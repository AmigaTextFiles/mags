@database "Emplant"
@author Vincenzo Iodice
@(c) "Copyright © 1995 Vincenzo Iodice"

@INDEX "ApuNews_00.guide/sommario"

@NODE MAIN "Emplant"
@TOC "ApuNews_00.guide/MAIN"
 
                     Emplant la soluzione a basso costo ?
                     ~~~~~~~~~~~~~~~~~~~~~~~~~~~~~~~~~~~~
                                     di
                               Vincenzo Iodice


 Sin  da  quando,  nel  lontano  1986,  la  Commodore diede alla luce il suo
 Sidecar per  A1000, la  comunita' Amiga  ebbe la  sensazione di poter avere
 piu'  di un computer sotto lo stesso case. Cosa che in effetti si verifico'
 poiche'  da  quel  momento  ci  fu  un  fiorire di emulazioni per il nostro
 sistema.  Oltre al Sidecar venne anche introdotto un emulatore del C64, che
 permetteva all'allora  giovane Amiga  di poter  contare su  di vasto  parco
 programmi.
 Ma  l'emulazione e' veramente la soluzione  giusta per chi vuole avere piu'
 di un computer ?
 Prima di  tutto bisogna  fare una  suddivisione tra  gli emulatori che sono
 essenzialmente di due tipi: Hardware o Software.
 Nella prima categoria rientrano tutti quelli che hanno un hardware dedicato
 all'emulazione  che poi essenzialmente si traduce nel montare il piu' delle
 volte una  CPU atta  allo scopo.  Nel secondo  caso invece  si tratta di un
 codice che si occupa di tradurre le istruzioni della CPU emulata per la CPU
 dell'Amiga.
 Questa  semplice descrizione delle differenze tra  i due tipi di emulazione
 ci induce a dedurre che in linea di massima le emulazioni hardware sono  di
 gran  lunga piu' efficienti di quelle  software, cosa che risaltera' subito
 evidente anche ai programmatori o a  coloro che hanno avuto a che  fare con
 la  programmazione, dove  una delle  prime cose  che si  apprende e' che un
 linguaggio  interpretato  e'  notoriamente  piu'  lento  di  un  linguaggio
 compilato.  In  realta'  non  e'  sempre  necessario avere un emulazione di
 questo tipo per avere qualcosa di utilizzabile.
 Bene adesso proviamo a fare delle considerazioni: Come certamente molti  di
 voi sapranno, le prime CPU che vennero introdotte sul mercato dei PC o Home
 computer  erano ad 8 bit.  Da cio' deduciamo che se siamo in possesso di un
 processore piu' recente  che lavora a  16bit,  avremo  in linea di  massima
 raddopiato la capacita' elaborativa del nostro computer. Quindi se dobbiamo
 emulare  un computer a 8 bit  su un computer a 16  bit un emulatore di tipo
 software sara', generalmente,  piu' che sufficiente.
 Purtroppo il discorso  si complica quando  tentiamo di imitare  dei sistemi
 piu'  complessi, come ad esempio il PC  XT. Innanzi tutto i PC erano dotati
 non solo di processori con  frequenze di clock simili a  quelle disponibili
 sui primi Amiga, ma avevano anche una serie di altri accessori che comunque
 andavano  replicati  per  rendere  efficiente  l'emulazione.  Si pensi alle
 schede grafiche, agli hard disk ecc.  Cosa che in effetti fu fatta  proprio
 dalla  Commodore con  il suo  sidecar che  fu la  prima emulazione  di tipo
 hardware su Amiga. Ovviamente, con il passare del tempo, i cloni IBM  hanno
 subito le stesse trasformazioni che ha avuto il nostro Amiga.
 Infatti poco dopo l'uscita del A1000, che come sappiamo montava un Motorola
 68000  a  16  bit,  l'Intel  rilasciava  i  primi 80286 che erano anch'essi
 processori  a  16bit.    Da  quel  momento  in poi, si ebbe la fioritura di
 emulatori  hardware:  la  Commodore  rilascio'  la  Janus AT che montava un
 processore Intel 286, la Vortex invece la AT-ONCE che montava anch'essa  un
 procesore 286, ma aveva la caratteristica di potersi installare anche su di
 un  Amiga  500,  poiche'  le  Janus  della  Commodore  erano esclusivamente
 appannaggio degli A2000.
 Questa specializzazione delle schede Janus era dovuta alla tecnica usata da
 questo tipo di schede, le quali  si occupavano di creare un ponte  hardware
 tra   i  due  microprocessori   Motorola  <->  Intel,   cosa  che  facevano
 egregiamente; infatti chi vi scrive ha  potuto usare una scheda AT nel  suo
 A2000  per molti anni, riuscendo con l'ausilio di VGA e Multi-IO ad emulare
 in tutto e per tutto un 286.  Ad onor di cronaca bisogna aggiungere che  la
 Vortex  relizzo' una versione del suo emulatore  anche per il 2000, che non
 temeva confronti con la sua antagonista. La soluzione ebbe pero' vita breve
 dato che,  come fu'  evidente, l'Intel  non rimase  con le  mani in  mano e
 rilascio'  processori piu' veloci che lavoravano non  piu' a 16 bit ma a 32
 bit. Cosa che avvenne con i 386. Sul versante Amiga invece le cose rimasero
 invariate:  la  Motorola  rilascio'  un    procesore  a 32 bit il 68030, ma
 l'Amiga  rimase  per  lungo  tempo  un  computer  a  16 bit (vista l'enorme
 diffusione di A500 e A2000).
 A questo punto e' necessario fare  un po' di chiarezza: I processori  della
 nuova  generazione, che lavoravano a 32 bit per essere sfruttati al massimo
 necessitavano di una scheda madre che trattasse i dati a 32 bit, altrimenti
 si velocizzava  solamente l'elaborazione  pura dei  dati, ma  quando questi
 dovevano  essere prelevati o rilasciati  dalla CPU, rimanevano intrappolati
 nel collo di bottiglia rappresentato dal bus dati a 16 bit.
 Fu essenzialmente  per tale  motivo che  l'Intel fu  costretta a rilasciare
 delle versioni menomate dei suoi processori a 32 bit, i cosiddetti SX. Cio'
 garanti'  l'utilizzo  anche  di  queste  CPU  su  motherboard  inizialmente
 progettate per 286. Inoltre queste ultime versioni di CPU furono quelle che
 permisero agli Amiga di avere delle emulazioni all'altezza dei tempi.
 Anche  quando  la  Commodore  rilascio'  l'Amiga  3000,  che  a mio parere,
 malgrado possieda un 4000, rimane la migliore macchina progettata dalla C=,
 il discorso non cambio' nenche con l'aggiornamento della linea Janus con la
 386SX, e con la Vortex 386SX.
 Ovviamente  qualcuno obbiettera':  "Il 3000  e' a  32 bit",  ma non bisogna
 dimenticare che  le due  schede dovevano  essere montate  anche sui vetusti
 A2000.
 Successivamente  vennero  rilasciate  sia  dalla  C= che dalla Vortex delle
 board con 486SX o SLC le  quali cercavano di ovviare al collo  di bottiglia
 aumentando  la frequenza di clock come avvenne per la Vortex che immise sul
 mercato una  versione da  ben 50Mhz  la quale  attualmente rimane,  anche a
 causa  della nota  situazione C=,  la scheda  piu' potente ed efficiente su
 Amiga in merito alla clonazione IBM.
 Quella IBM non fu' l'unica piattaforma  usabile con il nostro fido Amy,  la
 C=  infatti tento' prima con il fantomatico  A2500UX, e poi con il riuscito
 A3000UX (anche se per  pochi eletti) di aprire  le porte del mondo  UNIX ad
 Amiga. Fin qui abbiamo parlato esclusivamente della possibilita' di emulare
 ambienti IBM compatibili, vista la scarsa diffusione del 3000UX.
 In  effetti  ho  volutamente  tralasciato  l'altra  rivoluzione in campo di
 emulazione rappresentata dall'AMAX.
 Essenzialmete si trattava di una replicazione in bianco e nero dei prodotti
 Apple in special modo delMacintosh.  La novita' risiedeva nel fatto  che si
 trattava  di  un'efficiente  software  unito  ad  una  modesta  manciata di
 hardware  usata  unicamente  per  gestire  lo stranissimo quanto unico file
 system  dei  drive  a  bassa  densita',  che  spalancava  al mondo Amiga la
 conoscenza del pianeta Apple, con tutto il software allora a disposizione.
 
 Cerchiamo ora di capire in linea generale i motivi della rivoluzione.  Come
 gia'  detto, si tratta di un prodotto  che si avvale unicamente di tecniche
 software, quindi con un codice  che trasla le istruzioni per  l'Amiga. Cio'
 e'  possibile poiche' sia  il nostro computer  sia quello dei fautori della
 mela usano lo stesso  tipo di CPU cioe'  un Motorola della famiglia  68xx0.
 Ecco  il motivo per  cui sul fronte  Macintosh non e'  stato mai necessario
 hardware  dedicato  con  microprocessore  per  avere  a portata di mouse il
 blasonato  finder. Comunque l'Amax aveva  delle limitazioni; prima di tutto
 non  era  multitasking,  questa  limitazione  era  necessaria a causa della
 particolare  gestione della  memoria da  parte dei  Mac che come saprete e'
 gestita  in  modo  protetto.  Per  la  cronaca,  la gestione protetta della
 memoria consiste nel far si che in ogni processo si allochi la quantita' di
 memoria  necessaria e che quest'ultima non  sia piu' accessibile agli altri
 task,  cio'  si  puo'  realizzare   ovviamente  solo  in  sistemi  che   al
 massimoprevedano  un multitasking  di tipo  cooempitive, dove ogni processo
 cede  il  controllo  al  s.o.  solo  quando  ha  esaurito  la sua funzione.
 Ovviamente  questa  gestione  e'  relativamente  impossibile  con la nostra
 macchina, la quale usa un multitasking preempitive e la memoria non e'  pro
 tetta.
 Questo era il problema principale dell'Amax cioe' l'impossibilita' di poter
 usare  le risorse della  Amiga in contemporanea  con il task di emulazione,
 cio' in  effetti avveniva  solo con  quelle soluzioni  che si avvalevano di
 hardware  sostitutivo  come  le  Janus  e  le  Vortex,  ma per l'appunto si
 trattava di soluzioni hardware.....  Infine nel 1992 arrivo'  una soluzione
 che  per molti versi era  ed e' ancora oggi  in novativa: Signori e Signore
 l'Emplant.  La  parola  Emplant,  in  realta',  e' una sigla di un progetto
 ambizioso  che attualmente  non ha  soddisfatto interamente le aspettative,
 relativamente all'emulazione 586,  ma andiamo con  ordine. Come dicevo,  il
 nome della scheda (poiche' di questo si tratta o meglio di una sinergia tra
 soft   e  hard)  e'  l'abbreviazione   delle  seguenti  parole:  Electronic
 Micro-Processor Level Amiga  Native Task, ed  e' proprio tra  queste parole
 che  si cela la  rivoluzionaria idea di  questa replicazione. La prima cosa
 che dobbiamo menzionare e' che  si tratta del primo emulatore  multitasking
 per  Amiga in grado  di replicare in  tutto e per  tutto un Mac, senza aver
 bisogno di  hardware dedicato.  Ma la  novita' non  finisce qui, infatti ci
 troviamo  davanti un Mac  a colori da  un minimo di  16 ad un massimo di 16
 milioni di colori con l'ausilio di schede grafiche.
 
 Vorrei a  questo punto  abbandonare la  descrizione tecnica,  che e'  stata
 ampiamente  descritta su piu' di una  rivista. Vorrei invece parlarvi delle
 impressioni d'uso  che personalmente  ho avuto  con la  suddetta scheda. Vi
 assicuro che non c'e' nessun microprocessore ma solo un po' di circuiti che
 hanno  il compito di mettere a disposizione, a seconda della configurazione
 preferita,  un  controller  SCSI  I,  un  Appletalk  e  due seriali ad alta
 velocita'.
 Ovviamente  la scelta del tipo di scheda dipende dal computer posseduto, ad
 esempio  per  chi  possiede  un  3000  puo'  essere preferibile la versione
 definita "Serial", che ha cioe' solo le seriali ad alta velocita', dato che
 il  3000 ha gia'  un controller scsi.  Personalmente uso un'Emplant DeLuxe,
 che e' il modello di punta della serie, essendo dotata di SCSI Appletalk  e
 seriali.  Vi consiglio  di spedere  qualche liretta  in piu'  e di prendere
 quest'ultima  opzione  che  ritengo  la  piu'  valida. Inoltre sempre sulla
 scheda  sono previsti alloggiamenti per ram di tipo simm a 72 contatti o di
 tipo  sram  da  montare  negli  zoccoli  appositamente previsti. Unica nota
 stonata,  dovuta al  copyright Apple,  e' nec  essario procurarsi presso un
 rivenditore APPLE il chip con ROM da 256k ver 1.3, o, in subordine si  puo'
 provvedere  contattando qualche amico che presti gentilemte il chip per poi
 effettuare una copia su un file, che puo' essere gestito dall'emulazione al
 posto  delle  ROM,  tutto  questo  grazie  ad  un  software previsto con il
 pacchetto della scheda.
 Bene, veniamo al dunque, iniziamo con la prova su A3000T Quantum 105 10Mega
 di RAM Picasso-II.
 Dopo esserci procurati le rom, il passo successivo è quello di scegliere la
 quantita'  di RAM da affidare  al MAC. Per quanto  concerne la RAM, bisogna
 tener conto di  alcune cose: In  primis l'Emplant gestisce  solo memoria di
 tipo  contigua, pertanto vi consiglio caldamente di far partire il software
 subito  dopo  aver  caricato  il  WorkBench,  oppure  di creare una Startup
 alternativa  in  modo  da  avere  quanta  piu' memoria contigua possibile a
 disposizione.  (per  ulteriori  chiarimenti  su  memoria  contigua o non vi
 rimando a successivi articoli sulla gestione della RAM su Amiga).
 Fatto  questo,  si  puo'  lanciare  l'emulazione scegliendo la modalita' di
 visualizzazione,  le  rom,  la  tastiera,  il  floppy, il device. Anche sul
 device bisogna fare qualche considerazione: Qui ci troviamo di fronte a due
 scelte Hardfile o Partizione.
 Tra  i  due  consiglio  la  partizione  che  sicuramente  e' piu' veloce ed
 affidabile,  se  poi  si  ha  a  disposizione  un  hd SCSI esso puo' essere
 connesso   direttamente   sulla   porta   scsi   della   scheda, aumentando
 notevolmente le prestazioni generali del MAC.
 Nel momento in cui abbiamo configurato il tutto al meglio, si puo'  partire
 con il Mac.
 Meraviglia  delle meraviglie, ci troviamo davanti ad un Macintosh a colori,
 ma, quello  che piu' conta, se abbassiamo lo screen spunta il WorkBench.
 
 Ricordatevi che solo Amiga attualmente vi puo' dare questa soddisfazione !
 
 Passiamo al soft: Chi vi scrive ha  usato il System 7.0, 7.1, 7.5. Tutti  e
 tre hanno funzionato al primo colpo e senza nessun problema di sorta.
 Inoltre  ho potuto testare: Xpress, Photoshop, WordPerfect, Freehand, Trax,
 Band-in-a-box, e queste sono le applicazioni.
 Per quanto riguarda il PD ha funzionato tutto cio' che era compatibile  con
 il System dal 7.0 in poi.
 Passando dal A3000T al 4000 ( non tower purtroppo :-( ) non ho rilevato
 problemi di sorta.
 
 Impressione ? Soddisfatto !
 
 Certo  il prezzo all'utente  finale risulta un  po' elevato, ma vi assicuro
 che ne vale la pena ed inoltre volete mettere la soddisfazione di avere  un
 MAC  in multitasking con l'Amiga ? Ma piu' di questa soddisfazione dovreste
 mettere in conto un'altra cosa importante. Questa e' solo l'emulazione  Mac
 ma, come ho detto, la realta' e' un'altra:
 l'Emplant  e' una scheda multiemulazione; infatti lo scorso aprile e' stata
 finalmente rilasciata l'emulatore e586DX.
 Si avete letto bene  si tratta di un  emulatore IBM like ma  non dei soliti
 emulatori  SX bensi di un DX cioe' di una replicazione in toto di un PC con
 586 (piu' noto come Pentium).
 Attualmente  la  versione  fornita  con  l'Emplant  non  rende giustizia al
 successo  riscontrato con  la replicazione  Mac, ma  confidiamo in sviluppi
 futuri che  non tradiranno  le aspettative  di questo  ottimo prodotto  per
 AMIGA !
 
 Mi  riservo  di  parlare  in  modo  approfondito  dell'e586DX  quando sara'
 disponibile una versione soft (si, avete letto bene: soft) degna di  questo
 nome  dell' E586DX. Sempre  per dovere di  "bar condicio" sono obbligato ad
 evidenziare  anche  le  altre  emulazioni  esistenti  in commercio alcune a
 prezzi molto piu' vantaggiose dell'Emplant.
 Stiamo  parlando dell'Amax IV che in questa versione supporta il colore, ma
 in  quanto  a   stabilita'  non  mantiene   il  confronto  con   la  scheda
 precedentemente descritta.
 Inoltre  circa un mese fa nel circuito  Aminet e' stato rilasciato un altro
 emulatore software del Macintosh denominato Snapeshifter del quale parlero'
 quando  ci  sara'  una  versione  stabile  tale da essere provata, se sara'
 necessario.
 
 Ebbene  si, siamo giunti alla fine di  questa recensione un po' fuori dalla
 norma,  ci  siamo  dilungati   principalmente  sulle  varie  modalita'   di
 emulazione  esistenti  o  esistite  per  il  nostro  computer. La mia unica
 discolpa di questa  trattazione, forse un  po' fuori dagli  schemi, risiede
 nel  fatto che non  ho ritenuto di  realizzare una inflazionata trattazione
 tecnica a mo di recensione, la quale per altro e' disponibile su  qualsiasi
 
 rivista specializzata per Amy, come ad esempio Amiga Magazine.
 Rimane  da  affrontare  solo  il  titolo  dell'articolo  cioe' se l'Emplant
 rappresenta  una  soluzione  a  basso  costo.  Beh,  dipende  da quello che
 vogliamo fare; mi spiego meglio; se il nostro scopo e' quello di studiare o
 magari  di conoscere gli avversari....  ebbene avete sicuramente bisogno di
 un emulatore, magari  Emplant. Se poi  volete fare anche  qualcosa di piu',
 attualmente  a mio parere la scheda  in questione e' una valida alternativa
 all'acquisto di  un vero  MAC usato,  il quale  in ogni  caso non sara' mai
 all'altezza  di  un  Quadra,  (dato  il  relativo costo) poiche' e' proprio
 quella la fascia di Mac che si riesce ad emulare su di un 4000.
 Tenete in  ogni caso  sempre presente  che un  emulatore non  sara' mai  un
 computer  reale in tutto e per tutto, ma, e non vorrei ripetermi troppo, se
 non avete pretese professionali come ad esempio l'uso intesivo di  software
 DTP,  con l'Emplant riuscirete a conciliare,  meglio che in altre soluzioni
 prezzo-prestazioni.

@ENDNODE
