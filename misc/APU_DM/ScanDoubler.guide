@database "ArXon - SCAN DOUBLER A4000"
@author Alfredo D'Ambra
@(c) "Copyright © 1995 Alfredo D'Ambra"

@INDEX "ApuNews_00.guide/sommario"

@NODE MAIN "ArXon - SCAN DOUBLER A4000"
@TOC "ApuNews_00.guide/MAIN"

                       @{" ArXon " Link ArXon} - @{" SCAN DOUBLER " Link SCAN_DOUBLER} A4000
                       ~~~~~~~~~~~~~~~~~~~~~~~~~~~~~~~
                                   di
                            Alfredo D'Angelo


                REGALA UN MONITOR MULTISCAN AL TUO AMIGA.

@{" Scan Doubler " Link Scan_Doubler} ............................... Cos'e' lo ScanDoubler.
@{" Installazione dello SCAN DOUBLER " Link Installazione_dello_SCAN_DOUBLER} ........... Come si installa la scheda.
@{" Test dello SCAN DOUBLER " Link Test_dello_SCAN_DOUBLER} .................... Il test della scheda.
@{" ArXon " Link ArXon} ...................................... Il produttore.
@{" Axxel " Link Axxel} ...................................... Il distributore italiano.
@ENDNODE

@NODE Scan_Doubler "Scan Doubler"

                       @{" ArXon " Link ArXon} - SCAN DOUBLER
                       ~~~~~~~~~~~~~~~~~~~~~~~

 Tutti  i possessori di un computer Amiga 4000 o 1200 prima o poi si trovano
 ad affrontare il problema della scelta di un monitor, problema purtroppo di
 non facile soluzione a causa delle caratteristiche del chip-set AGA.
 Infatti  il  nostro  beneamato  computer  offre ben otto modalità grafiche,
 (nove  se contiamo il modo video specifico per il monitor Commodore A2024).
 Tali  modalità  grafiche  hanno  una frequenza di scansione orizzontale che
 parte  dai  15,60  kHz  del modo PAL fino ad arrivare ai 31,44 kHz del modo
 multiscan con l'opzione VGAONLY attivata.
 E'  proprio la varietà dei modi video, che fra l'altro può ulteriormente
 ampliarsi  con  l'acquisto di una scheda grafica del tipo Picasso, Retina o
 Spectrum,  a  creare  tante difficoltà all'utente nel momento dell'acquisto
 del proprio monitor.
 I  monitor  potenzialmente  adatti  all'Amiga  si  possono  dividere in tre
 categorie:
 
 1)  Monitor,  simili  alla  serie Commodore 1084, che accettano soltanto la
     frequenza di scansione 15 kHz (modi video NTSC e PAL).
 
 2)  Monitor  solo  VGA  che  accettano la frequenza di scansione VGA 31 kHz
     (modi Multiscan e Productivity).
 
 3)  Monitor  Multiscan  o  "multisync"  (con  frequenza  SYNC   orizzontale
     multipla)  che  accettano  una  gamma  più  o  meno ampia di scansione.
     In  quest'ultima  categoria  si  possono  far rientrare i modelli 1940,
     1942, e 1960 della Commodore che permettono di agganciare quasi tutti i
     modi video,  tuttavia,  questi  monitor sono da anni fuori produzione e
     comunque  si sono rilevati  poco adatti alla visualizzazione di schermi
     generati  da  eventuali  schede  grafiche  a  causa della loro limitata
     frequenza orizzontale.
 
 Di  conseguenza  il  povero  utente si troverà costretto a scegliere fra un
 monitor con frequenza orizzontale di 15 kHZ o poco più e uno multiscan.
 Il  primo  potrà  visualizzare  tutti gli schermi di sistema e virtualmente
 tutte  le  applicazioni  Amiga, ma non presentare risoluzioni elevate (Max.
 1280x512 PAL SUPER-HIRES LACE) o alcune visualizzazioni offerte dal chipset
 AGA  e  inoltre  si  avranno  pesanti  limitazioni  nell'uso  del  computer
 accoppiato  ad  una  scheda grafica.  Il secondo, invece, (a tale categoria
 appartengono  i modelli SONY 15SF1 e 17SF1, NEC XV15 e XE15, BRILLIANCE 15A
 e  17A  e  molti  altri) in cambio della massima compatibilità con le varie
 schede video vi costringerà a rinunciare ai preziosi modi NTSC o PAL, nelle
 cui modalità funzionano alcuni importanti schermi di Amiga come gli alerts,
 il boot-menu e quasi tutti i videogame.
 Se non si è disposti ad avere sulla scrivania due ingombranti monitor e non
 si vuole rinunciare a nessuna delle modalità grafiche del nostro computer o
 scheda grafica ci viene in aiuto lo SCAN DOUBLER dell'@{" ArXon " Link ArXon}.
 Infatti lo SCAN DOUBLER ci permette di raddoppiare le frequenze dei segnali
 NTSC,  PAL,  EURO36  E SUPER72 portandole oltre i 31 kHz e ciò rende i modi
 video  sopraelencati visualizzabili su tutti i monitor multiscan o su i più
 economici monitor VGA a frequenza fissa.

                     @{" Installazione dello SCAN DOUBLER " Link Installazione_dello_SCAN_DOUBLER}

                         @{" Test dello SCAN DOUBLER " Link Test_dello_SCAN_DOUBLER}

 In  conclusione  possiamo dire, considerando anche il costo intorno alle £.
 325.000,  che  lo  SCAN DOUBLER è un buon prodotto anche se migliorabile in
 alcuni  punti,  sembra  comunque  imminente una nuova versione con funzioni
 anche  di deinterlacciamento, e sicuramente si renderà utile a tutte quelle
 persone  che  in  previsione  dell'acquisto  di una scheda grafica vogliano
 munirsi  di  un  monitor  Multiscan  ad  alte  prestazioni  rendendolo così
 compatibile con i modi video del proprio computer inferiori ai 31 kHz.

 Qui in Ialia il distributore uffciale dello SCAN DOUBLER e' la @{" AXXEL " Link AXXEL}
@ENDNODE

@NODE Installazione_dello_SCAN_DOUBLER "Installazione dello SCAN DOUBLER"

                      Installiamo lo @{" SCAN DOUBLER " Link SCAN_DOUBLER}
                      ~~~~~~~~~~~~~~~~~~~~~~~~~~~~~~
 La scheda è contenuta in una piccola scatola in cui trovano posto anche una
 staffa  per fissarla al computer, alcune viti, un dischetto con due utility
 (non  necessarie  al  funzionamento  dello @{" SCAN  DOUBLER " Link SCAN__DOUBLER}) e un foglietto
 d'istruzioni in tedesco.
 Dopo  aver  fissato  la  staffa  metallica mediante due viti alla scheda lo
 @{" SCAN DOUBLER " Link SCAN_DOUBLER}  deve  essere  inserito  nello  slot  video  del computer e
 fissato  ad  esso con la vite  della  staffa, ad installazione conclusa dal
 retro  del  computer  sporgerà  un  connettore VGA a 15 poli a cui si potrà
 collegare il monitor.
 Poiché  lo @{" SCAN DOUBLER " Link SCAN_DOUBLER} è una scheda interna non è possibile utilizzarlo
 con gli AMIGA 1200 ma solamente con il 4000.
 Sulla  scheda  sono  presenti  due  jumper, il primo serve per abilitare il
 raddoppio  della  frequenza  del modo SUPER 72 che ha un frequenza di 24,62
 kHz  con  VGAONLY  attivato  e  una volta raddoppiata diventa di 49,24 kHz,
 quindi tale jumper deve essere attivato solo se si possiede un monitor SVGA
 che riesca a supportare questa frequenza.
 Il  secondo  jumper  invece  serve a modificare leggermente le frequenze in
 uscita dalla scheda e deve essere  attivato solo se il monitor non riesce a
 sincronizzarsi correttamente.

@ENDNODE

@NODE Test_dello_SCAN_DOUBLER "Test dello SCAN DOUBLER"

                        Test dello @{" SCAN DOUBLER " Link SCAN_DOUBLER}
                        ~~~~~~~~~~~~~~~~~~~~~~~~~~  

 Per la prova dello @{" SCAN DOUBLER " Link SCAN_DOUBLER} è stato utilizzato un monitor Brilliance
 15A, dopo aver avviato il computer abbiamo settato lo schermo del workbench
 e  di  alcuni  programmi  nei  modi  video NTSC, PAL, EURO36 e SUPER72.  La
 compatibilità  con  li  software  naturalmente è completa (Demo e videogame
 compresi) essendo lo @{" SCAN DOUBLER " Link SCAN_DOUBLER} totalmente trasparente al sistema, per
 quanto   riguarda   la  qualità  del  segnale  in  confronto  all'originale
 dell'uscita video del 4000 cambia a seconda della modalità scelta.
 Innanzitutto  c'è  da dire che il segnale prelevato dallo @{" SCAN DOUBLER " Link SCAN_DOUBLER} è
 privo  di  quelle sottili righe verticali visibili in alcune modalità video
 avanzate   quando   si  utilizzano  monitor  multiscan  collegati  mediante
 l'adattatore  fornito  insieme al 4000.  Per quanto riguarda la qualità dei
 modi  la cui frequenza è raddoppiata è ottima, specialmente nei modi NTSC E
 PAL  dove scompaiono anche quelle fastidiose righe nere orizzontali tipiche
 di  tali modi video.  Anche la qualità dei modi video passanti, cioè quelli
 la   cui  frequenza  non  viene  modificata,  è  da  considerarsi  buona  e
 sostanzialmente  uguale  a  quella  dell'uscita  video.   Purtroppo  c'è da
 rilevare  che nei modi NTSC PAL EURO36 E SUPER72 le risoluzioni SUPER-HIRES
 (quelle   da  1280  e  800  pixel  orizzontali)  non  vengono  visualizzate
 correttamente, infatti in modo casuale diverse righe verticali di pixel non
 vengono  visualizzate rendendo tali modi inutilizzabili.  Inoltre visto che
 lo @{" SCAN  DOUBLER " Link SCAN__DOUBLER} non è  un  deinterlacciatore  i  segnali  interlacciati
 rimangono tali anche dopo il passaggio nella scheda.

@ENDNODE

@NODE ArXon "ArXon"

@ENDNODE

@NODE Axxel "Axxel"


                       A X X E L
                       ~~~~~~~~~
               Contra' Mure S.Rocco, 17
                   Vicenza 36100
                  Tel. 0444/325592


     (La vendita avviene solo per corrispondenza)

@ENDNODE

