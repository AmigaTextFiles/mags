Caro associato,

nel  darti  il  benvenuto  nel  club A.P.U., ti ringraziamo per averci dato
fiducia, e per aver scelto di unirti a noi.

I  nostri  obiettivi  saranno,  come  ti abbiamo annunciato, l'unione della
comunità  Amiga  attraverso la nostra struttura, l'assistenza a tutto campo
per  tutte  le problematiche software e hardware, una costante informazione
su tutto ciò che accade nell'universo Amiga, lo scambio di idee tra tutti i
membri  dell'A.P.U.   e  tante altre iniziative che nel tempo realizzeremo.
Per fare tutte queste cose c'è bisogno di un grosso sforzo, e per questo vi
rinnoviamo  il  nostro impegno affinché tutto venga realizzato, ma contiamo
molto  su  di  voi,  sulle  vostre  proposte e sulle vostre collaborazioni,
perché l'A.P.U.  è anche un punto di incontro tra tutti gli utenti Amiga.

Abbiamo  iniziato  ad usare questo computer molti anni addietro, lo abbiamo
studiato  e  seguito  sino  ad  oggi,  convinti  delle sue grandi capacità,
nonostante  il periodo nero che ha attraversato, siamo ancora qui, pronti a
mettere  a  disposizione  di  tutti  le  nostre  conoscenze.  Adesso che la
situazione  del  nostro  beneamato  computer,  sembra avviarsi verso un più
roseo  futuro,  possiamo  contare  su  un  buon  numero  di iscritti, tutti
convinti, di lavorare con passione insieme a questa grande macchina, che ci
darà ancora tante soddisfazioni.

La nostra attività sebbene iniziata a fine Aprile 1995, entra ora nella sua
fase più viva e con questo vogliamo anche informarvi che, la data di inizio
delle  quote  associative,  sarà  spostata  alla data di rilascio del primo
numero  del  nostro  giornale  (non  pagherete nulla senza ricevere nulla).
Insieme  a  quest'ultimo, riceverete un dischetto contenente programmi PD e
Shareware  prelevati  direttamente  da Aminet (il sito Internet dedicato ai
programmi  per  Amiga),  inoltre  riceverete  un programma Shareware con la
possibilità  di registrarvi ad esso, usufruendo di uno sconto, destinato ai
soli  associati  A.P.U..   Per  finire,  con  la  prima uscita del giornale
A.P.U.,  ci  sarà  anche  un  disco  contenente la prima parte del corso di
Assembler di Fabio Ciucci.

Nel  corso  del  mese  di  ottobre,  stabiliremo  una  data  per una nostra
manifestazione,  che  terremo  a Napoli, e che speriamo riesca a riunire il
maggior  numero  di  amighisti  possibile.  Nel corso di questa, ci saranno
proiezioni  audio/video,  dimostrazioni  e  conferenze,  alle quali potrete
partecipare anche voi, mandandoci un vostro contributo in base a quello che
credete di conoscere meglio.

Per quanto riguarda, le quote associative, queste saranno intese valide dal
primo giorno del mese in cui vengono registrate, oppure dal mese successivo
se  ci  pervengono  dopo  la prima settimana del mese.  Il primo numero del
giornale,  segnerà  l'inizio  di  tutte le quote associative, quindi chi ad
esempio,  ha  pagato a giugno per quattro mesi, vedrà la sua quota iniziare
da  settembre o ottobre, a seconda della data di uscita del primo numero di
APUNEWS,  e  scadere  a  dicembre  o gennaio.  Per finire, vi ricordo che è
attivo  un numero di conto corrente con il quale potrete, in futuro, pagare
le restanti quote associative, il numero e l'intestazione sono le seguenti:

c/c n°:  20099800

intestato a: 

Salvatore Viglietti
Via Venezia Giulia 10
80124 NAPOLI

Se  avete  amici  o  conoscenti  interessati  ad  unirsi  a noi, cercate di
diffondere  le  notizie  che  avete sull'A.P.U., oppure diffondete i nostri
indirizzi  (telematici  e  non),  presso  i  quali  tutti  possono ricevere
informazioni.   Vi  ricordiamo,  inoltre, che è attiva una linea telefonica
24h,  sulla  quale  potrete  lasciare  messaggi  per  la rubrica di annunci
economici che troverete sul nostro giornale.  Scriveteci pure per qualsiasi
problema, riceverete una risposta diretta o una dalle colonne della rubrica
della  posta  del  giornale.   La  distribuzione del giornale, può avvenire
anche  per  via  telematica,  qualora  gli  interessati volessero riceverlo
appena  finito  di  "stampare".   Insomma,  segnalateci tutto quello di cui
avete  bisogno  o  tutto  quello che vorreste migliorare, saremo lieti (nei
limiti  del possibile), di accontentarvi, sicuri di avervi reso un servizio
utile e Amighevole.


Cordiali saluti dai soci fondatori di Amiga Professional Users.
