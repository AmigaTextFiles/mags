@DATABASE "LIGHT ROM CD VOL. I"
@author Alfredo D'Angelo
@(c) "Copyright © 1995 Alfredo D'Angelo"

@INDEX "ApuNews_00.guide/sommario"

@NODE MAIN "LIGHT ROM CD VOL. I"
@TOC "ApuNews_00.guide/MAIN"

                           LIGHT ROM CD VOL. I
                           ~~~~~~~~~~~~~~~~~~~
                                  di
                           Alfredo D'Angelo

                     Un CD non solo per LIGHTWAVE.....

@{" LIGHT ROM VOL I" Link LIGHT_ROM} ...... Un'introduzione al CD-ROM.
@{" Nel CD " Link Nel_CD} .............. Cosa contiene il CD-ROM
@{" Immagini " Link Immagini} ............ Qualche immagine.

@ENDNODE

@NODE LIGHT_ROM "LIGHT ROM"

 L'Amiga   Library   Services,  distributrice  dei  famosi  FRESH  FISH  CD,
 nonostante  la  crisi della Commodore ha notevolmente ampliato la gamma dei
 prodotti per l'Amiga.
 Uno  dei  primi  prodotti  distribuiti  è  stato LIGHT ROM un CD semestrale
 interamente  dedicato alla grafica.  L'autore di questo CD, MICHAEL MESHEW,
 si  è preposto due obiettivi, il primo è quello di riunire tutte le risorse
 shareware  messe a disposizione da vari artisti nel mondo per Lightwave, in
 modo  che ne traggano beneficio tutte quelle persone che non hanno il tempo
 e soldi per cercare il materiale di cui hanno bisogno nelle varie BBS.
 Il  secondo obiettivo è quello di fornire ai vari utilizzatori di Lightwave
 un  mezzo  con cui poter dimostrare la propria abilità e capacità artistica
 in tutto il mondo mediante l'inserimento dei propri lavori su questo CD.
 LIGHT  ROM  CD  è  in  formato  standard  ISO-9660  livello  1 ciò lo rende
 pienamente compatibile con i sistemi AmigaDOS, MS-DOS, Mac OS, Windows NT e
 infine  UNIX, purtroppo tale standard non ha permesso l'inserimento di file
 di  icone per Amiga o Macintosh a causa delle limitazioni di questo formato
 sulla  lunghezza  dei  nomi  dei  file  (otto  caratteri  di testo + tre di
 suffisso).
 In  futuro  l'autore  ha  promesso  che cercherà di utilizzare l'estensione
 RockRidge  in  modo  da  preservare  i  nomi  dei file originali mantenendo
 la compatibilità con l'ISO-9660 livello 1.
 Comunque  la  mancanza di icone non è un gran problema, quello che stupisce
 invece  è  l'assoluta  assenza  di  software  per  tutti i tipi di computer
 (viewer,  editor  grafici  3D  o  utility  per la gestione dei file), anche
 perché  per stessa ammissione dell'autore una parte del CD è stata riempita
 con gli ultimi centoventisei dischi (875-1000) della raccolta di FRED FISH,
 molto probabilmente questo spazio poteva essere usato più proficuamente con
 una   raccolta   ordinata  di  software  grafico  shareware  per  le  varie
 piattaforme.

@{" Nel CD " Link Nel_CD}
@ENDNODE

@NODE Nel_CD "Nel CD"
 Diamo  adesso  un  occhiata  al contenuto del CD:

 @{" LIGHT ROM " Link LIGHT_ROM} si suddivide  in  dieci  directory  (Bump  map,  DEM,  FFDISKS,
 Geo, Images, Lightwave, Sculpt, Textures,   Toaster)  e  ogni  directory  a
 sua volta è divisa in più sotto-directory, in quasi tutte  è  poi  presente
 un indice sotto forma d'immagini  (thumbnail  rendering) in più formati per
 facilitare la ricerca del materiale.  Tali immagini hanno una dimensione di
 600x400  pixel   e   sono  memorizzate  nei  formati  TARGA,  JPEG,  e  IFF
 (HIRES-LACED 16 colori, HAM8 e 24BIT).
 Nella  directory  BUMP  MAP vi sono 43 immagini (IFF, TARGA, JPEG) di varie
 dimensioni  e  in  16  toni  di grigio specificamente progettate per essere
 usate come mappe di riflessione, filtro o altitudine.  Fra di esse spiccano
 una  serie  di  sei immagini dedicate alle cellule e un'altra di 3 adatta a
 simulare la pelle dei rettili @{" FIG.1 " system "run >NIL: sys:utilities/multiview screen FIG.1"}.

 La particolarità di tali immagini e' di  essere ridondanti sui quattro lati
 e ciò le rende continue anche  quando  vengono mappate su oggetti sferici o
 più volte sullo stesso oggetto.
 La directory DEM contiene una varietà di DEM (mappe di elevazione digitale)
 utilizzabili con VISTA PRO o SCENARY ANIMATOR, tali mappe fanno riferimento
 ad  alcune  località  degli  Stati Uniti d'America, purtroppo a causa delle
 dimensioni  del  territorio  riprodotto  se  si usa il programma VISTA sono
 necessari  ben  18  MB  di  memoria altrimenti non sarà possibile usarne la
 maggior  parte,  inoltre  non  sono  presenti parametri preimpostati per la
 definizione delle caratteristiche del territorio (vegetazione, colore delle
 rocce,  ecc.), ciò comporta che tutti i territori sono tremendamente simili
 fra di loro.
 La  directory  IMAGES  contiene  22 immagini di varie grandezze e numero di
 colori,  (da  un  minimo  di  16  a un massimo di 16 milioni), destinate ad
 applicazioni  di  desktop  video,  tutte  le immagini sono presenti nei tre
 formati  IFF  JPEG  E TARGA.  Il loro limitato numero e la loro non eccelsa
 qualità le rendono però difficilmente utilizzabili.
 Nella  directory  TEXTURES  vi  sono  un centinaio d'immagini digitalizzate
 adatte ad essere proiettare sugli oggetti.  Questa directory e suddivisa in
 più  sotto-directory   che  raccolgono  le  varie  immagini  per  tipologie
 @{" FIG.2 " system "run >NIL: sys:utilities/multiview screen FIG.2"}.
 Anche qui sono disponibili i tre soliti formati TARGA, JPEG e IFF, comunque
 la maggior parte delle immagini ha come formato originale lo jpeg e solo in
 un  secondo momento sono state trasformate con ART DEPARTEMENT PROFESSIONAL
 in IFF e TARGA, di conseguenza anche in questi formati è presente la tipica
 perdita di qualità della compressione JPEG.  In definitiva si può affermare
 che  le texture sono di buona qualità e abbastanza variegate tranne per una
 serie dedicata al programma POW-RAY dove la bassa risoluzione (300*200), la
 compressione  jpeg e l'intrinseca bassa qualità del materiale riprodotto le
 rende scarsamente utilizzabili.
 La  directory  TOASTER  contiene  dei vecchi font per il software del VIDEO
 TOASTER  di conseguenza non servono a nulla a meno che non si possegga tale
 scheda.
 Arriviamo  adesso  alle  quattro  principali directory del LIGHT ROM e cioè
 GEO, SCULT, IMAGINE E LIGHTWAVE.
 Molti  degli  oggetti  di  questo  CD  sono  presenti  in tutti e quattro i
 formati,  a tale proposito è da ammirare la fedeltà delle conversioni anche
 con oggetti molto complessi o che utilizzino brush e texture matematiche.
 La  directory  GEO  contiene  degli  oggetti  per  il vecchissimo programma
 VIDEOSCAPE  della  AEGIS, tali oggetti possono essere caricati direttamente
 da  LIGHTWAVE e da SCENARY ANIMATOR.  Nonostante la loro semplicità a causa
 delle limitazioni del VIDEOSCAPE sono quasi tutti di buona fattura e non ci
 vuole  molto per adattarli per altri programmi, fra le quattro directory di
 oggetti la GEO è quella meno munita.
 La  directory  SCULPT  contiene  gli  oggetti  dell'omonimo programma anche
 questi  oggetti  come  quelli  nel  formato  GEO sono molto semplici ma ben
 fatti,  in questa directory abbondano le riproduzioni di aerei, astronavi e
 veicoli di vario genere.
 Infine  vi  sono  le directory riguardanti LIGHTWAVE e IMAGINE che occupano
 rispettivamente 251 e 101 megabyte.
 La  directory  IMAGINE  naturalmente  contiene gli oggetti per quest'ultimo
 programma  tali oggetti possono essere utilizzati sia con la versione Amiga
 che  con  quella PC, fondamentalmente gli oggetti presenti per IMAGINE sono
 per  il  55%  - 60% di buona qualità e con una discreta varietà di soggetti
 divisi   in  ben  31  categorie,  anche  qui  abbondano  astronavi,  aerei,
 automobili e veicoli vari.
 La  maggior parte degli oggetti sono shareware quindi se vengono utilizzati
 nelle proprie opere si è moralmente obbligati a versare un piccolo compenso
 agli  autori, vi sono poi degli oggetti demo nel senso che sono privi degli
 attributi  di superficie come colori, texture, brush, ecc., la cui versione
 completa  può  essere  acquistata  presso  l'autore dietro il versamento di
 piccole cifre di denaro.
 Fra  il materiale presente nella directory IMAGINE segnaliamo gli oltre 100
 file  di  attributi per gli oggetti e la directory text dove vi sono ben 15
 megabyte di testo riguardante l'utilizzo di imagine.
 Infine  abbiamo  notato  che per gli oggetti che utilizzano brush o texture
 spesso è necessario modificare il path di ricerca di quest'ultimi.
 Ed  eccoci  arrivati  alla directory principale del LIGHT ROM e cioè quella
 dedicata a LIGHTWAVE.
 Gli  oggetti  di  LIGHTWAVE  possono  anche  essere  usati con TRUESPACE di
 CALLIGARI  nella  versione  PC,  e diversamente dal solito gli oggetti sono
 seguiti  da  un  suffisso  ".LW",  i file di scena ".SCN", gli attributi di
 superficie ".ATT" e gli script Arexx ".REX".
 Tutti  i  file  di  scena contenuti in LIGHT ROM richiamano gli oggetti, le
 texture,  e  le immagini nelle varie directory dello stesso CD, tranne quei
 file rilasciati insieme a LIGHTWAVE che non sono stati inseriti per ragioni
 di  copyright,  in  questo  caso la directory di default è stata posta come
 "DH2:TOASTER/3D/OBJECTS  or IMAGES", vi sono comunque alcuni progetti a cui
 mancano  oggetti, texture o immagini, oppure, non riescono a funzionare con
 versioni inferiori alla 3.5.
 Ciò  che  contraddistingue la directory LIGHTWAVE dalle altre è la presenza
 del  catalogo  degli oggetti sotto forma di thumbnail rendering nei formati
 TARGA , IFF HIRES-LACE 16 colori e HAM8.
 Fra le 39 directory in cui è diviso il materiale per LIGHTWAVE spiccano per
 la qualità degli oggetti e per la loro varietà le sezioni Aviation, Botany,
 Ships e Space  @{" FIG.3 " system "run >NIL: sys:utilities/multiview screen FIG.3"} e  @{" FIG.4 " system "run >NIL: sys:utilities/multiview screen FIG.4"}.
 Vi  sono poi due directory particolari Enviroment e FX, la prima è dedicata
 al  rendering  di  ambienti  esterni   @{" FIG.5 " system "run >NIL: sys:utilities/multiview screen FIG.5"}.  e la seconda agli effetti
 speciali come fuochi artificiali, fiamme e plasma.
 Anche   per  LIGHTWAVE  esistono  directory  che  contengono  attributi  di
 superficie  predefiniti e 6 megabyte di testo inerenti trucchi, consigli, e
 soluzioni di problemi vari.
 Infine  troviamo  le directory AREXX e SHOWCASE, nella prima vi sono alcune
 macro  da  utilizzare  nel  MODELLER  per  ottenere degli effetti speciali,
 oppure,  delle  macro scritte da ALLEN HASTINGS che permettano insieme allo
 spostamento  di  una scena da una directory all'altra anche la modifica dei
 path di ricerca degli oggetti e immagini contenuti in quest ultima.
 La directory SHOWCASE invece è riservata agli utilizzatori di LIGHTWAVE che
 vogliono  far  conoscere  le  proprie  opere  agli  altri  e farsi un pò di
 pubblicità.
 In  conclusione possiamo dire che nonostante l'assenza di qualsiasi tipo di
 utility  una  scarsa  organizzazione  dei  file  di  catalogo degli oggetti
 (dispersi  nelle varie directory o assente per alcune categorie), LIGHT ROM
 rimane una buona raccolta che si renderà sicuramente utile agli utenti meno
 esperti nella realizzazione degli oggetti  e una fonte di preziosi consigli
 per la realizzazione delle proprie opere.
 In  Italia  LIGHT  ROM  viene  venduto  all'incirca a L.  95.000, un prezzo
 eccessivo  tenuto conto del materiale contenuto e dei difetti sopra citati,
 vi  consigliamo  quindi,  se  né  avete  la  possibilità, di acquistarlo in
 America  presso l'Amiga Library Services dove il costo compreso le spese di
 spedizione è di $ 44 con un risparmio di circa L.  25.000.

@ENDNODE

@NODE Immagini "Immagini"

                           @{" FIG.1 " system "run >NIL: sys:utilities/multiview screen FIG.1"}

 una  serie  di  sei immagini dedicate alle cellule e un'altra di 3 adatta a
 simulare la pelle dei rettili...


 ~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~
                           @{" FIG.2 " system "run >NIL: sys:utilities/multiview screen FIG.2"}

 Varie TEXTURE...

 ~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

                           @{" FIG.3 " system "run >NIL: sys:utilities/multiview screen FIG.3"}
                           @{" FIG.4 " system "run >NIL: sys:utilities/multiview screen FIG.4"}
 Fra le 39 directory in cui è diviso il materiale per LIGHTWAVE spiccano per
 la qualità degli oggetti e per la loro varietà le sezioni Aviation, Botany,
 Ships e Space.

 ~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

                           @{" FIG.5 " system "run >NIL: sys:utilities/multiview screen FIG.5"}

 qualche immagine dalla directory Environment...

 (NDR:  le  figure  3  4  e 5 sono in Ham8 quindi se non avete il chipset AGA
  dovrete  utilizzare un viewer che faccia la conversione ad ham6 per poterle
  visualizzare)

@ENDNODE
