@database "Le ultime novità su Amiga."
@author Raffaele Irlanda
@(c) "Copyright © 1995 Raffaele Irlanda"

@INDEX "ApuNews_00.guide/sommario"

@NODE MAIN "News Amiga"
@TOC "ApuNews_00.guide/MAIN"

                     Le ultime novità su Amiga.
                     ~~~~~~~~~~~~~~~~~~~~~~~~~~
                                di
                         Raffaele Irlanda.


 Aprire  il  primo numero della serie di dischetti di Public Domain del Club
 A.P.U.  Napoli  con  il  buon  auspicio  dell'acquisto  di Amiga è fonte di
 orgoglio ed emozione.

 Queste cari Amighi sono le ultime novità.
 
@{" A.P.U.?  cosa è mai? " Link "APU"}
@{"Dove sta L'Amiga mia?" Link "AMIGAMIA"} 
@{"Escom über alles" Link "ESCOM"} 

@ENDNODE


@NODE APU "A.P.U.? cosa è mai?"

 La nascita del Club A.P.U.  circa sei mesi fa qui a Napoli è stata una vera
 e propria scommessa vinta con noi stessi, devo ammetterlo.
 Il primo CLUB Amiga con intenti SERI qui nella città partenopea gode ottima
 salute  e  conta, con  l'aiuto  della Escom, di voi  e di Amiga (eh, eh) di
 crescere e prosperare.
 Non  che  non ci fossero altre realtà serie riguardo Amiga qui a Napoli, ma
 per un motivo e per un altro, si trattava sempre di libere associazioni tra
 Amighi che non cercavano affatto di riunirsi in qualcosa di più serio.
 Eppure  Napoli  ha  dato ad Amiga personaggi del calibro di Salvatore Stilo
 che  scrive  tutt'ora  da  Londra  sulla  rivista  Enigma  Amiga RUN o come
 l'esimio  Prof.  Fulvio  Peruggi  la  cui  acuta  disamina  sulle pagine di
 Computer  Gazette  (ex Commodore Gazette) riguardo Amiga e PC 486, tanti di
 voi ricorderanno.
 Beh...  non si poteva andare avanti a riunirsi, magari per una pizzata, per
 poi lasciare che tutto finisse così.
 Amiga  Professional  User  è  oggi  qui  con  tutte  le  sue iniziative per
 continuare a diffondere il Verbo Amiga nel mondo.

 Ma, cari Amighi, lasciatemi venire alle tanto agognate news.

@{"Escom über alles" Link "ESCOM"} 

@ENDNODE

@NODE AMIGAMIA "Amiga Mia"

 Tutti voi saprete dell'acquisto di Amiga da parte dei tedeschi della Escom.
 Quello  che forse non saprete sono i tanti retroscena e come le cose stiano
 andando.
 Oggi le informazioni nel settore sono saldamente in mano ad appassionati PC
 che disdegnano, nella loro cecità, Amiga (alla faccia della democrazia).

 Essere informati su Amiga è diventato quasi impossibile.

 Intanto il mondo Amiga conta i morti ed i feriti e si prepara alla
 riscossa.

@ENDNODE

@NODE ESCOM "Escom über alles"

 Queste  news  vengono  direttamente  dai  resoconti della conferenza stampa
 presenti  su  diversi  NET,  non  potendo inserire tutto per ovvi motivi di
 spazio,  ho  pensato  di  inserire  solo le notizie e gli interventi che ho
 giudicato i più importanti por i lettori.

 La Escom ha comprato la linea Amiga.  Tutti voi ormai saprete chi
 sono questi ragazzotti tedeschi e cosa facciano, grazie alle riviste Amiga.
 Beh...  questa  grande  catena  di negozi di elettronica (un po' come VOBIS
 insomma...  altro che ragazzotti) ha messo a punto a Maggio alcuni tiri ben
 assestati.

 Andiamo a vedere di che si tratta...
 Nientepopodimeno che l'acquisto di una catena di 200 negozi in  Inghilterra
 ullallà!
 E poi qualcosa che riguarda da vicino la CBM UK: @{" Pleasance! un traditore? " Link "Pleasance"} 
 
@{" La Escom e Amiga. " Link "Escom&Amiga"}
 
@{" Conclusioni " Link "Conclusioni"}

@ENDNODE

@NODE Pleasance "Pleasance! un traditore?"
 
 Tutti  quanti hanno gridato al tradimento, quando Pleasance e la CBM  UK si
 sono  ritirati  dall'asta e in molti hanno riso commentando che gli inglesi
 chiacchieravano tanto e poi si sono rivelati dei fasulli.
 E intanto...  la ESCOM si è comprata anche la CBM UK!

 I bravi ragazzi di Maidenhead sono ora di nuovo dei dipendenti.

 Altro che ritiro dall'asta!

 A quanto pare Pleasance si era fatto bene i conticini!

@ENDNODE

@NODE Escom&Amiga "Escom e Amiga"

 Non tutto è stato rose e fiori dopo l'acquisto di Amiga!  Voci di corridoio
 davano  per  certo  che  la  Escom  aveva  improvvisamente annunciato, dopo
 l'acquisto,  di  voler portare avanti Amiga se e solo se fossero riusciti a
 trovare rivenditori interessati ad Amiga e se fossero riusciti a sbolognare
 tutti  i pezzi rimasti bloccati alla fabbrica delle Filippine, circa 20.000
 macchine.

 Panico generale! Un'altro fuoco di paglia!
 Altri proprietari non interessati al nostro beneamato.

 A questo punto...

                @{b}ò Miracolo ò Miracolo @{ub}
 (notare la ripetizione e le M maiuscole come le intendeva il buon Troisi).

 Beh, che vi posso dire...  il defunto e mai troppo compianto papà di Amiga,
 il buon Jay Miner, si sta dando veramente da fare all'altro mondo...

 La  Escom  ha  annunciato  pubblicamente  di essere pronta a portare avanti
 TUTTA la linea Amiga!

 Forse  anche  grazie  a  centinaia  di  fax,  lettere  di  incoraggiamento,
 ringraziamento,  consigli  e  esortazioni  da  parte di miglialia di utenti
 Amiga da tutto il mondo.

 Ma non basta!

 Diciamoci la verità, dobbiamo dire grazie anche al fatto che AMIGA è LEADER
 nel  settore  video  e  che diversi produttori di Hardware e rivenditori da
 ogni  dove,  (SCALA in testa),  si  sono  ugualmente detti favorevoli ad un
 rilancio della linea Amiga, facendo leva e alleandosi con ESCOM per portare
 avanti il nostro beneamato...

 La  Escom, come primo passo dopo l'acquisizione della Commodore, ha indetto
 il  30  Maggio  scorso  una  conferenza  stampa  per  illustrare la propria
 strategia.
 Gli  argomenti  principali  li trovate sui maggiori periodici Amiga, ma una
 ripetizione non fa mai male.
 
@{"La conferenza della ESCOM" Link "ESCOMConf"} 
 
@{" Amiga in USA: Produzione dei Minitower e CEI" Link "AmigaUSA"}
 
@{" Amiga Technologies" Link "AmiTech"}

@ENDNODE

@NODE Conclusioni "Conclusioni"

 Conclusioni?  E' presto dirlo!
 
 Amiga è tornato! Riuscirà a conquistarsi una fetta di mercato se
 non a rinverdire i vecchi fasti?
 Siamo in trepida attesa per questa nuova prova che ci attende, ma Amiga
 ne ha viste di peggiori ed è ancora qui sulle nostre scrivanie...
 ...pardon, sui nostri Workbench!
 
 Amiga, la storia continua!
 
 Ciao dal vostro affezionato Amigo RAF.

@ENDNODE

@NODE EscomConf "Conferenza ESCOM"
 
 Finalmente  una  ditta  i cui dirigenti hanno i piedi per terra e sanno che
 Amiga è la chiave per il nuovo e promettente mercato della TV interattiva.

 Le loro azioni parlano chiaro.

 La  conferenza  stampa che si è tenuta il 30 maggio scorso, alla quale sono
 stati  invitati i gionalisti Amiga è indizio della serietà con cui la gente
 alla Escom intende proporsi al mondo Amiga.

 I  piani  sono ben definiti e tutti gli utenti Amiga sono in trepida attesa
 per  vedere  quando  (e  stavolta  non  se) verranno confermate le promesse
 fatte,  perché  con la Escom abbiamo finalmente trovato degli interlocutori
 seri.
  
@{" I relatori più conosciuti e gli argomenti chiave della conferenza " Link "Relatori"}

@ENDNODE

@NODE AMIGAUSA "Amiga in USA: Produzione dei Minitower e CEI"

 A quanto pare l'Amiga minitower è già oggetto di ordini e pare che tutta la
 quota  di  Amiga  di  cui  è  stata  prevista  la produzione sia già andata
 esaurita...  ...sulla carta.

 Sembra  anche  che,  non  essendo  pronta  la  ditta  cinese  a produrre la
 tecnologia  Amiga,  la  Escom abbia chiamato una ditta di Norristown (ve la
 ricordate   questa   cittadina?  Ospitava  la  centrale  sviluppo  CBM) per
 costruire i minitower Amiga.

 Questa ditta è specializzata in produzioni su richiesta.

 Questo  dovrebbe  eccitare  non  pochi utenti Amiga che già scontenti della
 qualità  dei 4000 (fabbricati in Scozia) temevano per una ulteriore perdita
 di qualità a causa della produzione effettuata in Cina.
 La CEI intanto già è in fase di raccolta ordini e offre (data la fortissima
 richiesta) Amiga minitower ad un prezzo da loro fissato in 2500 dollari.
 
@ENDNODE

@NODE AmiTech "Amiga Technologies"

 
 In  questo  momento Amiga Technologies, la società figlia di ESCOM AG, è in
 allestimento e, mentre si va completandone organico e le  infrastrutture, i
 nuovi addetti fervono di attività.

 Sono solo nove persone in questo momento e devono rispondere a più di
 500 TELEFONATE al giorno!

@ENDNODE

@NODE Relatori "I relatori più conosciuti e gli argomenti chiave della conferenza"

 Tra gli intervenuti segnaliamo:

 - Manfred Schmitt, fondatore della ESCOM,
 
 - il  dottor  Peter Kittel, direttore dello sviluppo Amiga alla nuova Amiga
   Technologies,  (nella  Commodore  era  Manager  alla  Documentazione e al
   supporto vendite),
 
 - Jeff Frank, Direttore della sezione Engineering, (ex Direttore dello
   sviluppo),
 
 - John Bøhmer, Fondatore della Scala Inc.,
 
 - Wolf  Dietrich,  Fondatore  della  Phase  5,  una  ditta  di produzione e
   sviluppo   di   periferiche   Amiga  (NDA:  vi  ricorda  niente  il  nome
   CYBERSTORM?),
 
 - Don Gilbreath, Capo ufficio Tecnico alla Visual Information Service Corp.
   ( ha  lavorato  alla  CBM  fino  al  1992  come  Direttore  di  Prodotto,
   responsabile al prodotto e Sviluppo di Mercato).
 
 Il  nuovo General Manager dell'Amiga Technologies GmbH, Petro Tyschtschenko
 ha  aperto  i  lavori  illustrando  l'acquisizione della CBM da parte della
 ESCOM  e  come  sia nata la Amiga Technologies come sussidiaria della ESCOM
 AG.
 
 La  parte  più  interessante  del  suo  discorso  è  stata quella in cui ha
 affermato che la ESCOM ha intenzione di riprendere la produzione di Amiga e
 lo  sviluppo di hardware e software da loro considerati come "esempi di una
 tecnolgoia superiore".
 
 L'interesse principale della ESCOM come ditta interessata al multimedia era
 l'acquisizione  dei brevetti Commodore di cui quelli concernenti Amiga sono
 la chiave per la vera tecnologia multimediale.
 
 Il  nome  Commodore  d'ora  in  poi  riguarderà la produzione di PC di tipo
 Pentium  (NDA:  mi  sembra  chiaro  no?  separare  il  nome Amiga da quello
 Commodore e usare i Pentium per fare soldini).

 Saranno  Pentium  P75  e  P100  e  prevedono di venderne tra le 50.000 e le
 60.000  unità  prima  della  fine  dell'anno (NDA: in certe nazioni il nome
 Commodore è ancora sinonimo di qualità e garanzia).

 La produzione partirà in Agosto.

 Un  mese  dopo partirà la produzione degli Amiga 4000 Tower, per cui si sta
 ancora  cercando  un partner in Europa o in Asia per iniziare la produzione
 (NDA: ahi, ahi, ahi, come siamo lenti).
 
 Per  la  fine dell'anno (Ottobre) prevedono di produrre abbastanza macchine
 di  fascia bassa, A1200 e CD32, da soddisfare la domanda di macchine per il
 mercato natalizio.
 
 Gli  inventari  delle  filiali  CBM in Germania e Inghilterra è finito e in
 queste  ditte  non  si  sono  trovati  stock invenduti di macchine (NDA: ti
 credo!  Amiga  in  quei  paesi  è  andato esaurito!) e che questo significa
 niente Amiga già pronti da mettere in vendita.

 Petro  Tyschtschenko ha annunciato che comunque sono in trattative per fare
 un inventario di ciò che c'è nella fabbrica delle Filippine.

 Ha  annunciato  inoltre  che  l'Amiga  technologies  avrà un organico di 50
 persone e che gli sviluppatori verranno messi al lavoro per creare la nuova
 linea Amiga RISC e che d'ora in poi ESCOM lavorerà d'accordo con SCALA INC.
 
 La Escom infine si aspetta di recuperare i 10 milioni di dollari spesi per
 Amiga entro la primavera del 1996 (NDA: più chiaro di così).
 
 
 Manfred  Schmidt  (o  Manfred  Schmitt  come  viene  talvolta  indicato nei
 documenti in lingua inglese) si è detto fiero dell'acquisizione della CBM e
 della reazione favorevole di tutti i club e degli utenti Amiga nel mondo.
 
 Tranquillizando  gli  intervenuti  circa  l'intenzione di portare avanti la
 linea Amiga ecco quanto Schmidt ha affermato:
 
 - E' comunque oscuro per molti utenti come una ditta che produce e vende PC
   possa usare la tecnologia Amiga.

   Ecco la nostra risposta:
 
   Escom  ora si sta trasformando da una ditta che produce e vende PC in una
   ditta di produzioni multimediali.
   Le  principali applicazioni del multimedia arriveranno presto insieme con
   l'avvento  della  PAY-TV,  del  Video  On-Demand, della Banca a Domicilio
   delle televendite e dei servizi multimediali On-Line (telefonici).
   In  questo  mercato  in  crescita  così  rapida  noi intendiamo diventare
   fornitori di punta di Hardware, software e soluzioni.
   Il  nostro  obbiettivo  è di dare all'utente una soluzione a basso prezzo
   per accedere a tutti i servizi che il mondo del multimedia permetterà.
   La tecnologia Amiga ci dà tutto ciò che ci serve in maniera elegante.
   Noi vediamo in Amiga la chiave per le tecnologie mulitmediali del futuro.
 
   Tutti  voi  conoscete  il  PC  (NDA:  Intendeva  i  PC  compatibili) come
   terminale intelligente.
   Molte  persone  usano  il PC in congiunzione con un modem per accedere ai
   servizi On-Line e Internet.
   Escom  si  sta  occupando di questa fascia di mercato tra i 2000 e i 3000
   marchi con con una vasta gamma di PC mutlimediali a costi vantaggiosi.
 
   Ma  ci  sono  altri  utenti che vogliono usare la tecnologia multimediale
   senza dover spendere diverse migliaia di marchi.
   Per   questi   utenti,   Amiga   rappresenta  una  alternativa  veramente
   interessante.
   Esso si pone sulla scena con un rapporto prezzo/qualità eccezionale.
   E'  anche rimarchevole notare quanto sia eccezionale il Sistema Operativo
   con  una  capacità  multitasking  ancora insuperata. Questo significa che
   diverse  applicazioni  possono girare contemporaneamente, a seconda dalla
   memoria disponibile, senza rallentare l'intero sistema.
 
   Questo  è  ottenuto  dall'intelligente sistema di gestione e condivisione
   delle  risorse di sistema e dal basso consumo di memoria RAM e di potenza
   di calcolo del processore da parte delle applicazioni.
 
   Il  sistema  operativo Amiga richiede 8 volte meno memoria che Windows, e
   permette  un  multitasking  migliore  di  Windows.  Attraverso questo uso
   intelligente  delle  risorse, Amiga è ancora il computer più efficiente e
   meno costoso.
 
 (NDA:  Finalmente  uno che dice le cose come stanno... questa è la migliore
 assicurazione per il futuro di Amiga).
 
   Il video è un altro punto di forza di Amiga.
   Da questo punto di vista Amiga è superiore ai PC.
   L'output  video di Amiga è compatibile sia PAL sia NTSC, deve solo essere
   collegato ad una TV o a qulasiasi monitor video.
   Un PC ha bisogno di un convertitore per fare questo.
   Amiga  rappresenta  una  possibilità per dare alla gente l'opportunità di
   accedere  alla  televisione interattiva, ai servizi On-Line e alla Pay TV
   tramite  console  (NDA: SCHMIDT li chiama letteralmente scatolotti) ad un
   prezzo  più  che  "decent"  (NDA: noi italiani diremmo appetibile) di 400
   marchi.
   Il  mercato  è enorme dato che ci sono molte più televisioni che computer
   nelle case (NDA: voleva dire nelle case di tutto il mondo).
 
 La sua discussione verte poi sull'alleanza con la VisCorp per la produzione
 di  questi  box  interattivi  e  sull'intenzione di licenziare la tecnolgia
 Amiga a terzi.
 Alla  fine  ha  ribadito  l'intenzione  di  separare il nome Amiga dal nome
 Commodore.
 
 Altri  (Kittel  Frank  e  Dietrich) hanno posto l'accento sulla nuova linea
 Amiga e sugli sviluppi futuri prima di transizione col 68060 e quindi verso
 i RISC.
 Interessante  l'intenzione  di  rilasciare  il  sistema  operativo 3.1 e le
 intenzioni  dei  produttori  che  riguardavano  il problema di come passare
 all'architettura  RISC  senza  snaturare  Amiga e la linea software ad esso
 dedicata  che  dovrà  nelle  loro intenzioni rimanere dedicata quanto più è
 possibile  anche  quando  Amiga  sarà  più  vicino  come  Hardware ad altre
 macchine sul mercato.
 
 Non intendo dilungarmi di più sulle nuove macchine, che avranno un articolo
 ad esse dedicato quando appariranno realmente sul mercato.
 Vi  basti sapere che tra le altre cose si prevede di dotare A1200 e CD32 di
 68030  (purtroppo  sempre  EC quindi senza coprocessore e MMU) e di dare al
 1200  la  possibilità di montare FAST RAM su scheda madre senza ricorrere a
 costose espansioni.
 
 Il  Dr.  Esslinger  docente  di  Design  alla  Staatlitche  Hochschule  für
 Gestaltung  a  Karlsruhe  ha  illustrato  nuovamente i piani della Escom in
 relazione ai loro tre obbiettivi principali:
 
 @{b}Tecnologia:@{ub}
 
 Fare quanto di meglio nella tecnologia Microsoft/Intel (NDA: AHI!, speriamo
 che  prendano  proprio  solo  il meglio), in quella Macintosh/Power PC e in
 quella  dei giochi e di come avrebbero applicato il meglio della tecnologia
 per la TV digitale, l'audio e il video.
 
 @{b}Intrattenimento:@{ub}
 
 I nuovi prodotti Commodore e Amiga saranno accessibili con nuove interfacce
 facili da usare e con applicativi potenti.
 
 @{b}Design:@{ub}
 
 Il  Dottor  Esslinger  dimostrava  poi, quale fosse l'argomento che più gli
 stava a cuore: Il Design.
 Il  punto  chiave  era  che il Design non deve essere solo inteso come puro
 elemento estetico ma anche in quanto Design di contenuti (Sistema Operativo
 elegante ed efficiente come quello Amiga ad esempio).
 E  la  conclusione  era  che  l'utente  oggi  è  ben disposto (lo dicono le
 statistiche)  a  spendere  per un determinato prodotto se in cambio ottiene
 qualità  di Design in tutti i componenti della macchina siano essi Hardware
 o Software.
 
 Un  altro intervenuto, Byørn Rybakken, ha presentato l'ormai famoso modello
 tridimensionale  dell'Amiga  4000  minitower  che ormai ha fatto il giro di
 tutte le riviste Amiga al mondo.
 
 Bernard van Tienen ha parlato della distribuzione in Europa.
 Ha  parlato  sopratutto  dell'Olanda  in  quanto centro di distribuzione di
 tutto il materiale.
 Sinceramente eravamo in attesa di qualche notizia piccina piccina
 riguardo l'Italia, ma non si può avere tutto e subito dalla Escom.

 
 Questo ripeto è solo un sunto della conferenza.
 Se  vi  trovate  a  sfogliare  le riviste Amiga troverete notizie molto più
 dettagliate che non queste.
 L'importante era comunque porre l'accento sulle strategie Escom e in questo
 penso ci siamo riusciti pienamente.

@ENDNODE
