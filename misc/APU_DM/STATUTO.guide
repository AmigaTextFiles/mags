@DATABASE "Statuto APU"
@AUTHOR "A.P.U. Amiga Professional Users"
@INDEX Sommario
@(C) Copyright 1995 by A.P.U. Amiga Professional Users

@NODE MAIN "Statuto APU"

                               S T A T U T O
                                    d i 


      _________________ Amiga  Professional  Users __________________ 
             _________ _____    ___ ___         .___ _________      
                __\\  //     \\  |   |   \\     ___|   \\\\  /__
                  _\\//   |   \\ |   |    \\   /   |    \\\\/_
                    /   _|_   \\|   |__   \\ /    |     \\
                   /    \\__    |   |__\\   \\     |      \\
                  /      |     |   | \\/    \\    |      /
                 /       |_____|   |       /_____     /
                /        |     |   |      /    \\     /
                \\________|     |   |_____/      \\___/
                               |   |
                               |  _|
                               | /
                               |/

 Art. 1:    
Il  club  "Amiga  Professional  Users"  ha come finalità:  Contribuire alla
conoscenza  integrale,  personale  e  sociale  del  mondo  dell'informatica
tramite  l'uso  di  computer  Amiga,  di  promuovere  iniziative  sociali e
culturali  per  conoscere  il  mondo  dell'informatica e di incrementare il
contributo che il mondo informatico può dare nelle manifestazioni culturali
e nelle associazioni culturali italiane.
 Art. 2:
La piattaforma informatica del club sono i computer del tipo "Amiga".  Tale
scelta  dei  soci Fondatori deriva dalla loro passione per questo computer,
dal  loro  desiderio  di  incontrare altri utenti di questa piattaforma per
scambiare  esperienze  e  conoscenze  d'uso  e soprattutto dopo valutazione
attenta  delle sue caratteristiche che sono:  Provata capacità e potenza di
calcolo,  semplicità  d'uso  e capacità di trasporto di dati, periferiche e
conoscenze operative da e per altri tipi di piattaforme esistenti al giorno
d'oggi.
 Art. 3:
La durata del club è a tempo indeterminato.
 Art. 4:
La sede del club è in Napoli.
 Art. 5:
Sono  soci  Fondatori  e compongono l'Assemblea Costituente del club "Amiga
Professional Users":
Francesco Capaccioni 
Paolo     Carotenuto
Roberto   Castellano
Alfredo   D'Angelo
Luca      di Meo
Vincenzo  Iodice
Raffaele  Irlanda
Stefano   Marotta
Paolo     Stefanucci
Pierpaolo Valentino
Salvatore Viglietti
 Art. 6:
Il  Patrimonio  del  club  è costituito dalle quote di abbonamento dei soci
secondo  la  modalità  di affiliazione e da ogni altro contributo che venga
fatto a nome del club.
 Art. 7:
Sono organi del club:
a) Il Presidente.
b) Il Segretario.
c) Il Tesoriere.
d) Il Consiglio Direttivo.
e) Il Collegio dei Sindaci.
f) Il Collegio dei Probiviri.
g) L'Assemblea dei soci.
 Art. 8:
Ruoli diritti e doveri:
a) Il Presidente:
Il  ruolo  di  Presidente  del  club "Amiga Professional Users" è puramente
simbolico.   Il  Presidente non detiene nessun potere effettivo all'interno
del  club,  esso  viene  nominato dall'Assemblea dei soci e la sua carica è
triennale.
b) Il Segretario:
Il  ruolo  di segretario è quello di coordinare le attività del club "Amiga
Professional Users".  Il Segretario rappresenta il club davanti al pubblico
e  all'autorità  civile e nei confronti di terzi o in giudizio.  Esso viene
nominato  dall'Assemblea  dei  soci,  la  sua  carica è triennale e non può
essere revocata se non per giusta causa.
c) Il tesoriere:
Il  ruolo  di  tesoriere  è  quello  di  tenere  i  conti  del  club "Amiga
Professional  Users".   Il  tesoriere è il custode della cassa del club, di
cui  è direttamente responsabile, riscuote le quote di abbonamento dai soci
ed  ogni  altro  tipo  di  versamento,  inoltre effettua i pagamenti previa
autorizzazione del Consiglio Direttivo.  Esso viene nominato dall'Assemblea
dei  soci,  la  sua carica è triennale e non può essere revocata se non per
giusta causa.
d) Il Consiglio Direttivo:
Il  Consiglio  Direttivo  è l'organo esecutivo del club "Amiga Professional
Users".
 1) Composizione:
Il Consiglio Direttivo è composto di diritto da tutti i soci Fondatori, più
un  numero  di  rappresentanti  eletti  fra  i  soci  Effettivi annualmente
dall'Assemblea  dei  soci  in ragione di un uno per ogni dieci soci di tipo
Effettivo  o Ordinario.  I componenti di tale consiglio sono rieleggibili e
possono  essere  revocati dall'Assemblea dei soci in qualsiasi momento.  La
perdita  della  qualifica di socio o la retrocessione al grado inferiore di
socio  Effettivo  comporta l'automatica esclusione dal Consiglio Direttivo.
Il numero minimo di consiglieri è 5.
 2) Funzioni:
 - Convoca l'Assemblea dei soci.
 - Esegue le deliberazioni assembleari.
 - Redige il bilancio del club.
 - Può  assumere  temporaneamente  e  non per più di trenta giorni, termine
entro  cui  deve convocare l'Assemblea dei soci, le funzioni di Presidente,
Segretario  o Tesoriere nel caso di dimissioni, espulsione, o impossibilità
da parte di quest'ultimi di espletare le proprie mansioni. 
e) Collegio dei Sindaci:
 1) Composizione:
Il  Collegio  dei  Sindaci  è  composto da tre soci più uno supplente.  Non
possono  far parte del collegio il Presidente, il Segretario e il Tesoriere
o  chiunque  abbia  ricoperto  tali cariche.  Il Collegio dei Sindaci viene
nominato  dall'Assemblea  dei  soci,  la  sua  carica è triennale e non può
essere revocata se non per giusta causa.
 2) Funzioni:
Il  Collegio  dei  Sindaci  controlla  l'amministrazione  del club e vigila
sull'osservanza dell'atto costitutivo.
f) Collegio dei Probiviri.
 1) Composizione:
Il  Collegio  dei  Probiviri è composto da tre soci più uno supplente.  Non
possono  far parte del collegio il Presidente, il Segretario e il Tesoriere
o  chiunque  abbia ricoperto tali cariche.  Il Collegio dei Probiviri viene
nominato  dall'Assemblea  dei  soci,  la  sua  carica è triennale e non può
essere revocata se non per giusta causa.
 2) Funzioni:
Il Collegio dei Probiviri ha lo scopo di dirimere le eventuali controversie
tra i soci ovvero tra i soci e il club.
g) Assemblea dei soci:
L'Assemblea dei soci è l'organo sovrano del club "Amiga Professional Users"
a  cui  è  demandata la formazione della volontà sociale, posta poi in atto
dal Consiglio Direttivo.  Le sue funzioni consistono:
 1) approva il bilancio.
 2)  nomina  il  Presidente,  il  Segretario,  il  Tesoriere e il Consiglio
Direttivo.
 3)   delibera   sugli   atti  attinenti  la  gestione  del  club  e  sulle
modificazioni dell'atto costitutivo.
L'Assemblea si riunisce almeno una volta all'anno.
 Art. 9:
Sono ammessi al club, in qualità di soci, tutti coloro che hanno compiuto i
16  anni.   La  domanda  di  ammissione  dovrà  essere  presentata in carta
semplice  o  su  apposito  modulo ed indirizzata al Consiglio Direttivo del
club.   I  minori di anni 18 dovranno fare controfirmare la propria domanda
da  un  genitore.   La  domanda  di ammissione sarà accettata o respinta ad
insindacabile  giudizio  del  Consiglio  Direttivo.   Non saranno accettati
coloro  che  abbiano  requisiti  incompatibili  con  le  finalità del club.
L'ammissione al club "Amiga Professional Users" comporta l'accettazione del
presente statuto e dei regolamenti successivi, delle eventuali modifiche al
primo  od ai secondi e l'obbligo di osservare le deliberazioni che, in base
al presente statuto saranno adottate dai competenti organi del club.
a)  Il  socio  è  tenuto  al  pagamento  delle  quote  associative per ogni
riunione sociale.
b) Il possesso di  un computer "Amiga" non è vincolante per l'ammissione al
club,  ma il socio che ne è sprovvisto non può diventare socio Effettivo nè
fare parte degli organi del club.  Può altresì partecipare alle riunioni ed
ha  diritto  all'uso  delle  attrezzature  e delle piattaforme hardware del
club.
c)  La Commodore, ditte legate  ad essa e rappresentanti Commodore (o Amiga
International) e di ditte terze possono entrare a far parte del club ma non
possono  fare  parte  dei  Soci Effettivi e degli organi del club.  Possono
altresì  avere  i  seguenti  diritti:  partecipare alle riunioni del club e
usare  le  attrezzature  e  le piattaforme hardware del club.  Ditte e loro
rappresentanti  non  hanno  diritto  di  voto  nel "Club Amiga Professional
Users".
 Art. 10:
I soci si dividono in 5 categorie:
a) Soci Fondatori:
Sono  coloro  che hanno costituito il club, essi fanno parte di diritto del
Consiglio  Direttivo.   Hanno  diritto  di  voto nelle assemblee dei soci e
nelle  occasioni  previste  dal presente statuto e dai regolamenti interni.
Hanno  diritto  a partecipare alla divisione del patrimonio sociale in caso
di scioglimento del club secondo le modalità descritte all'art.  12.
b) Soci Effettivi:
Sono  quei soci che sono ammessi al club in base ai criteri dell'art.  9, i
cui requisiti rispondono a quelle che sono le finalità del club e risultino
in  regola  col  pagamento  delle  quote.  I soci del club per acquisire la
qualifica   di   "Effettivi"   devono   svolgere   un'attività  gratuita  e
continuativa   a   favore   del   club.   Essi  sono  promossi  "Effettivi"
dall'Assemblea dei soci, o dal Consiglio Direttivo con conferma nella prima
Assemblea  sociale successiva la loro nomina.  La qualifica di effettivo si
perde  automaticamente  se non si presta nessuna attività a favore del club
per  un  periodo  superiore  ai  tre  mesi.   Hanno  diritto  di voto nelle
assemblee  dei  soci  e nelle occasioni previste dal presente statuto e dai
regolamenti  interni.   Hanno  diritto  a  partecipare  alla  divisione del
patrimonio  sociale  in  caso  di scioglimento del club secondo le modalità
descritte all'art.  12.
c) Soci Ordinari:
Sono  coloro  che sono ammessi al club in base ai criteri dell'art.  9 e in
regola col pagamento delle quote.  Essi possono partecipare alle iniziative
promosse  dal  club ed usufruire dei servizi che esso mette a disposizione.
Hanno  diritto  di voto nelle assemblee dei soci e nelle occasioni previste
dal  presente  statuto  e  dai  regolamenti  interni.   Non hanno diritto a
partecipare  alla  divisione del patrimonio sociale in caso di scioglimento
del club.
d) Soci Sostenitori:
Sono  coloro:   (persone fisiche, enti pubblici e privati) che aiuteranno e
sosterranno  il  club  con  il  loro  contributo  personale, professionale,
finanziario,  ecc.,  per  il  perseguimento  delle  finalità  del  presente
statuto.   Hanno diritto di voto nelle assemblee dei soci e nelle occasioni
previste  dal presente statuto e dai regolamenti interni, non hanno diritto
a partecipare alla divisione del patrimonio sociale in caso di scioglimento
del club.
e) Soci Onorari:
Sono  coloro  (persone  fisiche,  enti  pubblici e privati), eletti dopo la
proposta di votazione nell'assemblea sociale da parte di almeno cinque soci
Effettivi/Ordinari  o  di almeno tre soci Fondatori, che con il loro lavoro
e/o  il loro atteggiamento professionale, personale e morale contribuiscono
e  contribuiranno  al  miglioramento,  alla  crescita e alla conoscenza del
computer  Commodore  Amiga nel mondo, e al perseguimento delle finalità del
club  "Amiga  Professional  Users".  Non hanno diritto di voto, e non hanno
diritto  a  partecipare  alla  divisione  del patrimonio sociale in caso di
scioglimento del club.
 Art. 11:
La qualità di socio si perde:
a) Per lo scioglimento del club su delibera dell'Assemblea dei Soci.
b) Per dimissioni.
c)  Per espulsione, determinata dalla constatazione della violazione di una
o  più  delle  disposizioni  del  presente statuto, dei regolamenti e delle
deliberazioni.
d) Per la perdita dei requisiti richiesti per l'ammissione.
e)  Per  il  mancato  pagamento  delle  quote  sociali, se il pagamento non
avviene per due volte successive.
La  perdita  della  qualità  di socio diviene effettiva immediatamente dopo
delibera  del  Consiglio  Direttivo.  La persona che ha perso la qualità di
socio  può rientrare in possesso della suddetta qualità, solo riguardo alle
situazioni descritte ai punti "B", "D" ed "E", dopo aver dimostrato di aver
receduto dall'infrazione commessa.
 Art. 12:
In  caso di scioglimento del club, i beni patrimoniali saranno divisi tra i
soci.  I soci Fondatori avranno diritto di rimborso delle quote versate per
la  costituzione  del  patrimonio  iniziale  dell'associazione, pari a lire
50.000  (cinquantamila)  per  quota.  Il restante eventuale andrà ripartito
proporzionalmente  alle quote, tra tutti i soci che risultino in regola con
i  versamenti delle quote associative.  Saranno considerati in regola con i
versamenti  tutti  coloro  che avranno versato la quota associativa fino ad
un'  ora  prima della avvenuta comunicazione di convocazione dell'Assemblea
dei  soci  che  abbia all'ordine del giorno la votazione per la delibera di
scioglimento del club.
 Art. 13:
Cariche sociali:
a) Ricopre la carica di Presidente il Sig.  Paolo Carotenuto
b) Ricopre la carica di Segretario il Sig.  Francesco Capaccioni
c) Ricopre la carica di Tesoriere il Sig.  Salvatore Viglietti
d) Compongono il Collegio dei Sindaci i Sigg.:
 1) Alfredo D'Angelo              (Presidente)
 2) Raffaele  Irlanda
 3) Roberto  Castellano
 4) Luca di Meo                    (Supplente)
e) Compongono il Collegio dei Probiviri i Sigg.:
 1) Vincenzo Iodice               (Presidente) 
 2) Paolo Stefanucci 
 3) Stefano Marotta 
 4) Luca di Meo                   (Supplente)
f)  Ricopre  la  carica  di  Presidente  del  Consiglio  Direttivo  il Sig.
Francesco Capaccioni
g)  Ricopre  la  carica  di  Segretario  del  Consiglio  Direttivo  il Sig.
Raffaele Irlanda
h) Ricopre la carica di Presidente dell'Assemblea dei soci il Sig.  Stefano
Marotta
i) Ricopre la carica di Segretario dell'Assemblea dei soci il Sig.  Luca Di
Meo
 Art. 14:
Il  club  "Amiga  Professional  Users"  ripudia  l'uso  e  la diffusione di
software copiato illegalmente.
 Art. 15:
Il Logotipo "Amiga Professional Users" è una proprietà dei sigg:
Francesco Capaccioni 
Paolo     Carotenuto
Roberto   Castellano
Alfredo   D'Angelo
Luca      di Meo
Vincenzo  Iodice
Raffaele  Irlanda
Stefano   Marotta
Paolo     Stefanucci
Pierpaolo Valentino
Salvatore Viglietti
L'uso  non  autorizzato  dai  suddetti signori è vietato.  L'autorizzazione
all'uso  del  nome  "Amiga  Professional  Users"  può  essere  concessa dai
suddetti  signori,  raccolti  in  riunione,  dopo  votazione  a maggioranza
semplice.
Il  Nome  Commodore  è  un  marchio internazionale della Commodore Business
Machines International.
Il  Nome  Commodore  Amiga  è  un  marchio registrato della Commodore-Amiga
International.
Il  club  "Amiga  Professional  Users" non è legato alla Commodore Business
Machines  International  Corporation,  nè  alla Commodore Italiana, nè alla
Amiga  International,  a  loro  dipendenti  o rappresentanti e non fa parte
della  loro  rete  di  vendita.   Non  è  altresì legato a persone fisiche,
privati, ditte, enti legati o dipendenti in alcun modo alla Commodore.
 Art. 16:
Per  quanto non previsto nel presente statuto i soci fanno riferimento alle
disposizioni e alle leggi vigenti.
 NAPOLI, 22 Aprile 1995.

@ENDNODE
