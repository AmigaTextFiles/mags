@database "Editoriale"
@author Stefano Marotta
@(c) "Copyright © 1995 Stefano Marotta"

@INDEX "ApuNews_00.guide/sommario"

@NODE MAIN "Editoriale"
@TOC "ApuNews_00.guide/MAIN"

                            Editoriale.
                            ~~~~~~~~~~~
                                di
                         @{" Stefano Marotta " Link "Schede_Soci.guide/Stefano_Marotta"}

 Vede  finalmente  la  luce,  questo  primo  numero  di APUNews, il giornale
 dedicato a tutti gli associati di Amiga Professional Users.
 Non spendero` ancora  altre parole sul  nostro club, anche  perche` potrete
 trovare  tutte  le  informazioni  che  cercate  sul  dischetto; preferisco,
 invece, fare qualche riflessione riguardo la situazione attuale del mercato
 Amiga.

 Come tutti ormai saprete, la  ESCOM, societa` tedesca operante nel  settore
 del  multimedia e dei PC,  ha acquistato la Commodore  nella famosa asta di
 fine Aprile '95.
 Poco dopo e` nata, da una costola della ESCOM, l'Amiga Technologies,  ossia
 una  divisione dedicata al mercato Amiga.  Assunti nuovi e vecchi dirigenti
 della ex Commodore, l'Amiga Technologies, ha annunciato i suoi piani per il
 futuro:  riprendere  la  produzione  dei  modelli  Amiga  attuali  (A1200 e
 A4000T),  portandoli sul mercato per la fine dell'anno e rimandando al 1996
 le nuove macchine.
 Ora, questa rapida ripresa della  produzione, mi lascia perplesso se,  come
 si  e` appreso da piu` fonti, i prezzi delle macchine che raggiungeranno il
 mercato saranno eccessivamente alti.

 Certo  la  novita`  sta  nel  fatto  che  i "nuovi" A1200 e A4000T, saranno
 accompagnati  da  diversi  pacchetti  software  in  omaggio  (tra cui Scala
 MM300), ma  questa scelta  se da  un lato  e` lodevole,  in quanto permette
 all'utente di contare su un parco software ben fornito, dall'altro non puo`
 giustificare   il   prezzo   cosi`   alto   da   pagare   per  una macchina
 ecnologicamente "vecchia".
 Avrei preferito degli  Amiga piu` aggiornati  dal punto di  vista hardware,
 magari  con la semplice  aggiunta di schede  acceleratrici e grafiche, alla
 fornitura di pacchetti software, che un utente potrebbe gia` possedere.

 E proprio riguardo al software vorrei spendere qualche parola.
 Il  mercato  Amiga  e`  ormai  ristretto;  possiamo  dire  che,  sebbene la
 comunita` Amiga sia ancora ampia e attiva, rispetto al mercato dei PC o dei
 Mac, e` comunque una piccola fetta di utenza.
 Scrivere del software per il nostro computer oggi, e` una vera impresa, nel
 senso che facendo una rapida analisi di quelli che sono i costi e i ricavi,
 conviene spostarsi di corsa in un mercato che offra maggiori risultati.
 Eppure  nonstante tutto,  molte software  house e  molti programmatori PD o
 ShareWare, continuano a supportare e a sviluppare pacchetti per Amiga.
 Se vogliamo  che tutto  questo continui  ad esserci  e se vogliamo attirare
 l'attenzione di sviluppatori e addetti del mercato, dobbiamo dare il nostro
 contributo,   impegnandoci  ad   acquistare  il   software  originale   e a
 registrarci per quello ShareWare. Se l'Amiga e` arrivata a questo punto  e`
 anche  per  colpa  di  chi  pensava  e  pensa tuttora, ad espandere solo la
 propria   configurazione   hardware,   trascurando   la   propria dotazione
 software.

 Resta   comunque  per  l'Italia,  il   problema  del  costo  dei  programmi
 commerciali;  qui  da  noi  non  c'e`  lo  stesso mercato che ritroviamo in
 Germania  o in Inghilterra, per cui  e` difficile ritrovare presso i nostri
 distributori, le  stesse offerte  che fioriscono  nei paesi  anglosassoni o
 teutonici.
 Per risolvere questo dilemma, occorre impegnarsi in prima persona cercando,
 nei  limiti delle  proprie possibilita`,  di dare  fiducia a  chi e` ancora
 impegnato nello sviluppo di prodotti per Amiga.
 Noi  di  APU,  nel  nostro  piccolo,  stiamo  cercando  di dare una mano ai
 programmatori  Shareware, ne abbiamo contattati  diversi (italiani e non) e
 abbiamo raggiunto degli accordi per avere degli sconti sulle registrazioni,
 allo scopo di favorire la diffusione dei loro prodotti.

 Su questo primo dischetto, troverete il programma BancaBase,  dell'italiano
 Stefano  Dardari,  il  quale  ha  aderito  per  primo  a questa iniziativa,
 fornendoci una versione del suo software dedicata ad APU e registrabile con
 uno sconto di  lire 8000 sulle  30000 dell'originale. Ovviamente  l'offerta
 vale per i soli associati APU.

 Questa e` solo la prima delle agevolazioni che avrete
 nell'aderire  al nostro club; c'e` gia`  un elenco di software registrabile
 con   altre   facilitazioni,   quindi   contattateci   per   avere maggiori
 informazioni.

 Credo  che sostenere il mercato Amiga,  sia l'unica soluzione per riportare
 in alto questo computer, se l'impegno da parte nostra c'e` gia`, aspettiamo
 di ricevere il vostro assenso per seguirci in questa avventura.
 Insieme potremo fare solo del bene ad Amiga e a tutti quelli che credono in
 questo computer.
@ENDNODE
