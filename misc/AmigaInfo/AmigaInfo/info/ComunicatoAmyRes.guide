@database fer
@master AmigaInfo.guide
@$VER: 1.0
@author "ClaudioMarroFilosa"
@wordwrap

@node "ComunicatoAmyRes" "Comunicato - Amy Resource"

                      ·--------------------------------·
                       Comunicato stampa - Amy Resource
                      ·--------------------------------·


  Molti  utenti ci hanno  contattato in queste  ultime settimane per sapere la
data d'uscita del nuovo Amy Resource... e sicuramente molti utenti stanno  per
farlo per chiedere la stessa cosa.

  Amy  Resource ha passato, con il nuovo  anno, il suo quarto anno di attività
(il primo numero uscì nel 1996), ha raggiunto l'incredibile cifra di 16 Volumi
(escludendo  i  Volumi  dedicati  al  mercato  americano  ed  europeo e quelli
promozionali), ha collezionato notevoli apprezzamenti da parte della stampa ed
ha  cercato di accontentare centinaia di fedelissimi clienti, vantando diverse
migliaia di copie vendute.

  Amiga,  per  contro,  è  passato  prima  in  mano Escom (quando Amy Resource
partì),  poi a  Gateway ed  infine ad  Amiga Inc.,  non portando però a nessun
nuovo risultato, nessuna nuova macchina  o software (eccetto per AmigaOS  3.5,
comunque  sviluppato  da  un  team  esterno).  Tutto  questo ha portato ad una
riduzione del mercato Amiga italiano, che nonostante iniziative degne di  lode
come  la nuova rivista Amiga Life,  non permette certamente ulteriori positivi
investimenti.

  Amy Resource però non chiude.

  La  serie  di  CD-ROM  è  momentaneamente  "congelata",  in  attesa di nuovi
sviluppi e di nuovo feedback da parte degli utenti. Non è certamente abitudine
del  sottoscritto  "muovere  le  masse"  o  comporre  toccanti discorsi atti a
richiedere maggiore supporto,  ma il presente  testo si è  reso necessario per
rispondere  ed  insieme  rendere  partecipi  tutti gli utenti, collaboratori e
amici di  Amy Resource.  Amy Resource  per molti  è diventato un'abitudine, un
"punto  fermo" nel quale reperire il miglior software per Amiga, completare la
propria raccolta di programmi registrati o semplicemente spendere qualche  ora
di  tempo  con  il  proprio  computer  preferito. Amy Resource, come dicevo, è
diventato un'abitudine, dimostrate che questa abitudine è ancora gradita !

  L'e-mail per inviare i vostri commenti è sempre danelon@amyresource.it.


                                               Luca Danelon

@endnode
