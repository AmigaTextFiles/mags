@database fer
@master AmigaInfo.guide
@$VER: 1.0
@author "ClaudioMarroFilosa"
@wordwrap

@node "BubbleHeroes" "Bubble Heroes - Puzzle games"

@{b}BUBBLE HEROES@{ub}

Sviluppatore: Arcadia Developments
Produttore: Crystal Interactive Software

Bubble Heroes è un nuovo gioco per Amiga che si ispira al celebre Bust A
Move (o Puzzle Bubble che dir si voglia) che tanto ha furoreggiato nelle
sale giochi, sulle console, sui PC e sugli emulatori.

Ovviamente Bubble Heroes offre molto di più di Bust A Move (se non altro
offre  delle novità assenti nel prodotto Taito)  ed è un gioco molto più
complesso di ciò che sembra...  il presupposto da cui siamo  partiti per
realizzarlo,  è stato quello di creare un'ambientazione ben definita ove
ambientare  una  storia  e  creare  dei  personaggi  coerenti con questi
aspetti;  la cosa che ci ha sempre lasciato l'amaro in bocca per ciò che
riguarda i  puzzle game  è che  a una  immensa giocabilità,  a un grande
divertimento  raramente (o forse mai)  qualcuno è riuscito ad affiancare
una storia e una vera e propria ambientazione (cosa che invece è  sempre
successa  in tutti gli altri generi di giochi). Sembra quasi impossibile
coniugare le due cose, ma noi  ci abbiamo provato e pensiamo di  esserci
riusciti.

Bubble  Heroes  ha  un'ambientazione,  una  vera  storia, personaggi che
dialogano e mediante i loro dialoghi narrano delle vicende, introduzioni
e finali che rendono giustizia (speriamo) al fattore giocabilità.
Tutto ciò  si è  tradotto in  quasi 3  anni di  duro lavoro  da parte di
grafici programmatori e musicisti che alla fine hanno prodotto un CD con
170Mb  di dati e 410Mb di audio (divisi in 24 tracce CDDA)... in pratica
possiamo  affermare   di  aver   sicuramente  prodotto   il  più  esteso
puzzle/arcade game per Amiga (e, uno dei più estesi in generale).

Ovviamente  i  fattori  giocabilità  e  divertimento  (che  poi sono gli
elementi  fondamentali  di  un  videogioco,  anche  se  oggigiorno molti
sembrano  dimenticarsene)  sono  stati  curati  ai massimi livelli e dai
risultati  sembra  che  chi  ha  finora  provato il gioco ne sia rimasto
soddisfatto (e questo è per noi il punto più importante).

Lo  scopo del gioco (nella modalità Story) è quello di guidare uno dei 3
eroi disponibili attraverso il regno dell'oscuro Gonzul per liberare  le
4  Ninfe che regnano nel segno della pace il mondo di Radya imprigionate
in altrettante isole.

Ogni isola  è divisa  in 4  distinte fasi  di gioco:  nelle prime due si
giocherà  con il  classico schema  di gioco  di Puzzle Bobble (eliminare
tutte le bubble  presenti nell'area di  gioco senza che  queste superino
una  linea di confine in fondo allo schermo)... in queste prime due fasi
l'eroe  selezionato  dal   giocatore  avanzerà  all'interno   dell'isola
corrente  così da avvicinarsi al regnante,  a cui Gonzul ha affidato una
delle 4 ninfe.

Nella  terza  fase  ci  si  troverà  faccia  a  faccia  con il mostruoso
carceriere di una delle ninfe e lo scopo sarà liberare l'imprigionata.
Qui  lo schema di gioco è del  tutto nuovo e originale: il giocatore può
scegliere il colore della pallina  da lanciare, può lanciare più  di una
pallina  alla volta e il compito è  quello di crearsi una breccia fra le
varie bubbles  così da  colpire più  volte la  bolla di  vetro (in cui è
impriogionata la ninfa) in modo da farla scoppiare.

Una volta liberata, la ninfa scenderà a ringraziare l'eroe iniziando uno
dei  tanti  dialoghi  presenti  del  gioco (e dipendenti dal personaggio
scelto  dal  giocatore)...  al  termine  del  dialogo la ninfa fuggirà e
l'eroe  avrà  modo  di  conoscere  la  vera identità del carceriere, che
uscirà  allo   scoperto  furibondo   sfidando  a   singolar  tenzone  il
protagonista  (anche qui si instaurerà un dialogo che speriamo diverta i
giocatori).

Per concludere: la quarta fase prevede uno scontro fre l'eroe e il  boss
dell'isola  (controllato dal computer) che ricorda da vicino la modalità
a due giocatori di Puzzle Bobble ma con molte novità aggiunte.
Sconfitto il boss, l'eroe  si sposterà in un'altra  isola e il tutto  si
ripeterà.

L'incrocio dei vari schemi di gioco presenti nelle diverse fasi del modo
Story,   opportunamente  miscelate,  generano  altre  modalità  come  la
Championship e le  due modalità Deathmatch:  "Until Death" e  "Target Or
Die" che lasciamo agli utenti il piacere di scoprire (e giocare).

Dal  punto di vista tecnico Bubble Heroes è  molto di più di ciò che può
sembrare: portare l'impostazione di Puzzle Bobble su Amiga già di per se
non è  facile (se  si vuol  far bene  ovviamente)... ricordiamoci che il
primo  Puzzle Bobble è uscito nella prima metà degli anni 90, quando gli
hardware 2D da sala giochi erano già piuttosto evoluti, sicuramente  più
potenti  degli AGA  allora appena  nati! Noi  però abbiamo voluto andare
oltre, inserendo  ultieriori elementi  grafici e  sonori e  cercando non
solo di non far mancare nulla dell'originale ma di migliorare, estendere
e  innovare sfruttando  al massimo  le caratteristiche audio/video degli
Amiga AGA.

L'appoggio all'hardware AGA non ci  ha impedito poi di supportare  anche
gli  Amiga dotati di schede grafiche,  ricostruendo anche per loro tutti
gli effetti grafici presenti nella versione AGA.

Ci  sarebbero  tantissime  altre  cose  di  cui parlare, ma cerchiamo di
sintetizzare
con una scheda tecnica:

- Supporto per Amiga AGA e RTG;
- Grafica a 256 colori (fino a 512 nella versione AGA);
- Motore grafico potente:  muovimento di decine  di oggetti di  svariate
  dimensioni (in  certi  casi grandi  anche  mezzo  schermo),  scrolling
  dell'intero background  a  3  livelli  di parallasse durante il gioco,
  effetti di trasparenza e luminescenza il tutto a 50 frame  per secondo
  (su AGA o su RTG con 060+ZorroIII o 040+BVision);
- 9Mb di effetti sonori di altissima qualità;
- 24 tracce audio di atmosfera per un totale di 39 minuti di musica;
- 3 diverse modalità di gioco: Story, Championship e Deathmatch;
- 4 diversi schemi di gioco;
- modalità  1  e  2  giocatori  (umano  contro  umano  e  umano   contro
  computer);
- 3 differenti   personaggi da  scegliere, ognuno  con i  suoi peculiari
  poteri speciali,esclusivi  dialoghi  nel  gioco (più di 40k di testo),
  caratterizzazioni audiovisive e diversi finali  nelle modalità Story e
  Championship;
- 4 mondi, ognuno diviso  in 4 aree per un  totale di più di 60  diversi
  livelli nel modo Story più molti altri per le rimanenti modalità;
- grande varietà  nelle ambientazioni: vi troverete a giocare in foreste
  incantate,  all' interno  di  ascensori  meccanici  che  scendono  nel
  sottosuolo e molto altro...
- nella modalità Championship e Deathmatch il giocatore potrà  scegliere
  di  tenere i personaggi cattivi (solo nel caso abbia completato almeno
  una volta la modalità Story);
- tantissimi sketch funzionali  alla narrazione della storia  durante il
  gioco;
- opzione che  consente di  ascoltare le  tracce audio  durante il gioco
  oppure sentire differenti effetti sonori dipendenti dall'ambientazione
  corrente (vento, ululati, rumori meccanici e così via);
- gestione delle  tracce audio  avanzata  (partenza,  ripetizione e stop
  durante il gioco senza rallentamenti);
- supporto multilingue (per ora è supportata solo la lingua inglese,  in
  futuro verranno rilasciate  delle update scaricabili gratuitamente dal
  nostro dito  che aggiungeranno cataloghi  per qualsiasi  linguaggio in
  cui verranno tradotti i testi);
- molto, molto altro!

I requisiti di sistema sono i seguenti:

VERSIONE AGA:
- Amiga con chipset AGA;
- O.S. 3.0 o superiore;
- Monitor capace di visualizzare schermi PAL;
- 1.7 Mb di memoria chip libera;
- 4 Mb di memoria fast libera;

VERSIONE RTG:
- Amiga con scheda grafica;

- 68030 o superiore;
- 0.8 Mb di memoria chip libera;
- 7Mb di memoria fast libera;

COMUNI ALLE DUE VERSIONI:
- O.S. 3.0 o superiore;
- CD-ROM (meglio se 8x o superiore);

Per il play delle tracce audio sono consigliati:
- CD-ROM SCSI;
- CD-ROM IDE/ATAPI controllati da idefix (atapi.device) o cd.device;

Al momento sono diponibili 3 demo giocabili della versione AGA
all'indirizzo:

http://www.made.net/arcadia/Download.html

In qualche giorno sarà disponibile anche una demo per la versione RTG.


Andrea Morolli.
Arcadia Developments Team.

@endnode
