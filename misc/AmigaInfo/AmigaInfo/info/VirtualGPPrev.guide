@database fer
@master AmigaInfo.guide
@$VER: 1.0
@author "ClaudioMarroFilosa"
@wordwrap

@node "VirtualGPPrev" "Virtual Grand Prix"
@{JCENTER}
@{b}
Virtual Grand Prix
Pubblicato da Islona Entertainment
www.epicmarketing.ltd.net
@{JLEFT}@{ub}

- 16 tracks, 22 cars, 1999 championship season
- full texture-mapped, gouraud-shaded 3d engine in 1x1 mode both in low
(320x256) and med (320x512) res. Gfx-boards supported via ScreenMode
requesters

- Smooth animation: 15-18 fps on 030 @ 25MHz AGA (low-res)
- Very detailed simulation of real F1 car kinematics. Complete car setup
sessions including tires, camber, 4-way shocks, anti-roll bars,
brake-balancing, wings settings, gear ratios, etc

- Improved Artificial Intelligence of opponents to make the race thrilling
- Support for mouse, digital and analogue; simplified car control method
using digital joystick
- Instant Replay, to see your favourite car passing, crash, tail-head, etc.
with still-motion and fast-forward features

- 6 different camera views, featuring the VirtualCockpit(tm) system: inside
car (VirtualCockpit(tm) on), inside car (VirtualCockpit(tm) off), just-behind,
far-behind, 360 degrees, track camera. Possibility to see every different car
with every camera view

- Full multitasking. Possibility to turn multitasking off to get the maximum
speed available
- minimum requirements (to get it PLAYABLE): 4 megs of ram, 030 @ 25MHz, AGA
and/or Gfx-board (probably CD-ROM too) - 030 @ 50MHz (or higher) suggested

@endnode

@node "VirtualGP" "Virtual Grand Prix"

@{b}NOTE SULLA VERSIONE 1.0d DI VirtualGP@{ub}

La  versione 1.0d di VGP rappresenta il (pen)ultimo aggiornamento del gioco, nel
senso che è prevista ancora solamente una patch per i possessori di schede  PPC;
VGP  è  scritto  quasi  integralmente  in  assembly  68k,  però  dovrebbe essere
disponibile quanto prima un  tool (non mi ricordo  più bene prodotto da  chi, mi
sembra  la  Coyote  Flux  o  qualche  nome  del genere) in grado di "tradurre" i
sorgenti 68k  in sorgenti  PPC, cosa  che renderebbe  il porting  di VGP  su PPC
estremamente rapido. L'ultima volta che ho provato tale tool l'ho trovato, oltre
che molto limitato (ma questo, stando ai docs, era VOLUTO essendo solo un demo),
anche  bello pieno di bug (su alcune  macro mi è addirittura CRASHATO), però può
darsi che la versione finale sia ok... beh, staremo a vedere.

CAMBIAMENTI DALLA VERSIONE 1.0c

La patch 1.0d aggiunge alcune cose che mancano nella versione 1.0c (la  versione
commerciale  attualmente  distribuita  dalla  Epic  marketing, disponibile su CD
stampati dalla Epic tedesca), e rimuove un paio di piccoli bug nella grafica:

1) Miglioramenti nella simulazione

    a) coefficiente d'attrito delle gomme più realistico
    b) freni al carbonio
    c) modalità ARCADE

- funzione del  calcolo del coefficiente  d'attrito delle gomme  migliorato: ora
VGP  simula molto  meglio il  cambiamento dell'attrito  nel passaggio da attrito
volvente  (gomme  "in  presa")  ad  attrito  radente  (gomme  "in derapata"), la
transizione è molto più "morbida" e, soprattutto, molto più aderente alla realtà
grazie al fatto di essere stata ricavata da un "fit" di dati di telemetria della
Bridgestone.

- corretta simulazione dei freni al carbonio: per motivi puramente legati ad una
personale  teoria  sul  come  aumentare  il  numero  dei sorpassi (e, quindi, lo
spettacolo) in F1, la primitiva versione  di VGP simulava normali freni in  lega
metallica  e non, come in realtà avviene in F1, freni al carbonio. La differenza
sostanziale consiste  nel fatto  che i  freni al  carbonio sono estremamente più
performanti,   verso  la  fase  finale   della  frenata  tendono  a  raggiungere
temperature prossime alla fusione rendendo  la frenata molto potente e  dando la
possibilità di "tirare" staccate da brivido fin quasi dentro la curva. Il motivo
per  cui non  sono stati  simulati fin  da subito  è legato alla teoria che, con
freni meno potenti, il pilota più bravo dovrebbe riuscire a passare in  staccata
più  agevolmente; in realtà, i fatti dimostrano chiaramente che, se anche è vero
che con i  freni al carbonio  il sorapasso è  un po' più  difficile, esso non  è
tuttavia  impossibile, cosa questa  dimostrata dal fatto  che in quei Gran Premi
dove non ci si può affidare alle tattiche dei pit-stop per superare l'avversario
ai box  i sorpassi  si vedono  eccome, anche  su circuiti  in cui,  sulla carta,
"sorpassare  è difficile" (beh, qui  allora si aprirebbe un'altra considerazione
relativa all'opportunità o meno di  permettere i rifornimenti durante il  GP con
tutto ciò che ne consegue - tattiche, sorpassi ai box, etc.)

-  una modalità ARCADE del gioco: beh, questo non è realmente un "miglioramento"
della simulazione (anzi, semmai è un "peggioramento"), però la versione 1.0d  di
VGP  completa "l'offerta" nella  scelta del realismo  della simulazione fornendo
anche una modalità  di gioco più  vicina agli arcade  da sala bar  che non ad un
simulatore.  Ovviamente  tale  modalità  non  ha  molte pretese di "realismo", i
settaggi con cui si può influire sulla monoposto sono realmente ridotti all'osso
(rendendo  però,  così,  più  facile  "scendere  subito  in  pista") ed anche il
comportamento della vettura è molto più alla "Granturismo" per PSX...

2) Miglioramenti nella grafica

    a) rimozione di alcuni bug
    b) texture più belle per gli alberi

-  rimozione di alcuni bug di approssimazione: la nuova versione di VGP corregge
l'algoritmo  utilizzato  per  il  texture  mapping  dall'engine  3d. L'algoritmo
suddetto  soffriva di  un problema  nell'approssimazione della  funzione 1/x che
faceva sì che i poligoni texturati si "spaccassero" quando la distanza tra  essi
e  l'osservatore diveniva molto piccola - questo bug aveva l'effetto collaterale
di  far  sparire  interi  blocchi  di  pista  a  volte,  situazione   facilmente
verificabile  utilizzando,  ad  es.,  la  vista  a  bordo pista nelle chicane di
Hockenheim.

-  miglioramento  delle  texture  degli  alberi:  ora VGP supporta anche texture
trasparenti  (o  parzialmente  trasparenti),  questo  permette,  tra l'altro, di
realizzare  blocchi  di  alberi  come  grossi  poligoni  texturati  con  texture
parzialmente  trasparenti  di  gruppi  di  alberi,  anzichè doverli gestire come
oggetti separati  a se  stanti. L'archivio  della versione  1.0d contiene,  come
esempio,  la pista di Monza rifatta utilizzando  tale tipo di texture, tanto per
vedere come viene l'effetto complessivo.

3) Miglioramenti nella configurabilità

    1) possibilità di modificare il campionato

- ora VGP permette di modificare il campionato, ovvero il numero, l'ordine ed  i
tracciati  su cui  si svolge  l'intera stagione.  Le informazioni  relative alle
piste che compongono la stagione corrente  sono memorizzate in un file di  testo
facilmente  modificabile con un banale  text-editor, questo permette tra l'altro
la  possibilità  di  creare  nuove  piste  custom  e di renderle disponibili nel
gioco.

@{b}INSTALLAZIONE DELLA PATCH@{ub}

    L'archivio 1.0d fornisce i seguenti files:

-  i nuovi eseguibili (VGP e VGP.Hi) da copiare semplicemente nella directory in
cui si è installato VGP dal  CD originale. Sono presenti anche i  due eseguibili
AGP  e AGP.Hi, che rappresentano  la versione ARCADE di  VGP; per utilizzarli, è
sufficiente copiarli nella dir di VGP e rinominarli come VGP e VGP.Hi - si  noti
che   non  è  più   presente  la  versione   per  il  double-buffering,   ora il
double-buffering è attivabile semplicemente specificando l'opzione "DOUBLE" dopo
il "lancio" dell'eseguibile VGP (o VGP.Hi) negli script "VirtualGP"

- i files "TraspBrush.data" e  "Season.config", da copiare nel cassetto  "Dati/"
di VGP (tale cassetto deve essere o creato nella dir principale di VGP o copiato
dal CD).

-  il cassetto "Monza", da copiare nel cassetto "Piste/" nella dir principale di
VGP (tale cassetto deve essere copiato trascinandolo dal CD).

- il  cassetto Trees_geo,  che serve  SOLTANTO SE  si utilizza TrackDesigner per
disegnare nuove piste, contenente gli oggetti relativi ai nuovi alberelli.

@{b}AGGIORNAMENTI FUTURI@{ub}

    La  versione 1.0d è probabilmente l'ultimo aggiornamento per VGP (a parte la
versione per PPC, vedasi quanto scritto in precedenza); con questo aggiornamento
e con tutte  le utility/patch precedentemente  rilasciate (tutte disponibili  su
Aminet, keyword "VGP") è ora possibile modificare/aggiornare VGP in tutti i modi
possibili  ed immaginabili: nuove piste,  nuove forme/texture per le macchinine,
nuovi oggetti, nuovi stagioni, etc.

--
                @{b}Paolo Cattani (The Alien)@{ub}



@endnode
