@database fer
@master AmigaInfo.guide
@$VER: 1.0
@author "ClaudioMarroFilosa"
@wordwrap

@node "notizieamigaNews" "Notizie, traduzioni e comunicati stampa dal mondo Amiga"

- Novità per "@{"Notizie Amiga" link "misc/NotizieAmiga.guide/NotizieAmiga" 0}"


Con questo comunicato, annunciamo alcune piccole variazioni del servizio
di diffusione notizie, traduzioni e comunicati stampa "Notizie Amiga".

Innanzitutto ringraziamo quanti di voi hanno partecipato al sondaggio
indetto alcune settimane fa su questa mailing list, volto ad apprendere
le vostre preferenze. E' stato proprio grazie alle risposte ricevute che
abbiamo deciso di apportare alcune piccole modifiche.


La prima di esse è che, come avete già potuto constatare, ci sono adesso
due persone che si occupano esclusivamente delle notizie riguardanti
l'hardware ed i videogiochi. Ciò garantisce non solo un maggior apporto
di notizie ma anche un servizio decisamente più curato e più stabile.

La seconda novità verrà introdotta nei primi giorni del 2000 e consisterà
nello spostare buona parte delle notizie di software e generiche in una
pagina di "notizie lampo e link utili", lasciando la consueta
impaginazione "a rettangoli" per le notizie più importanti o richiedenti
l'uso di più testo. Questo consentirà di offrire più informazioni
pressocché nel medesimo spazio utilizzato finora.

Per ultimo, abbiamo pensato di introdurre saltuariamente una piccola
pagina dedicata alla recensione di un sito web poco conosciuto ma
contenente informazioni utili per gli Amighisti. Per tenere bassa la
quantità di testo spedita, tali mini-recensioni avranno luogo solo ogni
una o due settimane e consteranno di poche righe di testo. Anche questo
nuovo servizio comincerà col nuovo anno.

Se volete segnalare a noi e agli altri lettori della lista dei siti
interessanti da recensire o visitare, potete farlo via web accedendo alla
sezione "Database" della pagina di EGroups:
http://www.egroups.com/group/notizieamiga/ oppure comunicandocelo in
email all'indirizzo: notizieamiga-owner@egroups.com



Concludiamo questo comunicato con alcune note e consigli.

- "Notizie Amiga" mira a raggiungere ancora più persone. Durante le
prossime settimane prevediamo di farci un po' di pubblicità, ma sappiamo
che la miglior pubblicità possibile è quella degli utenti iscritti al
servizio. Se potete, dunque, cercate di passare la voce ad amici e
conoscenti, invitandoli a dare un'occhiata a questa mailing list.

- Ricordiamo che i messaggi sono consultabili anche via web attraverso la
pagina di Egroups: http://www.egroups.com/group/notizieamiga e che
vengono raccolti anche sul sito AGI alla pagina:
http://www.amyresource.it/AGI/AmigaNews/

- Se desiderate ricevere solo alcuni tipi di notizie, vi consigliamo di
utilizzare un filtro del vostro programma di posta; ad esempio un filtro
"remoto", che evita il prelievo dei messaggi indesiderati.

- Ultima nota ma non certo meno importante, Amiga Group Italia augura
agli iscritti a questa lista un prospero anno 2000!



Un saluto a tutti voi.

I gestori del servizio "Notizie Amiga"

@endnode
