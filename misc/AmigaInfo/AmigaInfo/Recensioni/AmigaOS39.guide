@database fer
@master AmigaInfo.guide
@$VER: 1.0
@author "ClaudioMarroFilosa"
@wordwrap

@node "AmigaOS39" "Amiga OS 3.9"

                              @{b}Amiga OS 3.9@{ub}
                     (c) Amiga Inc. & Haage&Partner
                       http://www.amiga.com/os39


                       Recensione di @{b}Drago Danilo@{ub}



A  circa un anno di distanza possiamo  finalmente mettere le mani su una
nuova versione dell'Amiga OS. Siamo giunti esattamente alla 3.9 e questa
sembra essere forse l'ultima versione per gli Amiga Classici.

La confezione, a differenza dell'OS 3.5, è costituita dalla più classica
e meno ingombrante custodia CD, con un "Boing" che saltella in un  cielo
azzurro  in copertina ed  un piccolo elenco  delle nuove caratteristiche
sul retro.
La copertina costituisce  anche un piccolo  manualetto nelle due  lingue
inglese  e  tedesco,  ma  è  consigliato  fare riferimento al corposo ed
esauriente manuale in HTML presente sul CD.

L'installazione è più  semplice del recente  3.5 e dà  la possibilità di
scegliere tra un aggiornamento dell'OS 3.5 ed una completa installazione
del 3.9, magari su una partizione vuota del proprio HardDisk.
E'  fortemente consigliato procedere  prima alla creazione  del disco di
rispristino,  con  l'apposita  opzione  nel  menù di installazione, onde
evitare  eventuali  spiacevoli  inconvenienti  e  riuscire in tal caso a
Bootare dall'installazione di emergenza presente sul CD stesso del 3.9.
In  caso  di  installazione  completa  è  bene  fare anche una copia del
vecchio Workbench.
Il  primo grande  vantaggio del  3.9 è  che adesso  non è più necessario
installare prima il Workbench 3.0 o 3.1, già compreso nel 3.9.
Il menù di installazione offre anche il supporto per processori PPC ed i
programmi necessari per la connessione ad Internet.
Allo scopo troviamo adesso Genesis in versione completa ed una  speciale
versione  di AWeb 3.4. Evitabile invece AmigaMail al cui posto consiglio
di installare il più soddisfacente  e completo YAM, giunto alla  stabile
versione 2.2.
Se  si è  scelto di  installare il  supporto per  il processore PPC, chi
possiede come me una  Blizzard PPC, noterà ad  ogni Boot del sistema  la
finestra  di  terminazione  della  libreria  ppc presente nella FlashRom
della Blizzard. I nuovi Datatypes usano infatti il Kernel WarpOS.
La  soluzione  a  questo  piccolo  inconveniente  è usare il programmino
BPPCFix,  che  spegne  le  librerie  di  Phase5,  come  prima riga della
Startup-Sequence.
A questo punto però non sarà possibile lanciare i programmi scritti  per
il Kernel PowerUp; il mio caso.
Per  chi come  me, infatti,  usa i  programmi "ShowPPC",  "FroggerPPC" o
l'eseguibile per PPC di Quake è un problema.
Il rimedio più semplice è adottare versioni degli eseguibili per WarpOS,
dove possibile, e installare la PPCLibEmu.
In questo modo si avrà un sistema funzionante sotto WarpOS e compatibile
con la maggior  parte dei programmi  PPC; unico inconveniente  un doppio
Reboot all'accensione.
Il primo Reboot è causato da BPPCFix, il secondo è dato dal SetPatch che
aggiorna il Kickstart 3.1 con l' "Amiga OS Rom Update".
Io  ho risolto  il problema  installando BlizKick  1.23 che  mi permette
anche di riservare la memoria Chip per l'emulatore Mac "ShapeShifter".
Così ho un sistema stabilissimo e che fa un solo Reboot alla prima
accensione dell'Amiga.

Tra le nuove migliorie  troviamo l'elegante ToolBar "AmiDOCK"  che manda
in   pensione   il   ToolManager;   eccezionale   la   sua  semplictà di
configurazione  grazie  alla  estesa  funzione  di Drag'n'Drop del nuovo
sistema operativo.
Notiamo  poi l'utilità di  decompressione degli archivi  Dms, Lha, Lzx e
Zip.
E' presente  anche il  Player di  files MP3  "Amplifier" in una versione
scritta appositamente per il nuovo OS. Gradevole l'interfaccia del nuovo
CD  Player in tono  col look della  GUI. Le preferenze  del Workbench ci
permettono  ora  di  poter  nascondere  la  barra del titolo, bloccare i
colori  delle icone  in stile  MagicWB e  di caricare  le immagini delle
icone in Fast Ram  evitandoci di ricorrere a patches esterni.
Sotto il menù "Finestra" troviamo una piccola utilità di ricerca  files,
davvero  gradita.  Tra  le  Utilities  spicca una versione migliorata di
MooVid (Action per l'occasione) che permette di leggere la maggior parte
dei filmati AVI e QuickTime e supporta anche i processori PPC.
Si avverte qui la mancanza di un Player di filmati MPeg.
Presente  anche  un  nuovo  orologio  analogico  in  aggiunta  a  quello
originale.
RaWBInfo  migliora la  gestione dell'Info  delle icone  permettendoci di
lanciare anche  l'IconEdit e  di convertire  agevolmente un'immagine  in
un'icona.  E' stato migliorato inoltre il supporto ai vari tipi di files
grazie all'adozione di DefIcons.
Notevole invece l'impiego della Shell VINCEd che ci mette a disposizione
una nuova console dei comandi altamente configurabile.
Nel cassetto "Tools"  troviamo infine un'utilità  di supporto ai  drives
Iomega  facilmente  installabili  anche  su  Amiga  sul connettore IDE o
SCSI.

Per quanto  riguarda la  compatibilità non  ho assolutamente riscontrato
problemi con la maggior parte dei programmi e patches come MCP.
L'unico  appunto constatato è quello relativo alla mancanza di un Player
per i  filmati MPegs,  anche se,  e comprendiamo,  usufruibile dai  soli
possessori  di una  scheda con  processore PPC,  data la mole di calcoli
richiesta dagli stessi per la loro visione.

Sul CD sono presenti anche i  manuali dei programmi usati dal nuovo  OS,
una  vasta raccolta di  contributi tra i  quali va segnalata la presenza
dei drivers  Audio AHI  nella versione  5.1; adesso  supportano anche il
PowerPC.
Il  cassetto Video  contiene molti  filmati AVI  e QuickTime  da provare
subito col nuovo lettore Action.
Ultimo  valore  aggiunto  una  martellante  traccia  audio  degli Annex,
intitolata SkyFlight.

Concludendo il giudizio non può che essere molto positivo.
Il  nuovo OS ci dispensa dall'installare ulteriori programmi e patches e
permette all'utente di operare fin  da subito sui vari formati  di files
presenti nel mondo informatico, con estrema semplicità.
Il look delle GlowIcons lo rendono graficamente unico, facendo sfigurare
tutti gli altri sistemi operativi disponibili per altre piattaforme.
Infine, l'adozione del Kernel WarpUp, da parte del nuovo OS, costituisce
per  me un implicito  e chiaro invito  all'uitlizzo e sfruttamento dello
stesso in favore dell'originario Kernel adottato da Phase5 come base per
i programmi futuri per processori PPC, e ponendo fine alla diatriba  tra
i sostenitori dell'uno o dell'altro.

Un acquisto caldamente consigliato a chi non era passato al 3.5.
Un dovere per tutti gli appassionati di Amiga.


Amighevolmente vostro

Drago Danilo
bgjdra@tin.it




Configurazione della prova:

A1200 Tower
OS 3.5
CGX 42.4 r7
PPC603/240 Mhz + 060/50 Mhz
BVisionPPC
64MB Ram


@endnode
