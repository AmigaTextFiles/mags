@database fer
@master AmigaInfo.guide
@$VER: 1.0
@author "ClaudioMarroFilosa"
@wordwrap

@node "LandOfGenesis" "Land of Genesis"

                             @{b}Land of Genesis@{ub}
                    (c) 2001 ClearWater Interactive
                    http://www.crystal-software.com

                      Distribuito da: Blittersoft
                      http://www.blittersoft.com
 

                     Recensione di @{b}Danilo Drago@{ub}


 


@{b}INTRODUZIONE@{ub}

Il  genere degli shoot'em up/platform è  stato da sempre molto gettonato
su  Amiga.  Tra  i  grandi  classici  vanno  ricordati  la  trilogia dei
Turrican, Jim Power e  Risky Woods.
Titoli  che  per  la  loro  giocabilità,  atmosfera  (specie Turrican) e
musiche sapevano coinvolgere il videogiocatore come nessun altro gioco.
E tutt'oggi rimangono unici.
In un  periodo in  cui la  grafica 3D  regna sovrana  è bello trovare un
gioco  che  ci  riporta  al  passato bidimensionale, facendoci ricordare
l'era in cui la  nostra piattaforma la faceva  da padrona nel mondo  dei
videogiochi.
E proviamo un pò di nostalgia per i bei tempi andati...
Ma  non siamo qui  per versare lacrime  e mi accingo  a provare l'ultima
fatica di Maurizio Gemelli: Land Of Genesis.


@{b}INSTALLAZIONE E REQUISITI@{ub}

Land Of Genesis giunge nella  classica custodia per CD con  in copertina
lo schermo di apertura del gioco ed in fondo la scritta "Amiga CD".
Sul  retro  sono  elencati  i  requisiti  di  sistema  che parlano di un
qualsiasi Amiga con ChipSet AGA, CDRom e HardDisk.
La versione  Basic richiede  solo 2  MBytes di  Fast Ram,  mentre quella
Extend,  oltre ad 8 MBytes di Fast, chiede la presenza di almeno una CPU
68040.
L'installazione necessita di 11  MBytes liberi sul proprio  HardDisk, ma
se si sceglie di installare anche l'intro animata occorrono 80 MB.
Ho  notato  che  l'intro,  anche  se  installata  su  HardDisk,  è letta
ugualmente a pause come su CD.
Sconsiglio  quindi  quest'ultima  opzione  motivata  dall'occupazione di
spazio prezioso e dal non apporto di reali benefici.
Il manuale come al solito è presente in formato AmigaGuide nelle tre
lingue tedesco, inglese ed italiano.
Non male per un gioco nella sua fascia di prezzo.


@{b}IL GIOCO@{ub}

Come  dicevamo il gioco è un  semplice platform/shoot'em up con elementi
da Rpg come la ricerca di chiavi per poter aprire determinate porte  che
consentono  a  loro  volta  di  poter  accedere  a  locazioni altrimenti
irragiungibili.
Noi siamo letteralmente un "eliminatore"  di nome Jan al servizio  delle
forze  speciali del governo, mandato su  una base su Marte per eliminare
degli  esseri  umani  trasformatisi  in  mostri  dopo alcuni esperimenti
genetici e di clonazione.
Quest'ultimi,  avendo acquisito  il potere  di controllo  psichico sugli
esseri umani, minacciano infatti di contaminare la Terra.
L'azione si svolge  all'interno di aree  enormi da esplorare  e piene di
mostri  dall'alto grado di intelligenza artificiale che faranno di tutto
per sbarrarci la strada.
Lungo il  cammino è  possibile trovare  nuove armi  che aumenteranno  il
nostro  potere di fuoco, ma è possibile anche acquistarle nei negozi tra
un livello  e l'altro,  raccogliendo le  monete che  i nemici  distrutti
lasceranno cadere per terra.
Troveremo anche dei medikit che rigenereranno in parte l'energia persa
durante gli scontri.
Controlleremo  il nostro eroe  tramite il Joystick,  mentre con la barra
spaziatrice potremo attivare l'arma speciale.
Peccato  non  abbiano  implementato  l'suo  di  un  Joypad  a 2 pulsanti
differenziati per il salto.
Sul  manuale è spiegato che il tasto "m" attiva la mappa, ma non è stato
ancora abilitato.
Segno che sono previsti degli aggiornamenti.
Spero che Maurizio accolga il mio appunto sullo sfruttamento dei  Joypad
come quello dell'Amiga CD32.
In  tutto  i  livelli  di  gioco  sono  cinque,  conditi  da 180 nemici,
animazioni 3D come quella della presentazione, e 12 stupende musiche che
ricordano molto i motivi di Turrican; grandiose !
In più la  versione estesa del  gioco aggiunge 512  colori, trasparenze,
sfondi e parallasse che arricchiscono maggiormente la grafica.
Tra  le  opzioni  dei  titoli  è  possibile  selezionare  il  livello di
difficoltà, il numero di vite a nostra disposizione, l'attivazione degli
effetti sonori e delle musiche.
Siamo così giunti al lato tecnico del gioco.
I personaggi e le loro animazioni sono disegnati con grande cura.
Il tutto si muove fluidamente a 50 fotogrammi al secondo tranne nei casi
in cui sono  presenti più oggetti  contemporaneamente sullo schermo  che
generano dei fastidiosi rallentamenti.
Anche   durante  il  gioco  si  assiste  qualche  volta  a  delle  pause
immotivate.
Considerato che ho  testato il gioco  sotto 68060, ciò  mi lascia un  pò
interdetto sull'effettivo sfruttamento dei processori avanzati.
La parte audio è sicuramente la più curata e tutte le 12 tracce meritano
di essere riascoltate col proprio lettore CD.
Gradita la collaborazione di Chris Huelsbeck per gli effetti sonori; non
a  caso ho riconosciuto  le esplosioni di  chiara ispirazione R-Typeiana
(consentitemi l'espressione !).
Il  rovescio  della  medaglia  è  rappresentato  da una difficoltà un pò
elevata  anche a livello Easy ed  arrivare anche al solo secondo livello
sarà un'impresa ardua.
Siamo lontani dai capisaldi come Turrican in quanto a giocabilità.
Da aggiungere che  gli effetti sonori  sono alti di  volume e tendono  a
coprire le splendide musiche.
Sarebbe  stata gradita un'opzione come in  Trauma Zero per diminuirne il
volume; non  tutti infatti  possiedono una  scheda audio  o un Mixer che
miscela  entrambe le uscite  audio Amiga e  CD-Rom, a meno  di non usare
casse amplificate separate.
Infine ho notato un piccolo problemino: su Amiga 4000 base ho dovuto
ricorrere a qualche patch (no4060) per far partire il gioco.



@{b}GIUDIZIO@{ub}

L'appetibilità al gioco è grande e le splendide colonne sonore non fanno
che  accrescere  il  desiderio  specie  per  i  grandi  appassionati del
genere.
Qualche problemino riscontrato nei rallentamenti che non influisce
sullo spirito del gioco.
Solo una difficoltà che andava sicuramente meglio bilanciata.
Considerato però il prezzo di vendita è un'affare !


@{b}PAGELLA@{ub}

- Presentazione 75%
   Buone le animazioni 3D, i titoli in alta risoluzione.
   Fastidiose le pause durante l'animazione principale.

- Grafica 79%
   Carini gli sfondi e il parallasse.
   Meno i rallentamenti specie su 060.

- Sonoro 95%
   Vale acquistare il gioco anche solo per le bellissime
   tracce audio.

- Giocabilità 78%
   Si lascia giocare, ma non troppo.

- Longevità 70%
   Un pò difficilotto.

- Globale 79%
   Nella sua fascia di prezzo è sicuramente un'affare.



@{b}Provato su:@{ub}

A1200 Tower Kick 3.1 OS 3.9
BlizzardPPC 240/060 64MB
BVisionPPC
HD 10 GBytes IDE
CD 36x Atapi
CDRW Yamaha 4260t Scsi
2 Drives


A4000 Desktop Kick 3.0 OS 3.1
040/25 Mhz 16MB
AGA
HD 3.5 GBytes IDE
CD 8x Atapi
2 Drives

@endnode
