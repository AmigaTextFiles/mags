@database fer
@master AmigaInfo.guide
@$VER: 1.0
@author "ClaudioMarroFilosa"
@wordwrap

@node "ETWF98" "Eat The Whistle: France '98"

@{JCENTER}@{" RECENSIONE GENTILMENTE CONCESSA DA AMIWORLD ON-LINE " link "Pubblicazioni/AmiWorld.guide/AmiWorld" 0}
@{JLEFT}

@{b}Eat The Whistle: France '98@{ub}

Devo  ammettere  che  questo  gioco  mi  è  piaciuto  particolarmente. Mentre ci
giocavo,  mi  tornavano  in  mente  i  tornei  che facevo con il mitico Sensible
Soccer,  o  con  il  realistico  Kick  Off  (senza dimenticare il suo successore
GOAL!). Ci tengo a precisare però che, di  per sé, ETW non è un best seller,  ma
ha  delle particolarità degne di  nota che lo avvicinano  di molto ai due titoli
citati  in  precedenza.  Comunque,  grazie  ai  programmatori  che continuano il
supporto del gioco con lo sviluppo di alcuni Upgrade (se non erro, sono arrivati
alla V.1.2! ndSPAWN), le varie lacune stanno via via sparendo; inoltre, anche se
la  giocabilità  non  è  ancora  al  livello  di  Kick  Off  e  la  semplicità e
l'immediatezza di  gioco non  sono pari  a quelle  di Sensible  Soccer, Eat  The
Whistle sta prendendo una forma sempre più completa, vasta e realistica.
Il  gioco risiede su  4 dischetti o  su di un  CD- ROM, entrambi installabili su
HardDisk (cosa certamente raccomandata!  ndSPAWN). Lanciandolo, vi mostrerà  una
piccola  intro  demenziale,  che,  in  teoria,  dovrebbe  farvi ridere, o almeno
sorridere  (da  notare  che  le  intro  sono  più  di  una,  tutte diverse l'una
dall'altra). Finita l'intro, vi si presenterà il gioco vero e proprio tramite un
menù  di opzioni molto completo. La prima cosa che vi salterà all'occhio (come è
accaduto  a  me!   ndSPAWN),  è  l'opzione   delle  preferenze  (beato   chi  ha
dell'hardware  bello  pompato!  ndSPAWN).  In  questo  menù  vi  sarà  possibile
scegliere  la  modalità  video  (tutti  i  modi  grafici supportati dalle schede
grafiche  compatibili Picasso96 e CyberGraphX), le  modalità audio (chip Paula o
le schede audio compatibili AHI), e tutti i vari settaggi del gioco. Tramite  le
altre  opzioni del menù principale, vi è la possibilità di scegliere di iniziare
una partita nuova, vedere le squadre, le migliori azioni o i punteggi e  leggere
le informazioni sul gioco.
Nel menù Partita Nuova, potrete scegliere il gioco Arcade, a sua volta diviso in
tre  modalità di  gioco: la  partita singola,  dove sceglierete due squadre, tra
quelle arcade (squadre demenziali inspirate a....meglio non dirlo, vi rovino  la
sorpresa! ndSPAWN) e quelle normali, per disputare il migliore dei due sfidanti;
il  whistle-tour, dove  sceglierete diverse  squadre per  fare un piccolo torneo
(anche qui sceglierete le squadre  tra quelle arcade e quelle  normali); infine,
la  competizione, dove le squadre  sono solo quelle arcade.  Da notare che nella
modalità Arcade le regole del  gioco del calcio vengono praticamente  sconvolte,
eliminando  i falli ed  eliminando il fuori  campo con l'ausilio  di un muro, in
modo da  far stare  la palla  sempre in  gioco. Inoltre,  in alcune  modalità di
gioco,  durante  una  partita,  potrete  raccogliere  degli  strani oggetti, che
avranno degli effetti "collaterali" su  voi stessi o sugli altri  giocatori. Per
esempio,  se raccogliete il  cannone, il vostro  tiro diventa molto più potente;
oppure, se raccogliete  il tornado, tutti  i vostri sfidanti  si bloccano per  5
sencodi.
Nel  menù  Simulazione,  vi  sono  altri  tipi  di gioco: France'98, Amichevole,
Campionato e Coppa.  Nell'ultimo menù, quello  della carriera, purtroppo  ancora
non si pùò accedere; speriamo nei prossimi Upgrade.
Infine   c'è  l'allenamento,  ultimo   della  lista  ma   sicuramente  non  meno
importante.
Iniziando  il  gioco  vero  e  proprio,  noterete  che gli sprite sono ben fatti
(almeno  in  schermi  con  risoluzioni  pari  a 320*200, visto che a risoluzioni
maggiori i 'pupazzetti' sono troppo piccoli! ndSPAWN), ben animati e controllati
abbastanza bene. Gli sfondi sono buoni, con alcune animazioni di bella  presenza
quà  e là, ma  comunque di secondo  rilievo. Bella anche  la scritta 'Goal', che
comparirà ogni qualvolta metterete a segno un tiro!
La colonna sonora  è ben fatta,  gli effetti sonori  sono buoni, e  se avete una
scheda audio gestita tramite AHI, il tutto sembra ancora meglio. L'ausilio di un
processore  abbastanza potente (tipo 68040  o 68060) è consigliato  a chi non si
accontenta e  vuole giocare  a risoluzioni  come 640*480.  In teoria si potrebbe
giocare  anche  in  una  finestra,  ma  purtroppo non ci sono ancora riuscito...
Riproverò.
Come tutti i giochi di calcio, il  numero di giocatori umani è limitato solo  al
numero  di  squadre  presenti  nel  gioco  stesso,  quindi,  organizzare  tornei
sicuramente è cosa  molto divertente. Tecnicamente  parlando, ETW non  è un vero
capolavoro,  però le  animazioni degli  omini sono  buone ed  il controllo della
palla è a livelli decenti; diciamo che qualche frames in più non guastava, anche
se, come ho  detto in precedenza,  il gioco è  più che accettabile.  A tutti gli
amanti  del calcio, posso solo consigliare  caldamente di acquistarlo, nel punto
vendita più vicino a casa vostra.


                                                                        @{b}by Spawn@{ub}

@{b}Eat The Whistle: France '98@{ub}

Grafica: 88%
Sonoro: 88%
Giocabilità: 85%
Tecnica: 88%
Longevità: 88%
Globale: 87%


@{b}Configurazione Minima@{ub}

Processore: 68020
Sistema operativo: 3.0
Grafica: AGA
Audio: Paula
Memoria: 2 MB di Chip Ram


@{b}Configurazione Consigliata@{ub}

Processore: 68040
Sistema operativo: 3.1
Grafica: Picasso IV o simile
Audio: AHI
Memoria: 8 MB EDO Ram
Supporto
Processore: 68020-30-40-60 PPC
OS 3.x
Audio: Paula, AHI
Grafica: AGA, CyberGraphX e Picasso96
Multitasking: Sì



Contact:
paulpetty@iname.com

@endnode
