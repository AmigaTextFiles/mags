@database fer
@master AmigaInfo.guide
@$VER: 1.0
@author "ClaudioMarroFilosa"
@wordwrap

@node "CyberVisionPPC" "CyberVision PPC - Scheda video per A3000 & A4000 con PPC"

@{JCENTER}@{" RECENSIONE GENTILMENTE CONCESSA DA AMIWORLD ON-LINE " link "Pubblicazioni/AmiWorld.guide/AmiWorld" 0}
@{JLEFT}


@{b}CyberVision PPC
Il Permedia 2 per Amiga 3000/4000@{ub}

È finalmente disponibile la scheda video da inserire nello slot della PowerUp! È
così  possibile  portare  a  termine  l'upgrade  del  nostro  computer che, dopo
l'avvento dei processori RISC di Motorola, verrà dotato di una scheda video  con
prestazioni  simili alle più recenti schede  per IBM compatibili. Veniamo adesso
ad elencare  le caratteristiche  di questo  prodotto che  si preannunciano molto
interessanti.


@{b}La confezione@{ub}

La  confezione è lontana  dai vecchi standard  di Phase 5:  la scatola non è più
nera ma è in semplice cartone riciclato, priva di scritte e riporta solamente un
adesivo con il numero  di serie della scheda  e il logo della  casa produttrice.
Una  volta aperta, scopriamo subito il manuale  (sempre in due lingue: tedesco e
inglese) semplice ma corretto, i due dischetti di installazione (uno contiene la
versione 41r70a del CyberGFX 3  e l'altro il software per  l'aggiornamento della
Flash  ROM della scheda PowerPC), un cavo  piatto per connettere la scheda video
con la porta VGA  standard posta nel retro  del computer e ovviamente  la scheda
col @{b}Permedia 2@{ub} della 3D Labs.


@{b}Caratteristiche principali e installazione@{ub}

Pulita  e priva di correzioni,  la scheda è un  piccolo capolavoro di ingegneria
elettronica:  dimensioni  compatte  (è  poco  più  alta del lettore di CD-Rom!),
componenti  estremamente  ordinati,  materiali  di  qualità.  Sulla  scheda sono
presenti due  chip custom  (probabilmente gestori  del bus  proprietario...), il
processore   grafico  2D/3D  Permedia  2  (costruito  dalla  statunitense  Texas
Instruments) e le SGRAM (memorie  video a 10 ns!) che  contribuiscono all'enorme
velocità operativa.
Il  RAM DAC di 230 Mhz fa in modo che il Permedia 2 acceda alla video RAM ad una
velocità elevatissima; questo si traduce in pratica nella possibilità di  aprire
schermi  in alta  risoluzione con  frequenze di  refresh abbastanza  alte (nelle
prove ho aperto senza alcun problema uno schermo 800 x 600 a 24 bit con 64,9 Khz
di scansione orizzontale e ben  100 Hz di scansione verticale!),  che richiedono
comunque  la presenza di un buon monitor (no..no..  non lo puoi usare sul 1084 S
!).
Sulla  scheda  video  in  prova   manca  il  secondo  connettore  previsto   per
l'inserimento  nell'A4000 Tower, che verrà aggiunto nelle future revisioni della
scheda (comunque un addendum al  manuale spiega come effettuare una  modifica al
castello dei drive dell'A4000 T per utilizzare lo stesso questa revisione).
Prima di aprire il computer, occorre aggiornare le Flash ROM della CyberStormPPC
(occhio  a non fare danni!) e installare l'ultima revisione di CyberGFX 3 con il
relativo driver di gestione.
L'installazione hardware  è veramente  semplice. Una  volta individuato  l'unico
connettore  presente sulla scheda  PowerUp (quello in  linea con i moduli SIMM),
basterà  agire  con  decisione  sul  lato  della  CyberVisionPPC per ottenere un
aggancio sicuro. Poi, inserita la mascherina posteriore a coprire uno slot Zorro
libero,  occorrerà connettere le due estremità  del cavo piatto in dotazione per
collegare la scheda alla porta VGA (accanto c'è pure una porta in standard  VESA
per occhiali 3D, tipo gli I-Glasses).
Richiuso  il computer (ormai stracolmo di  cavi e piattine varie...) utilizzando
un monitor  multiscan connesso  all'uscita RGB  di AMIGA  o alla  vecchia scheda
video,  si passerà alla modifica dei  modi video impostandoli sulla nuova scheda
(al  successivo  riavvio  si  potrà  collegare  il  monitor alla porta VGA della
CyberVisionPPC).


@{b}La prova "su strada"@{ub}
Già  dalla schermata del Workbench si  possono notare le migliorie apportate dal
nuovo processore grafico:
· I cassetti si ridisegnano ad una velocità impressionante;
· il  ridimensionamento  pieno  delle   finestre  (funzione  fornita da  MCP)  è
  ulteriormente migliorato;
· gli  slider di DOpus  e quelli di CyberWindow permettono uno scrolling con una
  fluidità senza precedenti;
· il Workbench a 24 bit è un vero missile!

Dalle prove effettuate  con programmi di  benchmark emerge la  netta superiorità
rispetto alla CyberVision 64/3D con scarti di circa il 25-30% (oltre al notevole
impatto  visivo). Le CyberGL del ViRGE  funzionano con maggiore fluidità (i test
dimostrano un  leggero incremento  dovuto al  miglior accesso  alla video ram da
parte  del PERMEDIA  2, anche  se risultati  migliori si potrebbero ottenere con
driver ottimizzati...), l'utilizzo dei principali programmi di grafica a 24  bit
(Phogenics  2, Art Effect 1.5, PhotoAlbum, ImageFX 3.2) è un vero piacere, anche
PersonalPaint  7.1  e  il  vecchio  ma  solido ADPro sembrano aver trovato nuove
potenzialità  (merito anche dello 060 del computer  su cui è stata effettuata la
prova).
I giochi che la  sfruttano sono pochi, ma  i risultati sono stati  semplicemente
straordinari! Gloom Deluxe gira a velocità elevata in una finestra del WB a 1024
x  768 a 16 bit (non rallenta  molto nemmeno aumentando le dimensioni nei limiti
del gioco), ma la  vera meraviglia è ADoomPPC  che anche a 800  x 600 a 8  bit è
talmente  veloce da  risultare a  volte ingiocabile  (se volete andare "fuori di
testa" provatelo in uno schermo a 640 x 480 sempre a 8 bit !!!).
Le prove  hanno sempre  dimostrato una  compatibilità col  sistema operativo  ai
massimi  livelli; tutto il  software che permette  una regolazione dello schermo
dalle  preferenze  del  WB  non  ha  mai  deluso  le  aspettative, ma il miglior
programma  che ne  ha tratto  beneficio è  stato senza  alcun dubbio Fusion 3.1,
ultima release del noto emulatore Macintosh per la nostra piattaforma.
Seguendo  il  consiglio  dell'autore  ho  inserito  il nuovo driver cgx3DirectXL
(mantenendo i valori di Memory Mapping e KickStart Remap su Normal) e, dopo aver
montato  come di  consueto la  partizione del  Mac, ho  avviato l'emulazione con
risultati straordinari! La CyberVisionPPC ha dato vita al primo ed unico Mac col
PERMEDIA 2 e se aggiungiamo il fatto che  il 68060 a 50 Mhz viene visto dal  Mac
OS  come un  68040 a  ben 197  Mhz (si  avete letto  proprio bene !!!) l'esito è
facilmente intuibile.
Lavorare con mostri sacri della grafica  come Adobe PhotoShop o il suo  fratello
minore PhotoDeluxe e un vero piacere. La scrivania del Mac a milioni di colori è
impeccabile (più veloce che a migliaia di colori utilizzando la CyberVision64/3D
e  il driver cgxDirectXL di Fusion 3.0), Netscape Navigator o il suo antagonista
Microsoft Internet  Explorer 4.0  ci fanno  visionare le  pagine HTML  molto più
velocemente  di IBrowse  o di  Voyager aperti  su schermi  PicassoII a  8 bit, i
filmati in formato AVI e MOV (anche con compressione Indeo) sono perfetti  anche
raddoppiandone  le dimensioni,  perfino Adobe  Premiere 4.0  sembra rinvigorito,
salvo il limite  di rendering dello  060 ovviamente (ma  quando esce Fusion  per
PowerPC  ?!).  Un  piacere  immenso  l'ho  provato nei test grafici delle Norton
Utilities (prova che ho effettuato anche su  un Pentium II a 300 Mhz con  scheda
video  ATI expert 4 Mb su AGP); il Mac emulato raggiunge le prestazioni video di
un vero  Power Mac  (a volte  ha surclassato  il Power  Mac 7100/66  AV !!!) con
notevole  miglioramento nello sfruttamento di QuickDraw  GX (anche se con valori
modesti). Scrollare una TIFF di PhotoShop, mentre scorre un filmato QuickTime  e
visionare  un documento QuickTime VR (multitasking concesso solo col Mac OS 8.0)
sono azioni che non  producono particolare rallentamento visibile  (il QuickTime
VR  raggiunge velocità superiori al Quadra 950  vero e proprio !!!) pur emulando
la  scheda  video  standard  dei  Mac.  Se  poi a questo aggiungiamo la perfetta
gestione  del controller Ultra Wide SCSI della PowerUp (programmi come Toast 3.5
utilizzano  perfettamente  eventuali  CD-R  portando  correttamente a termine la
masterizzazione,  oppure basti  pensare che  il mio  scanner EPSON GT-5500 viene
pilotato correttamente dal driver TWAIN di Adobe PhotoDeluxe 1.0 almeno come con
lo ScanQuix 3.0 sotto Amiga).


@{b}Conclusioni@{ub}

È molto difficile toccare il limite grafico della scheda (si finiscono prima gli
occhi su un  monitor da 15"  ad usare modi  video di 1280  x 1024 piuttosto  che
notare  particolari  rallentamenti),  le  sue  prestazioni  sono in linea con le
aspettative. Prove  effettuate anche  su personal  computer IBM  compatibili (ho
testato  personalmente  una  ATI  Expert  AGP  con  4 Mb di SGRAM) dimostrano la
superiorità nel redraw e nel 2D generico (anche la Matrox Mystique PCI con 2  Mb
di  video RAM soccombe in molti dei  test grafici delle Norton Utilities...) con
prestazioni di poco  superiori alla scheda  video ATI Expert  e in linea  con la
super  blasonata Matrox Millennium II (il PERMEDIA 2 talvolta perde appena 5-10%
rispetto al  chip MGA  con ben  250 Mhz  di RAM  DAC...). Non  è stato possibile
testare  il  lato  3D  della  scheda  dato  che  mancano le librerie in grado di
sfruttare la gestione grafica tridimensionale del PERMEDIA 2 ma le già esistenti
CyberGL dimostrano  di guadagnare  qualcosa durante  la rotazione  degli oggetti
(lwshowPPC non è certo ottimizzato per la nuova scheda di Phase 5).
Adesso  un A4000 con la scheda  PowerPC 604e a 233 Mhz  e il Motorola 68060 a 50
Mhz potrà essere  completato con una  scheda video di  ottimo livello. Siamo  in
presenza  di un prodotto  notevole, in grado  di aumentare le  prestazioni di un
sistema operativo  già di  per se  molto efficiente  ed immediato; utilizzare il
Permedia  2 anche  senza il  supporto 3D  dà subito  una sensazione  di maggiore
fluidità in tutte le operazioni comuni,  come aprire una finestra del WB,  usare
Directory  Opus, lanciare  un qualsiasi  programma grafico  e non,  ed è proprio
tutto questo che alla fine conta molto di più di un semplice test comparativo.


@{b}CyberVision PPC@{ub}

@{b}Configurazione della prova:@{ub}
·Amiga 4000 Desktop ROM 3.1 con 2 MB di Chip RAM e 16 MB di Fast RAM
·Scheda PowerPC 604e a 233 Mhz e 68060 a 50Mhz con 128 Mb di Fast RAM
·Hdd IBM DAQA-2100 2 Gb EIDE
·2 Hdd IBM DCAS-4550 4.3 Gb Ultra Wide SCSI (7200 giri)
·Lettore CD-Rom Sony CDU-415 SCSI-II
·Drive CD-R / CD-RW Yamaha CRW-4260t SCSI-II
·Iomega JAZ 1 Gb Fast SCSI-II
·Iomega ZIP 100 Mb SCSI
·Scanner EPSON GT-5500 SCSI-II
·Stampante EPSON Stylus Color 600
·Scheda audio TOCCATA 16 Zorro II
·CyberVision 64/3D con Scandoubler interno
·Hdd Maxtor Diamond 3208 EIDE da 3.2 Gb per Mac OS
·CyberVision PPC (ovviamente!)
·Condizionatore PINGUINO della DeLonghi per raffreddare il tutto...


@{b}Voto globale:90%@{ub}

@{b}Lirio Maggio@{ub}


Contact:
paulpetty@iname.com

@endnode
