@database fer
@master AmigaInfo.guide
@$VER: 1.0
@author "ClaudioMarroFilosa"
@wordwrap

@node "Extreme11" "Extreme 1.1"


@{JCENTER}@{" RECENSIONE GENTILMENTE CONCESSA DA AMIWORLD ON-LINE " link "Pubblicazioni/AmiWorld.guide/AmiWorld" 0}
@{JLEFT}

@{b}Extreme 1.1@{ub}


Nati  qualche anno fa  con l'unico scopo  di realizzare intro  e demo grafici, i
Darkage, con un inaspettato  cambio di ''direzione'', hanno  recentemente deciso
di  ampliare  la  propria  ''linea  produttiva'', operando uno sconfinamento nel
campo  dei  prodotti  commerciali:  primi  timidi  frutti  di  questa   pacifica
''invasione''  sono  due  programmi  dedicati  all'intrattenimento puro (@{b}Alive@{ub} e
@{b}Tales  of  the  Heaven@{ub},  entrambi  ancora  in  lavorazione) e questo @{b}Extreme@{ub}, un
intuitivo   generatore  di   effetti  speciali   in  tempo   reale,  indirizzato
principalmente a studi grafici e operatori video.


@{b}Funzionalità@{ub}

Pensato per essere  utilizzato con la  massima semplicità, il  pacchetto mette a
nostra  disposizione  otto  differenti  effetti  precalcolati: il primo, @{b}Tunnel@{ub},
genera  una  galleria  cilindrica  texturizzata;  il  secondo,@{b}Wave@{ub},  produce  un
''risucchio''  circolare dell'immagine verso il  centro dello schermo; @{b}Light@{ub}, il
terzo,  crea  dei  raggi  luminosi  la  cui colorazione cambia in funzione della
tessitura  scelta; il quarto, @{b}Atmosphere@{ub},  ruota l'immagine seguendo un percorso
ciclico; il  quinto, @{b}Sphere@{ub},  è simile  al precedente,  ma aggiunge  un elemento
sferico  al centro dello schermo;  il sesto, @{b}Floor@{ub}, come  indica il nome stesso,
visualizza un ''piano'' con soffitti  e pavimenti texturati; @{b}Water@{ub}, il  settimo,
crea una specie di ''effetto pioggia'' generando delle piccole pozzanghere sullo
schermo,  e  l'ultimo,  @{b}Rotazoom@{ub},  ruota  e ingrandisce l'immagine provocandone,
contemporaneamente, un ''allungamento'' sugli assi.
La  visualizzazione  degli  effetti  può  anche essere modificata richiamando il
pannello  delle opzioni: cambiando  i valori numerici  preimpostati, è possibile
scegliere il punto in cui  posizionare le coordinate del centro,  selezionare il
rapporto tra movimenti e fotogrammi, aumentare o diminuire a piacimento il campo
visivo,   definire  il  numero  delle  gocce  dell'effetto  Acqua,  bloccare  la
telecamera  su  un  punto  preciso  o  ''costringerla''  a  seguire  un percorso
predefinito  (circolare o  ondeggiante), sostituire  i colori  delle immagini, e
caricare palette e tessiture personalizzate.
Altre opzioni secondarie riguardano  l'abilitazione del multitasking durante  la
visualizzazione   degli  effetti  (sconsigliato,  specialmente  in  presenza  di
processori non particolarmente performanti), l'aggiunta  dell'interallacciamento
sulle  tessiture e  la possibilità  di usufruire  dello starter per l'esecuzione
dell'effetto.


@{b}Impressioni@{ub}

Innovativo e originale sotto parecchi aspetti, Extreme non rappresenta però  una
novità  assoluta: l'idea stessa e l'approccio utilizzato ricordano fortemente un
vecchio  prodotto  del  1994,  Videotracker,  le  cui  funzionalità  (ma  non le
finalità,  beninteso: VT  è, sostanzialmente,  un demo-maker) presentano infatti
molti punti in comune col pacchetto della Epic Marketing.
In una teorica  comparazione diretta, Extreme  riuscirebbe a spuntarla  solo sul
piano  della  spettacolarità  pura  e  della  maggiore  flessibilità:  l'anziano
programma  di  Peter  van  Campen  aveva  anche  la capacità di sincronizzare le
proprie  ''creazioni'' con  moduli e  campioni musicali  (il supporto  sonoro e'
completamente assente  in Extreme,  ma riteniamo  sia una  ''mancanza'' voluta),
possedeva  un numero più elevato di effetti, offriva una discreta modularità (il
numero delle routine grafiche poteva essere ampliato a piacimento) e  permetteva
l'inserimento di piccole animazioni nei propri lavori.
Oltretutto,  Extreme non fornisce all'operatore la (utile) possibilità di creare
-e salvare- progetti (Videotracker sì):  gli effetti, quindi, devono essere  per
forza lanciati uno alla volta, e l'unico modo per mostrarli in sequenza consiste
nel munirsi di videoregistratore e riversarli su nastro.


@{b}Conclusioni@{ub}

Nonostante le forti limitazioni riscontrate, imputabili soprattutto alla giovane
età del programma, Extreme si è rivelato un prodotto valido ed interessante; gli
effetti,  evocativi  e  di  notevole  impatto,  svolgono  egregiamente  la  loro
funzione, e  la semplicità  dell'interfaccia grafica  (un po'  spartana a dir la
verità) rende l'utilizzo del pacchetto facilmente comprensibile.
È   comunque  consigliabile  utilizzarlo  assieme  ad  altri  programmi  (X-DVE,
ScalaMM...), ed in congiunzione con genlock o altre apparecchiature video.
Da  sottolineare,  infine,  l'estrema  pulizia  del  codice sorgente: durante le
nostre prove, Extreme non ha mai generato blocchi di sistema.



@{b}Configurazione minima:@{ub} 68020@14Mhz - 2 Mb Fast Ram
@{b}Configurazione consigliata:@{ub} 68030@40/50 Mhz - 4/8 Mb Fast Ram
@{b}Configurazione ottimale:@{ub} 68060@50/66 Mhz - 8 Mb Fast Ram EDO


@{b}Completezza:@{ub} 73%
@{b}Facilità d'uso:@{ub} 98%
@{b}Utilità:@{ub} 87%
@{b}Globale:@{ub} 84%

@{b}Max1200@{b}


Contact:
For this article: @{b}edimatt@tin.it@{b}
General info: @{b}paulpetty@iname.com@{b}

@endnode
