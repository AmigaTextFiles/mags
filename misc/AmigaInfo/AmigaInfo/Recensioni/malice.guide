@database fer
@master AmigaInfo.guide
@$VER: 1.0
@author "ClaudioMarroFilosa"
@wordwrap

@node "Malice" "MALICE 23RD CENTURY ULTRACONVERSION FOR QUAKE"

                                     @{b}MALICE
                          23RD CENTURY ULTRACONVERSION
                                   FOR QUAKE@{ub}

                                 Quantum Axcess
                                www.qamalice.com


                       Recensione di @{"Claudio Marro Filosa" link "AmigaInfo/CMF" 0}


@{"configurazione" link "misc/Config.guide/config" 0} utilizzata per la recensione.

@{"Caratteristiche Tecniche" link "MaliceTech" 0}

La  confezione di Malice  è costituita da  una scatola di  cartone con il CD-ROM
contenente il  gioco compatibile  per PC  o MAC  (e chiaramente  per Amiga),  un
libretto  di istruzioni per  l'installazione scritto anche  in italiano per PC e
MAC (inutile per gli Amighisti), sicuramente più interessante è il libretto  del
gioco di 12 pagine a colori (in inglese) dove sono illustrati i nuovi comandi da
tastiera (ricaricare le armi, utilizzare un oggetto, cambiare la visuale etc.).
Il  CD occupa  76 megabytes  e contiene  9 ottime  tracce musicali veramente ben
realizzate per una durata totale di circa 45 minuti.
Oltre al  gioco sul  CD-ROM sono  presenti alcuni  file di  testo contenenti  le
istruzioni del gioco, una guida per l'installazione, l'immancabile licenza d'uso
e la registrazione del gioco da inviare tramite fax o email.

Per  installare il gioco basta copiare  la directory Malice (circa 75 megabytes)
nel cassetto dove è installato Quake.

Il gioco è ambientato nel  futuro: nell'anno 2230, dove pericolose  corporazioni
dominano  le industrie. Voi  impersonate un mercenario  che dovrà compiere varie
missioni per conto di B.O.S.S., potente compagnia della città.

Il gioco è una TOTAL CONVERSION basata sul motore di QUAKE, pertanto per giocare
a Malice è richiesta la presenza di Quake sul vostro HD.

Il gioco presenta grafica ed  effetti sonori completamente rinnovati rispetto  a
Quake,  avremo nuovi nemici da fronteggiare: soldati, soldatesse, robot, mostri,
astronavi etc. Nuove terribili e micidiali armi a disposizione, in più avremo la
possibilità  di   utilizzare  paracaduti,   bombole  di   ossigeno  per  nuotare
sott'acqua,  pilotare sottomarini, etc. I  livelli sono realizzati ottimamente e
non hanno nulla da invidiare con quelli realizzati dai programmatori della ID.
Incredibile è  la cura  utilizzata nella  realizzazione del  gioco: è  possibile
incontrare  in zone  particolarmente umide  anche dei  topi, potremo accendere e
spegnere  luci nelle stanze, rompere vasi, distruggere pannelli etc.
Ottima è la realizzazione di scene animate di intermezzo presenti nel gioco, con
tanto di parlato che ci introducono alle varie missioni da compiere.
E'  possibile  anche  cambiare  la  visuale  di  gioco,  rendendo  visibile   il
personaggio che muoviamo (come in TombRaider).

Considerando  anche il prezzo  molto contenuto (L.  19.900 presso vari negozi di
giochi per PeeCee), Malice è un gioco assolutamente da non perdere.

Malice è stato  provato con il  player di Quake  per PPC in  modalità 640x480 su
schermo   CyberGFX,   risultando   graficamente   eccezionale   e  perfettamente
giocabile.

Attenzione: il secondo livello  della missione segreta  (Genetics Lab)  funziona
solo utlizzando Quake della ClickBoom.



Voto: 9.5

@endnode

@node "MaliceTech" "MALICE 23RD CENTURY ULTRACONVERSION FOR QUAKE - Caratteristiche tecniche"

- 9 nuove armi
- nuova modalità di gioco
- 18 nuovi livelli ricchissimi di enigmi e ambienti interattivi
- nuovi effetti ambientali come pioggia, gabbie da spingere, pareti, oggetti e
  luci esplosive.
- 5 livelli impegnativi di gioco fino alla morte
- 14 nuovi nemici spietati
- oggetti totalmente nuovi frac cui sottomarini, sonde, hoverboard, paracaduti,
  attrezzatura suba e estintori
- 9 scene complete a tutta voce
- nuove textures e palette
- suoni e colonna sonora nuovi

@endnode
