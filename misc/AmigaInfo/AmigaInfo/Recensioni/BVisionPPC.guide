@database fer
@master AmigaInfo.guide
@$VER: 1.0
@author "ClaudioMarroFilosa"
@wordwrap

@node "BVisionPPC" "BVision PPC - Scheda video per A1200 con PPC"

@{JCENTER}@{" RECENSIONE GENTILMENTE CONCESSA DA AMIWORLD ON-LINE " link "Pubblicazioni/AmiWorld.guide/AmiWorld" 0}
@{JLEFT}

@{b}BVisionPPC@{ub}

Dopo una lunga attesa, è finalmente arrivata.

PhaseV  ha iniziato la vendita della BVisionPPC, sorella minore (si fa per dire)
della CyberVisionPPC  già disponibile  da qualche  tempo. Questa  potente scheda
grafica  permette  di  abbattere  anche  l'ultima  barriera  che  distingueva  i
possessori di Amiga 4000 dai possessori di Amiga 1200.
Già  da  tempo  sono  disponibili  schede  ed  espansioni  varie in grado di far
raggiungere al piccolo A1200 la stessa potenza ed espandibilità del suo fratello
maggiore.
Infatti,  chi possiede  un Amiga  1200 può  "trasformarlo" in  un vero e proprio
Amiga 4000 aggiungendo,  ad esempio, schede  acceleratrici e slot  di espansione
supplementari.
Quello che mancava fino ad ora era però la possibilità di usare una delle schede
grafiche disponibili per il 4000, considerando che ormai l'AGA si dimostra un pò
(è  un'eufemismo) limitato per un uso  serio (e magari "giocoso"... ndPetty) del
computer.
Ora, con la BVisionPPC, anche questa  carenza è colmata, l'utente di Amiga  1200
non  dovrà  più  accontentarsi  delle  prestazioni  poco performanti del chipset
nativo,  ma  potrà  utilizzare  con  profitto  tutte  quelle  applicazioni   che
prescrivono un uso intensivo della grafica.
Il  cuore della BVisionPPC è  infatti il chip Permedia2  di 3D Labs che, secondo
quello  che  riporta  il  manuale  (un  foglietto  un pò scarno a dir la verità)
permette di raggiungere prestazioni straordinarie in modo efficiente e veloce.
(Pur  essendo stato uno dei chip più performanti ed utilizzati nel mondo Pc, ora
dovrebbe essere  soppiantato dal  Permedia 3.  Un dubbio  è pronto  sul nascere,
agitandosi  nella mia nebula organica che mi  fluttua tra le tempie: vuoi vedere
che Phase5 ha scelto il Permedia 2 per il prezzo in caduta libera? ndPetty).


@{b}CONFEZIONE E CONTENUTO@{ub}

La  confezione  si  presenta  come  una  scatola  di  cartone  molto spesso e di
dimensioni  particolarmente  contenute,  circa  la  metà  delle dimensioni della
scatola di una BlizzardPPC. All'interno troviamo il dischetto di  installazione,
il  manuale, il cavo con il connettore per il monitor e la BVisionPPC avvolta in
una busta antistatica, il tutto protetto da due fogli di materiale spugnoso. Una
volta  estratti   tutti  i   "pezzi"  dalla   scatola  possiamo   procedere  con
l'installazione.


@{b}INSTALLAZIONE DELL'HARDWARE@{ub}

Per l'installazione è ovviamente indispensabile, come si intuisce anche dal nome
stesso  della  scheda,  possedere  una  BlizzardPPC.  La  BVision  si  inserisce
facilmente  nel  connettore  apposito  presente  sulla  Blizzard  e  deve essere
fissata, senza forzare troppo, con le due viti in dotazione.
Nonostante  il design della scheda  permetta di utilizzarla anche  su di un 1200
non  tower,  il  manuale  consiglia  vivamente  di  montarla in un Tower sia per
questioni di ventilazione, soprattutto a causa del 68040 montato sulla Blizzard,
sia  per questioni di  alimentazione in quanto  l'alimentatore standard del 1200
non è sufficiente a dare corrente alla scheda madre + BlizzardPPC + Bvision.
L'inserimento delle  due schede  nel Tower  Micronik è  un'operazione abbastanza
complicata,  a  meno  di  estrarre  completamente  la scheda madre, in quanto lo
spazio a disposizione per "smanovrare" è molto esiguo.
Comunque, dopo qualche sforzo le schede sono al loro posto.
Il manuale consiglia di collegare  al connettore per l'alimentazione del  floppy
uno dei cavetti appositi che fuoriescono dall'alimentatore del tower, in modo da
garantire  una adeguata  alimentazione della  scheda. Nel  tower Micronik questo
connettore è già occupato da un cavetto che proviene dal pulsante di  accensione
e che dovrebbe portare i 5 volt in più necessari al funzionamento senza problemi
della scheda.
L'ultima  operazione  da  fare  è  collegare  il  cavo  con il connettore per il
monitor. Le possibilità sono  due: o fissare alla  meno peggio il connettore  al
cabinet,  oppure procurarsi  una mascherina  di metallo  (di quelle  usate per i
connettori  VGA  nei  tower  pc)  da  avvitare  dall'esterno al connettore della
BVision.


@{b}INSTALLAZIONE DEL SOFTWARE@{ub}

Completata  l'installazione  dell'hardware  non  resta  che passare al software.
L'installazione avviene in modo automatico  grazie all'Installer e non fa  altro
che  installare  e  configurare  il  sistema  CyberGraphX.  Una  volta  finito e
riavviato  il  computer  dovremmo  avere  a  disposizione  i  nuovi modi grafici
semplicemente selezionandoli dallo "screenmode requester".
Se  ciò non dovesse avvenire è perchè si sta utilizzando una scheda BlizzPPC con
nelle Flash ROM una versione del software di sistema troppo vecchia.
Non rimane  altra scelta  che aggiornare  le flash  rom con  l'apposito software
(presente  su aminet  o, se  volete l'ultima  versione, sul  sito della PhaseV),
seguendo le semplici istruzioni incluse nell'archivio. Va inoltre installato  il
picture.datatype v43, che offre un incremento di prestazioni notevole.
Bisogna  ricordarsi poi di disattivare tutti quei patch grafici, comprese alcune
opzioni di MCP, ora inutili e fonte di incompatibilità.
Per configurare  i vari  programmi ho  usato sia  il vecchio  monitor 1084s, sia
ModePro,  una  commodity  che  permette  di  "promuovere"  tutti gli schermi che
vengono aperti dai vari programmi in schermi dalla risoluzione che vogliamo.


@{b}CARATTERISTICHE TECNICHE@{ub}

Le carattarestiche  tecniche della  scheda sono  in tutto  e per  tutto simili a
quelle della CyberVisionPPC:
· chip grafico Permedia 2 di 3Dlabs con  motore 3D integrato  capace di  muovere
  fino ad 80  milioni di  pixel  3D al  secondo  oppure fino  ad un  milione  di
  poligoni al secondo
· 8Mbyte di memoria video
· RAMDAC  a  230  Mhz  (che  permette  un'accesso alla  memoria video a velocità
  stratosfericha)
· risoluzione massima
  1152x900 a 24 bit a 75Hz
  1600x1200 a 16 bit a 72Hz
· Accelerazione video  integrata  con  predisposizione  all'uso  di  "3D Shutter
  Glass"

Più che soffermarmi sui benchmark e test di velocità, dove la BVisionPPC avrebbe
di  che dire  la sua,  quello che  mi interessa  è riportarvi le mie impressioni
nell'uso quotidiano della scheda. Per chi,  come me, era abituato a lavorare  su
un  Workbench a 640x512 interlacciato  a 32 colori, poterlo  ora aprire a 24 bit
con un  incredibile aumento  di prestazioni  è davvero  una gioia.  Le finestre,
soprattutto  quelle  MUI,  si  aprono  praticamente  all'istante,  lo  scroll  è
veramente fluido ed in programmi come GoldED il testo schizza via in un baleno.
Anche  se  in  parte  penalizzata  dal  68040,  la scheda permette di muovere le
finestre  in modo  solido, grazie  alle funzioni  di MCP,  praticamente in tempo
reale. Navigare su internet con IBrowse è diventato tutto ad un tratto veramente
piacevole,  in  quanto  ci  si  accorge  di  come l'AGA, con la sua lentezza nel
visualizzare le immagini e la grafica in generale, penalizzasse l'uso di questo,
ed   altri,  browser.  E  che  dire  poi  di  DrawStudio,  diventato  finalmente
utilizzabile nella sua piena potenza, senza più essere costretti ad usare  basse
risoluzioni  con pochi colori per non dover  aspettare una vita per ogni singola
operazione. Anche Personal  Paint, ultimamente relegato  in un angolo  dell'hard
disk  sempre a causa delle  limitazioni dell'AGA, è risorto  a nuova vita ed ora
usarlo è un vero piacere.
Per non parlare poi di programmi  di modellazione 3D come Cinema4D che  traggono
molto giovamento, anche se purtroppo non nel calcolo puro (ma questo non dipende
dalla BVision) dell'incrementata velocità grafica.
E da ultimo non dimentichiamo i giochi: quelli di nuova generazione con supporto
delle  schede grafiche traggono notevoli benefici  dalla BVision. Un esempio fra
tutti  è  ADoomPPC:  già  su  AGA  era  una scheggia, vi lascio immaginare a che
velocità viaggia con la BVision...


@{b}COMMENTO@{ub}

Il giudizio finale non può che essere largamente positivo. I possessori di Amiga
1200 e di una scheda PowerUP che vogliono utilizzare seriamente il loro computer
si  trovano  davanti  ad  una  scelta  quasi  obbligata. Coloro che invece usano
l'Amiga "solo" per giocare possono scegliere se continuare a giocare con  titoli
come  Great Giana  Sister's oppure  avere la  possibilità di  giocare titoli del
calibro di Quake (e su AGA Quake non è Quake!).
(Comunque considerate che per i porting di giochi più moderni, il Permedia 2 non
è sufficiente. Una soluzione alternativa, potrebbe essere Picasso IV con  modulo
3DFX,  attualmente in  lavorazione. Aspetteremo  di recensirlo  per prendere una
definitiva posizione in merito. ndPetty).
L'unica pecca è il  manuale un pò scarno,  anche se in realtà  contiene tutte le
informazioni  necessarie  per  l'installazione  e  l'uso,  ed  il  fatto  che, a
differenza della  CVisionPPC, non  è presente  il dischetto  con l'aggiornamento
delle Flash Rom che va quindi recuperato dal sito di PhaseV.
Inoltre  l'accoppiata  BlizzardPPC+BVisionPPC  sembra  avere qualche problema di
funzionamento su alcune revisioni della motherboard e con kickstart 3.0. Infatti
sulla motherboard su  cui è stata  fatta la prova  (rev. 1.d.1 KickStat  3.0) si
verificavano frequenti blocchi di sistema utilizzando contemporaneamente BVision
e PPC. Dopo aver cambiato la motherboard con una più recente (rev. 2.b KickStart
3.1) i problemi sono del tutto spariti.
Auguro una buona "bvisione" a tutti.

@{b}Configurazione della Prova@{ub}
Amiga 1200 in Tower Micronik
BlizzardPPC 603e+ con 68040 a 25mhz con 32Mb di RAM
BVisionPPC
HD Samsung 4,3 Gb
CD FUNAI ATAPI 8x
Monitor Trust Precision Viewer 17''



@{b}Recensione by Stefano Guidetti@{ub}

Impaginazione by Joseph Lombardo

Ringraziamo    Mr    Sinan    Gürkan    per    averci    concesso    la    foto.
www.geocities.com/Vienna/6344/

Contact:
paulpetty@iname.com

@endnode
