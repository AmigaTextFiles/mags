@database fer
@master AmigaInfo.guide
@$VER: 1.0
@author "ClaudioMarroFilosa"
@wordwrap

@node "Earth2140" "Earth 2140"

                                   @{b}Earth 2140@{ub}
                       (c) 1997 by TopWare CD-Service AG
          Amiga Version (c) 2000 by e.p.i.c. interactive entertainment
                        http://www.epic-interactive.com/
                      Amiga conversion done by Pagan Games


                       Recensione di @{"Claudio Marro Filosa" link "AmigaInfo/CMF" 0}


Le  Epic Interactive ha rilasciato un nuovo  gioco strategico di guerra in tempo
reale per  Amiga, Earth  2140, gioco  originalmente sviluppato  per il  PC dalla
TopWare Interactive


@{b}INTRODUZIONE@{ub}

Il gioco risiede in un'elegante custodia, normalmente usata per contenere i film
in DVD, questo permette anche di avere un manualetto di istruzioni di dimensioni
maggiori,  rispetto  a  come  ultimamente  ci  eravamo  abituati  con le normali
custodie per CD.

Il manuale è di  20 pagine, nella sola  lingua inglese, risulta ben  realizzato,
sono  presenti varie immagini  che agevolano la  comprensione del gioco, ma sono
completamente  assenti  le  descrizioni  delle  varie  costruzioni e armamentari
(presenti direttamente all'interno del gioco).

Sul   retro  della  confezione  è  presente  una  descrizione  del  gioco  e  le
caratteristiche tecniche:

- Gioco strategico in tempo reale
- 50 missioni
- 70 differenti costruzioni e veicoli
- possibilità di giocare con la rete, fino a 6 giocatori
- fino a 65mila colori in 640x480 o 800x600
- tracce musicali professionali
- lunga introduzione iniziale e filmati intermedi

Le richieste di sistema sono:
- 68060 (raccomandato il PPC)
- 24 megabytes RAM
- Scheda grafica compatibile con CyberGraphX o Picasso96
- Modalità video 640x480 16 bit e/o 800x600 16 bit
- WarpOS per la versione PPC



@{b}IL GIOCO@{ub}

Il CD contiene 231 megabytes di  dati e 9 tracce audio della  durata complessiva
di circa 38 minuti.
E'  possibile effettuare  un'installazione minima  del gioco  di 5 megabyte, una
raccomandata da 47 megabytes e una massima di 100 megabytes.

Una  volta  effettuata  l'installazione,  in  base  anche allo spazio libero sul
proprio  Hard Disk, avremo un cassetto con ben quattro icone del gioco e un file
"readme" con ulteriori informazioni sul gioco, non presenti nel manuale.

Due icone sono per eseguire il gioco  in modalità m68k in 640x480 e in  800x600,
le altre due icone, permettono di eseguire il gioco utilizzando il PowerPC.

Il gioco è ambientato nell'anno 2140, la Terra è stata teatro di numerose guerre
e  disastri ambientali, ora  sono rimaste solo  due potenze nel mondo: theUnited
CivilizedStates (UCS) e Eurasian Dynasty (ED), queste ultime ormai costituite da
robot e androidi.

Le due  potenze si  combattono in  una guerra  mondiale finale,  per prendere il
potere  delle  scarse  risorse  che  sono  ancora presenti sulla Terra, ci potrà
essere solo un vincitore che governerà il mondo.

con questa tranquillizzante introduzione, andiamo ad eseguire il gioco,  notiamo
con  piacere che non appare nessuna richiesta  di configurazione del video o del
CD-ROM, tutto viene impostato automaticamente.

L'introduzione del gioco, costituita da  un lungo filmato in bassa  risoluzione,
accompagnato  da  un'ottima  colonna  sonora,  è veramente magnifica, realizzata
completamente  in  computer-grafica,  ci  introduce  perfettamente all'ambiente,
ricordando  anche le  drammatiche sequenze  di guerre  futuristiche presenti nel
film Terminator.

Terminata  la  lunghissima  introduzione  (chiaramente  è possibile evitarla) si
accede  ai vari menù del  gioco, che sono in  realtà delle stanze, dove possiamo
spostarci a destra o a sinistra per visionare e selezionare le varie possibilità
di gioco.

Nel menù principale, o meglio,  nella stanza principale, sulla sinistra  abbiamo
la  possibilità di scegliere se giocare in  rete o su internet, ma entrambi sono
disabilitate,  dato  che  saranno  disponibili  solo  con  il "mission pack CD",
selezionando  la voce "data  base", abbiamo l'accesso  a tutte le informazioni e
caratteristiche riguardante le  varie tipologie di  costruzioni, i vari  modelli
dei veicolo e i vari soldati disponibili.

Sulla  destra è invece  possibile seleziona la  voce "intro" nel  caso si voglia
rivedere  l'introduzione  del  gioco,  la  voce  "credits" ci segnalerà tutte le
persone  che hanno realizzato il gioco e con la voce "exit" si potrà abbandonare
il gioco e ritornare su AmigaDOS.

Nel menù centrale possiamo scegliere con quale dei due schieramenti iniziare  il
gioco, oppure caricare una missione già salvata in precedenza.

Una  volta selezionato  lo schieramento,  potremo selezionare  la difficoltà del
gioco, tra facile, normale e difficile.
Prima  di  iniziare  ogni  missione,  avremo  sul  video  le informazioni che ci
indicheranno quali sono gli obiettivi da raggiungere.

Il  gioco è strutturato come  Dune II e il  più recente Napalm, pertanto oltre a
gestire  i  combattimenti,  dovremo  anche  destreggiarci  con la costruzione di
edifici,  che ci permetteranno di incrementare  i nostri soldi, l'energia, nuovi
mezzi di combattimento e nuovi soldati.
Grazie  all'  utilizzo  dell'alta  risoluzione  e alla possibilità di utilizzare
65mila  colori,  la  grafica  del  gioco  risulta  spettacolare,  anche tutte le
animazioni presenti nel gioco sono realizzate ottimamente, unica piccola critica
da muovere, riguarda la non sempre fortunata scelta differenziata dei colori tra
le nostre unità con quelle  nemiche, in alcuni casi, specialmente  negli scontri
più  accesi, può capitare di avere qualche  confusione su quali siano le proprie
unità e quelle  nemiche, comunque questo  lo rende ancora  più realistico, visto
che a quanto pare, anche nella realtà capitano queste situazioni !.

Sulla sinistra della schermata di gioco, è presente un pannello di controllo che
occupa  1/4  dello  schermo,  è  possibile  anche posizionarlo sul lato destro o
nasconderlo, in modo da avere l'area di gioco a tutto schermo.

Il pannello  contiene la  mappa dell'area  di gioco  e i  vari menù  per gestire
correttamente il gioco.
Tra  i  menù  presenti  sul  pannello,  abbiamo  quello  per  la  gestione  e la
costruzione degli  edifici, quello  per gestire  le unità  (soldati e mezzi), il
menù  per il controllo strategico  ed infine il menù  che ci permette di gestire
molte caratteristiche del  gioco, come caricare  e salvare una  partita, leggere
nuovamente  gli obiettivi della missione, configurare alcune caratteristiche del
gioco, come la  nebbia, attivare/disattivare il  pannello di controllo  in basso
(normalmente  utilizzato  per  descriverci  le  varie  azioni),  configurare  la
velocità di gioco e lo scrolling  del video, il volume degli effetti  audio, del
parlato e delle musiche, invertire i canali audio e cambiare le tracce audio del
CD.

Molti comandi presenti nel pannello di controllo, possono essere anche impartiti
direttamente  da  tastiera,  le  musiche  del  gioco sono realizzate molto bene,
decisamente  di  ottima  qualità,  anche  se  alcuni brani, anche se decisamente
superiori  alla media,  non sempre  si addicono  all'atmosfera del gioco, poiché
risultano troppo rilassanti.



@{b}PRESTAZIONI@{ub}

Su  PowerPC  il  gioco  si  comporta  egregiamente, non c'è assolutamente nessun
problema  di  velocità,  risultando  pertanto  perfettamente  giocabile anche in
modalità 800x600.
Sul  68060,  anche  se  giocabile,  risulta  decisamente più lento, almeno nella
modalità 800x600, molto più giocabile invece a 640x480.

Sulla  confezione si  parla di  richieste di  almeno un  68060, mentre  sul sito
internet si afferma che basta un 68040.
Per i possessori di quest'ultimo processore, consiglierei di provare la demo per
testarne le prestazioni e la  sua effettiva giocabilità, se invece  possedete un
68060 o una PPC, non avrete sicuramente problemi.



@{b}CONCLUSIONI@{ub}

Finora  i migliori giochi del  genere sono stati Dune  II e Napalm, quest'ultimo
vantava  una  grafica  decisamente  migliore,  grazie  all'alta  risoluzione   e
all'utilizzo di 256 colori.

Earth  2140  si  propone  ora,  come  nuovo  punto  di  riferimento per i giochi
strategici, con una spettacolare grafica in alta risoluzione a 65mila colori,  e
con  un'ottima giocabilità,  si propone  come nuovo  punto di  riferimento per i
giochi strategici su Amiga.

Le esplosioni, il fumo, gli effetti  di trasparenza, le animazioni e i  numerosi
effetti  grafici, accompagnati da ottimi effetti  audio e vocali, rendono questo
gioco  tecnicamente  (almeno  su  Amiga)  eccezionale,  anche la giocabilità è a
livelli alti, garantendoci numerose ore di piacevole divertimento.

Unica  nota negativa è  riservata a chi  sperava di utilizzare immediatamente il
gioco in rete o su internet, in questo caso non resta che attendere l'uscita del
data disk.

E' possibile scaricare la demo del gioco e l'aggiornamento, presso questo link:
http://www.epic-interactive.com/english/download/download.html


Giudizio: Ottimo




Configurazione utilizzata per la recensione

Amiga 4000
Kickstart 3.1
Amiga OS 3.9
CyberStorm PPC 640e/200 + 68060/50
CyberVision 64
114 Mbyte ram
CD-ROM ATAPI Pioneer 10x


@endnode

