@database fer
@master AmigaInfo.guide
@$VER: 1.0
@author "ClaudioMarroFilosa"
@wordwrap

@node "BubbleHeroes" "Bubble Heroes"

                             @{b}Bubble Heroes@{ub}
                   (c) 1999 Arcadia Developments Team
                http://www.made.net/~arcadia/index.html

                    Distribuito da: Crystal Software
                    http://www.crystal-software.com
 

                       Recensione di @{b}Danilo Drago@{ub}



Uno  dei  generi  di  giochi  che  preferisco è sicuramente quello degli
Arcade,  per  la  loro  immediatezza  e  semplicità.  Ricordo  ancora le
interminabili  sfide  a  Pang  per  completare  l'ultimo livello davvero
tosto. Alla fine sono riuscito nell'impresa sudando le proverbiali sette
camicie, ma la soddisfazione alle stelle.
Ultimamente sta spopolando  molto il genere  dei giochi pacioccosi  alla
Puzzle Bobble, diventato ormai un vero Cult.
Su Amiga, ad eccezione di qualche simpatico clone shareware, non  c'è un
degno sostituto. Ma da oggi la situazione è cambiata perchè è finalmente
uscito,  dopo un lungo periodo di attesa, Bubble Heroes, che si appresta
a diventare il termine di  paragone per questo genere di  videogiochi su
Amiga e presto su consoles.



INSTALLAZIONE E REQUISITI

Il  gioco risiede su  un unico CD  che contiene la  bellezza di 24 brani
davvero intonati con l'atmosfera che permea tutto il gioco.
Avviato il processo di installazione avremo la possibilità di  scegliere
tra sistema grafico (AGA o RTG) e tipo di installazione (Minima, Media e
Massima).
Da  notare che la versione AGA ci  delizia con una palette di 512 colori
su  schermo  rispetto  ai  256  per  schede  grafiche,  ma la cura per i
dettagli e le animazioni sono davvero eccezionali.
Il gioco fa uso della libreria grafica RtgMaster fornita anche sul CD.
E'  richiesto  come  minimo  un  processore  68030  e  4  MB di Ram, che
rappresentano ormai una configurazione bassa per i tempi odierni.



IL GIOCO

La storia narra di un  bellissimo pianeta chiamato Radya, sostenuto  dal
magico  potere della Regina  Ninfa Adora e  le sue meravigliose sorelle,
minacciato dalla conquista  di Gonzul che  per raggiungere il  suo scopo
malefico  ha imprigionato Adora nel suo  castello e le sue sorelle nelle
sue  quattro  isole  volanti.  Fortunatamente  Adora  prima  di   essere
catturata  riesce a  mandare un  messaggio telepatico  su Radya affinchè
accorra un salvatore delle ninfe.
E qui entriamo  in gioco noi  nei panni di  uno dei tre  eroi, Yorumaru,
Gupochi e Nekochan; ognuno con uno speciale potere.
Tre opzioni di gioco ci daranno la possibilità di seguire lo Story Mode,
sfidare  il computer  nel Championship  Mode o  un amico  nel Deathmatch
Mode.
E'  possibile  disabilitare  nelle  opzioni  le musiche di sottofondo in
favore  di effetti sonori  d'ambiente veramente in  tema coi fondali del
gioco.
Una menzione particolare alle  animazioni che ci introducono  nel gioco,
nelle  varie fasi  di ogni  mondo ed  ai dialoghi  tra i  personaggi che
ricreano in modo molto convincente tutta la storia.
Obbiettivo del gioco ovviamente è  eliminare tutte le bolle presenti  in
ogni  livello fino a  raggiungere la terza  fase in cui dovremo liberare
una delle quattro ninfe.
Succesivamente  dovremo  confrontarci  con  il  regnante di ogni isola e
poter così accedere all'isola successiva.
In aiuto al nostro scopo avremo la possibilità di usare il nostro potere
magico  ogni qualvolta si riempie la  barra di energia presente in fondo
allo schermo.
Il  gioco  è  piuttosto  difficile,  ma  perseverare dà i suoi risultati
garantendo una curva di apprendimento ed una longevità ben concepite.
Dal  lato  tecnico  il  gioco  è  ben realizzato con colori, animazioni,
effetti sonori e musiche che ci catturano fin dalla prima partita.
Gli schermi  che fanno  da sfondo  sono disegnati  con uno stile fantasy
tondeggiante  che  ricordano  tanto  la  grafica  di  Flink, arricchita,
inpreziosita e  particolareggiata all'inverosimile.  Entrambi i  sistemi
AGA e RTG sono stati sfruttati a dovere e posso affermare senza paura di
smentita  che ci troviamo davanti al  miglior clone di Puzzle Bobble mai
visto, superiore persino all'originale stesso.
I  miei  più  sinceri  complimenti  quindi agli ArcadiA Developments che
hanno  svolto  proprio  un  bel  lavoro  di  programmazione  cercando di
migliorare addirittura le caratteristiche  di questo genere di  Arcade e
creandone la migliore trasposizione per il nostro amato Amiga.



PAGELLA

- Presentazione 84%
  Atmosfera e dialoghi ben concepiti.

- Grafica 95%
  L'AGA dimostra ancora la sua
  grande versatilità nel 2D.

- Sonoro 92%
  Le tracce audio e gli effetti sono
  davvero unici.

- Giocabilità 87%
  Il pezzo forte di questo genere.

- Longevità 92%
  Non sarà certo facile terminarlo, ma anche
  terminato c'è sempre l'opzione per la sfida
  con gli amici.

- Globale 90%
  Un must per tutti gli arcadiani ma anche per coloro che tra
  una partita a Quake ed una a Napalm amano rilassare le proprie
  meningi in qualcosa di più immediato da giocare.



Configurazione della prova:

A1200 Tower
OS 3.5
CGX 42.4 r7
PPC603/240 Mhz + 060/50 Mhz
BVisionPPC
64MB Ram

@endnode
