@database fer
@master AmigaInfo.guide
@$VER: 1.0
@author "ClaudioMarroFilosa"
@wordwrap

@node "ShadowOfThe3rdMoon" "The Shadow of the Third Moon"

                          @{b}The Shadow of the Third Moon@{ub}
                              Black Blade software
                                  Versione 1.1

                         Copyright ©1998 @{b}Titan Computer@{ub}
                              www.TitanComputer.de

                       Recensione di @{"Claudio Marro Filosa" link "AmigaInfo/CMF" 0}


The  Shadow of the Third Moon (TSOTTM) è il primo simulatore di volo futuristico
per Amiga basato su un motore tipo Voxel.

Sulla  copertina  del  CD-ROM  sono  riportate  le  votazioni prese dalla stampa
specializzata  per amiga  (85% Amiga  Plus, 94%  TGM, 89%  Amiga Format,  92% CU
Amiga, 87% Amiga Info, e Gioco dell'anno 1997 per CU Amiga), sul retro  troviamo
la  descrizione delle  caratteristiche tecniche  tra cui  ricordiamo il completo
multitasking, supporto per i processori 030, 040 e 060, utilizzo di praticamente
tutte  le  schede  grafiche  grazie  al  supporto  di  Cybergraphics  2.x, 3.x e
Picasso96,  numerosi effetti visivi, 6 differenti campagne per un complessivo di
48  missioni,  supporto  del  muose,  tastiera,  joystick  e  utilizzo di tracce
musicali CDDA direttamente dal CD.

Sono richiesti i seguenti @{"requisiti" link "TSOTTMtecniche" 0}.

Sul  CD sono presenti 102 megabytes di software  e ben 11 tracce musicali per un
totale di oltre 45 minuti di ottima  musica. Oltre a TSOTTM è presente anche  la
versione   completa  di  YAGG  (Yet  Another  Gravity  Game),  divertente  gioco
sparatutto per  2, 3  o 4  giocatori. Nel  cassetto TitanCompDemos sono presenti
versioni   dimostrativi   degli   altri   programmi   distribuiti   dalla Titan:
ElasticDreams,   ArtStudioPro,   Burnit,   Sowrd,   EvilsDoom   (che   non  sono
assolutamente riusito ad eseguire) e patch per ArtStudioPro e Sword.

TSOTTM  deve essere installato sul proprio  HD (14 megabytes). Prima di lanciare
il  gioco  è  importante  eseguire  il  programma  di  configurazione  da dove è
possibile  tra  le  altre  cose  selezionare  le modalità video (comprese schede
grafiche) e l'unità CD.

La  manualistica  presente  sul  CD  in  formato  AmigaGuide  è completamente in
italiano  oltre  che  in  inglese  e  tedesco,  anche  per  il gioco è possibile
installare la versione italiana. Nel manuale sono spiegate le varie  possibilità
di  configurazione  del  gioco,  i  requisiti  e  l'utilizzo dei vari comandi di
gioco.

Una volta configurato  correttamente il gioco  (consultare la manualistica  pena
indesiderate  guru) è possibile lanciarlo, ottime schermate introduttive in alta
risoluzione a 256 colori ci introducono al gioco, mentre il CD ci accompagna con
stupende musiche realizzate appositamente da The Soundwavers.

Sono disponibili 6 campagne di cui  2 sono di addestramento, una utilizzando  un
cacciabombardiere  Saxxrat  e  l'altra  utilizzando  un  caccia  kerjt. Tutte le
schermate di  selezione di  gioco sono  in alta  risoluzione, ogni  volta che si
seleziona una missione ci viene descritto tutto quello che dobbiamo compiere per
portarla  a termine. La modalità  di gioco è in  bassa risoluzione, la grafica è
veramnete notevole,  sicuramente il  migliore gioco  su Amiga  che utilizza  una
tecnica  tipo Voxel: il 3Dtis. Con TSOTTM il divertimento è assicurato, numerose
sono le missioni, gli armamenti  a disposizione, avremo obiettivi nemici  sia in
movimento  che fissi, numerosissimi sono gli  effetti grafici presenti nel gioco
come effetti di fumo ed esplosioni, gli effetti sonori sono pochi ma in compenso
ci  sono  le  ottime  musiche  del  CD  che ci accompagnano durante il gioco. E'
possibile  selezionare  la  modalità  di  gioco  tra  vista  interna ed esterna,
possiamo  tramite  il  tastierino  numerico  guardare  nelle  varie  direzioni e
possiamo  anche avere una vista  dal missile che lanciamo  (come se avessimo una
telecamera installata sul missile!!).
Numerosi sono le caratteristiche di dettaglio del gioco che possiamo  modificare
per  incrementare i dettagli grafici  (processore permettendo) e per configurare
il Joystick, è possibile anche selezionare  la difficoltà di gioco e di  salvare
la propria situazione.

TSOTTM  risulta giocabilissimo e con un'ottima velocità, su un 68060 con tutti i
dettagli al massimo si raggiungono i 25  fps, unico neo del gioco è il  pannello
di controllo graficamente non all'altezza del gioco.
Altro  problema è il  prezzo eccessivo del  gioco che ho  riscontrato tra i vari
rivenditori  italiani,  molto  superiore  rispetto  alla  media,  che   potrebbe
eccessivamente penalizzare un gioco veramente ben realizzato.

Ricordo  infine  che  questo  gioco  è  realizzato  dalla  Black Blade software,
costituita interamente  da sviluppatori  italiani: Giuliano  Pochini e Francesco
Leonardi, le musiche sono realizzate da Carlo Demichelis.



Voto: 9

@endnode

@node "TSOTTMtecniche" "The Shadow of the Third Moon - Caratteristiche tecniche"

La configurazione minima per giocare a TSotTM è:


- Un Amiga veloce munito di almeno un 68030 a 25Mhz.
- Sistema operativo v.39 (3.0) o superiore.
- Circa 3.6MB di FastRAM libera.
- Circa 700KB di memoria chip libera.
- Chipset AGA.

Naturalmente sulla macchina minima per avere almeno 7-8 fotogrammi al secondo
(fps) bisognerà abbassare molto il livello dettaglio.
Chi ha almeno 8MB di FastRAM libera può utilizzare il set di oggetti esteso
e beneficiare di una maggior definizione e chi ha un 68040/40MHz o meglio un
68060 potrà giocare a oltre 25fps con il dettaglio al massimo.

La configurazione che consigliamo per apprezzare al massimo il gioco è la
seguente:

- Amiga 3000/4000 con 68040 a 40Mhz.
- Sistema operativo v.40 (3.1).
- 8MB FastRAM libera
- Scheda grafica veloce ZorroIII.

Si ottengono buoni risultati anche su A1200 accelerati con 68030 a 50Mhz,
FastRAM da 60ns e routine di conversione C2P ottimizzata per 68030.

TSotTM gira su uno schermo Intuition standard, per cui si può scegliere il modo
video a piacimento compresi ovviamente gli schermi generati da una scheda
grafica.

@endnode
