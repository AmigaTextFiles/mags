@database fer
@master AmigaInfo.guide
@$VER: 1.0
@author "ClaudioMarroFilosa"
@wordwrap

@node "Tower1200" "Towers per Amiga 1200"

                         @{b}Towers per Amiga 1200@{ub}

                       Recensione di @{b}Danilo Drago@{ub}



Salve a tutti,

Dopo  i precedenti Towers Micronik  e Ateo ed il  recente acquisto di un
nuovo e  fiammante Power  Tower x  A1200, ho  deciso di  scrivere questa
piccola  recensione evidenziando i vantaggi e gli svantaggi dei suddetti
towers.

Spesso infatti le recensioni sulle riviste non sono mai esaurienti.

Ricordo solo quelle di Amiga Magazine per professionalità, accuratezza e
dettaglio.


Tower Micronik A1200 1a Versione

Vantaggi :  - Possibilta' di montare una scheda Zorro

            - Assembalggio facilissimo

            - Sistema di alimentazione ingegnoso che consente di
              alimentare la scheda madre applicando i connettori
              P8 e P9 dell'alimentatore del Tower attraverso un
              apposito connettore interno al Tower che riporta i
              giusti segnali alla scheda madre con un tappo da
              applicare esteriormente.
              In presenza di scheda ZorroII i connettori P8 e P9
              vanno collegati a quest'ultima.

            - Possibilita' di riutilizzare la tastiera del 1200 da
              inserire in un elegante guscio tipo quello
              dell'Amiga 4000.

Svantaggi : - Stabilita' del Tower precaria, specie in presenza di
              molte unita' inserite; il Tower e' interamente di
              plastica !

            - Tasto di Reset da collegare esclusivamente alla
              scheda ZorroII.

            - Difetto grave dell'interfaccia tastiera che non
              consente di premere 2 tasti contemporaneamente,
              es.: giocando a Quake non si puo' andare avanti e
              contemporaneamente girare, altrimenti la tastiera
              non accetta input.

            - In caso si voglia inserire la scheda ZorroII
              assieme ad una acceleratrice e' necessario
              acquistare un espansione con slot da 5" e 1/4 da
              montare in cima al Tower compremettendo la gia'
              precaria stabilita'.

            - Le mascherine dei floppy scolpite nel Tower possono
              dare problemi con certi modelli di drive non
              Chinon.


Tower Ateo 1200

Vantaggi :  - Tower robusto in metallo.

            - Nella sua configurazione ha gia' 3 Slot da 5" 1/4 x
              periferiche tipo CD-Rom, Masterizzatori, ecc.

            - Interfaccia tastiera ottima che non presenta il
              problema di Roll-Over prima esposto.

            - Tasto di Reset che si collega all'interfaccia
              tastiera, quindi sempre disponibile.

Svantaggi : - L'interfaccia tastiera qualche volta all'accensione
              non funziona, ma solo dopo aver premuto il tasto
              di Reset.
              ( Questo almeno nel Tower da me posseduto, non so
              se gli altri possessori di questo Tower abbiano
              mai avuto questo problema ).

            - Non e' possibile montare schede Zorro II ma solo
              l'AteoBus che pero' consente di connettere una
              scheda grafica (Pixel 64), schede SCSI, seriali e
              parallele tutte _rigorosamente_ prodotte dalla
              Ateo.

            - L'assemblaggio e' un pochino difficoltoso perche'
              richiede che l'utente provveda ad alimentare
              la scheda madre saldando direttamente i fili, che
              portano i giusti voltaggi, sulla scheda madre;
              o riutilizzando il connettore dell'alimentatore
              originale del 1200 tagliandolo e collegandovi i
              fili dell'alimentatore del Tower.
              Altrimenti bisogna acquistare l'AteoBus a cui
              collegare direttamente i connettori P8 e P9
              dell'alimentatore del Tower.

            - Non e' data alcuna mascherina per floppy assieme al
              Tower nel caso si voglia riutilizzare il floppy
              del 1200.

            - Per collegare i LED bisogna arrangiarsi da se',
              magari modificando i connettori dei LED presenti
              nel Tower aggiungendo delle resistenze onde
              evitare che si brucino.



Power Tower A1200

Vantaggi :  - Solidissimo, robusto e spazioso. E' in metallo.

            - Assemblaggio facile.

            - Alimentazione della scheda madre ingegnosa
              senza saldature.

            - E' presente una mascherina x il floppy.

            - Possibilita' di inserire schede ZorroII, ZorroIV e
              MediatorPCI.

            - Interfaccia tastiera che consente di collegare
              anche una tastiera x Amiga 4000 !

            - Non che sia un vantaggio, ma i LED sono molto
              ampi e danno quel tocco suggestivo che fa sempre
              scena !

            - LED che segnala gli accessi al Floppy, nel caso si
              riutilizza il Drive interno dell'A1200 sprovvisto
              si sà di un LED proprio.

Svantaggi : - L'interfaccia tastiera presenta lo stesso
              problema di Roll-Over di quella Micronik,
              solo un po' meno marcato (questa almeno
              non si blocca, es.: giocando a Quake
              mentre si va avanti e contemporaneamente
              si gira a destra, il personaggio gira ma senza
              avanzare; solo quando si rilascia il tasto cursore
              destra il personaggio continua ad avanzare,
              dato che in origine è stato premuto il tasto
              avanti).
              Inoltre la combinazione CTRL+C, che permette
              di bloccare un programma in esecuzione dalla
              Shell, funziona solo dopo aver premuto
              CTRL+AMIGA.

            - Il LED del Power non segnala lo stato del Filtro
              Audio proprio dell'Amiga:
              LED piu' luminoso = Filtro Audio inserito
              LED piu' scuro     = Filtro Audio disinserito.
              (Questo almeno nella revisione del Tower da me
              posseduta, altri utenti mi hanno segnalato il
              contrario. Da verifiche interne al mio Tower,
              infatti, il LED del Power risulta connesso ad un
              comune connettore passante per alimentare
              periferiche, e non nell'apposito connettore
              della scheda madre che riporta lo stato di
              accensione e del Filtro Audio dell'A1200.
              In questo connettore e' invece inserita una
              schedina che porta lo stato dell'HD ed del Drive
              interno ai LED sul frontale del Tower.
              E' evidente da questa situazione che:
              1 - Il LED del Power non puo' segnalare lo
                  lo stato del filtro audio, se non
                  ricorrendo a modifiche personali.
              2 - Esistono diverse revisioni di Power Tower;
                  l'ultima (quella mia credo) e' stata cosi'
                  modificata probabilmente per evitare
                  ulteriori carichi alla scheda madre,
                  ricordo infatti che ogni LED del Tower
                  e' a sua volta composto da 4 LED.
                  Non che possa costituire uno svantaggio, ma
                  ad un _Purista_ delle caratteristiche dell'Amiga
                  cio' puo' dare fastidio.

            - Il tasto di Reset va esclusivamente collegato agli
              slot Zorro o eseguendo una saldatura sulla
              scheda madre piuttosto rischiosa !
              Meglio evitare ed usare il Reset da tastiera.
              Questo pero' implica un altro problema:
              chi possiede come me una Blizzard PPC sa
              che puo' essere disattivata tramite il tasto "2"
              e riattivata tenendo premuto il Reset x circa 10
              secondi.
              Il problema e' che l'interfaccia tastiera del
              Power Tower non consente di tenere Resettato
              l'Amiga x 10 secondi, ma manda un segnale
              di circa un secondo, insufficiente allo scopo.
              Penso quindi che il problema puo' essere ovviato
              solo collegando il tasto di Reset come accennavo
              prima.

            - Il Look del Tower puo' anche non piacere essendo
              molto largo.


Bene  queste  sono  ovviamente  le  mie  prove  su questi tre Towers, ma
esistono  anche il Tower Micronik 2,  i modelli prodotti dalla Eyetech e
qualcun'altro tipo il Winner  Tower; questo penso sia  l'equivalente del
Power Tower.

Con  questo non voglio sminuire o esaltare le qualita' di ogni Tower, ma
ho solo  voluto analizzarne  meglio le  caratteristiche di assemblaggio,
solidità  e  bachi  riscontrati,  fermo  restando  che  il Power Tower è
l'unico dei tre ad essere in produzione ed adeguatamente supportato.
La Micronik e l'Ateo, infatti,  hanno ormai chiuso i battenti.


Amighevolmente vostro

Drago Danilo
bgjdra@tin.it

@endnode
