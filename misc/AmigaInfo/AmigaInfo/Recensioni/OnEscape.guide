@database fer
@master AmigaInfo.guide
@$VER: 1.0
@author "ClaudioMarroFilosa"
@wordwrap

@node "onEscape" "onEscape"

                                   @{b}onEscapee@{ub}

               Copyright ©1997 @{b}Sadeness Software and Invictus Team@{ub}
                         Pubblicato da @{b}Sadeness Software@{ub}
                           www.sadeness.demon.co.uk

                       Recensione di @{"Claudio Marro Filosa" link "AmigaInfo/CMF" 0}


onEscapee è il primo gioco prodotto da Invictus Team e pubblicato dalla Sadeness
software, devo dire che come primo titolo, la Sadeness ha fatto centro! il gioco
è  veramente  notevole,  da  anni  non  si  vedeva un gioco per Amiga realizzato
ottimamente in questo modo.

La  confezione  del  gioco  consiste,  come  ultimamente  siamo  abituati, dalla
custodia del CD-ROM, una cartolina di registrazione e una cartolina per ordinare
il  prossimo titolo della Sadeness: Foundation (sul  CD si trova anche una demo,
sia per AGA che per possessori di schede grafiche).

Sul CD-ROM  sono presenti  ben 168  Megabytes, le  icone sono  tutte ottimamente
realizzate  con NewIcons, prima di lanciare il gioco bisogna settare le modalità
video per il gioco (320x256) e per i menù (640x400), il cassetto readme contiene
la documentazione  in formato  ascii del  gioco in  numerosissime lingue  (ne ho
contate  circa 20) tra cui anche l'italiano,  il cassetto HTML contiene tutta la
manualistica nel  più presentabile  formato grafico  HTML in  13 lingue  tra cui
l'italiano.
Il   manuale  in  Italiano  è  ben  realizzato  e  contiene  anche  una  sezione
suggerimenti nel caso ci si trovi in difficoltà nei primi livelli di gioco.

Ecco i requisiti di sistema necessari per giocare ad onEscapee:

Processore : MC68020 o superiore
Grafica    : AGA (aggiornamenti futuri supporteranno le schede grafiche,
             quindi sarà sufficiente il chipset ECS)
Memoria    : 4 Mb, almeno 1 Mb di Chip RAM.
Controllo  : Joystick+Tastiera, o un Gamepad per CD32
Sistema    : AmigaOS 3.0 o superiore

Le caratteristiche del gioco sono di tutto rispetto:
Grafica disegnata a mano con elementi realizzati in 3D
Musica campionata, con alcune parti cantate
7 diversi livelli, incluso uno acquatico
Enigmi logici, sorprendenti effetti grafici
Una grande quantità di animazioni
Introduzione della durata di 5 minuti
Completamente multitasking e conforme al sistema
Possibilità di salvare la partita in qualsiasi momento
Individua i sistemi NTSC e regola la posizione dello schermo
Individua la lingua preferita tramite le impostazioni di localizzazione
Supporterà le schede grafiche

Su @{"Aminet" link "Info/Aminet.guide/Aminet" 0} è già  disponibile una patch che  permette di utilizzare onEscapee  su
scheda  grafica, migliorando così la resa grafica e permettendo di utilizzare il
gioco a tutti i possessori di Amiga 2000 e 3000 con scheda grafica.

Il gioco parte direttamente da  CD e non bisogna assolutamente  installare nulla
(tranne  nel caso della patch per  schede grafiche), nella directory S: verranno
memorizzati i salvataggi del gioco.

Il gioco  è ambientato  nel futuro,  impersonate Daniel  White, che  dopo essere
stato  rapito  da  alcuni  alieni,  riesce  a  fuggire  e si ritrova in un mondo
sconosciuto. OnEscapee ricorda  molto la struttura  di gioco di  Another World e
Flashback.

Una  volta lanciato  il gioco  possiamo assistere  a una fantastica introduzione
animata con tanto di colonna sonora cantata !!!!!

Il gioco è  veramente realizzato bene  sotto tutti i  punti di vista.  Ottima la
grafica, il personaggio principale è ottimamente animato e come in Flashback può
camminare, correre, saltare, fare capriole, sparare, nuotare etc. Sia le musiche
che   gli   effetti   sonori   sono   incredibilmente   realistici,  il  gioco è
immediatamente coinvolgente,  con un  sapiente dosaggio  di azione  ed enigmi da
risolvere.  Il  gioco  è  pieno  di  ottime  animazioni,  per  esempio quando ci
abbasseremo per raccogliere la pistola, ci sarà un cambiamento di inquadrata che
mostrerà la mano di  Daniel che raccoglie la  pistola. Se verremo uccisi  da dei
mostri  assisteremo ogni volta  ad una animazione  diversa (a seconda del mostro
che ci uccide). E' possibile in qualunque momento salvare il gioco, nel menù  di
salvataggio  è  possibile  vedere  oltre  che  il  nome  del gioco salvato anche
l'immagine della scena del gioco salvato in quel momento !!!!!!!!!!!!!
Chiaramente il gioco funziona in perfetto multitasking e basterà premere Amiga +
M per passare al worchbech.

OnEscapee è veramente  un grande gioco  per Amiga, sicuramente  uno dei migliori
giochi  visti negli ultimi anni, avvincente grazie alla sua ottima giocabilità è
anche uno spettacolo per l'ottima realizzazione grafica e sonora.
Se avete amato Another World adorerete onEscapee.

L'ultima versione della demo del gioco  è disponibile sul CD-ROM di CU  Amiga di
Dicembre 1997 (50 megabytes !!)

Ultima cosa, vorrei ricordare che anche per questo gioco la localizzazione nelle
varie   lingue   è   opera   dell'ATO,   l'organizzazione   di  Traduttori Amiga
(organizzazione senza scopo di lucro).



Voto: 9.5

@endnode
