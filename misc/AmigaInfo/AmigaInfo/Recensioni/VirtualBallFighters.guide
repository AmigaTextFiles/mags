@database fer
@master AmigaInfo.guide
@$VER: 1.0
@author "ClaudioMarroFilosa"
@wordwrap

@node "VirtualBallFighters" "Virtual Ball Fighters"

                             @{b}Virtual Ball Fighters@{ub}

                      Copyright © @{b}Xteam Software Solutions@{ub}
                         http://www.xteamsoftware.com/
 

                       Recensione di @{"Lovera Marco" link "Pubblicazioni/AmigaPage.guide/AmigaPage" 0}



Ultimamente,  forse anche  a causa  del mercato  Amiga, non  sono molti i giochi
usciti per  il nostro  amato computer,  molti sono  in lavorazione  e di  questi
alcuni sono solo per processori PPC.
Virtual Ball Fighter, della Xteam Software Solutions, invecie cerca di sfruttare
al meglio le caratteristiche delle varie configuazioni presenti in giro e quindi
dei  processori  della  famiglia  68k  ma  in futuro verra` rilasciata anche una
versione PPC. Oltre ai vari  processori vengono poi supportate le  modalita` AGA
per 030/040 ed RTG per 040/060 che sfrutta appunto la famosa libreria RTGMaster,
la  versione da me provata e` appunto quella RTG per 060 con grafica in 640x480.
Sul CD e` poi disponibile il manuale in formato sia HTML che Guide nelle  lingue
Tedesco, Inglese e Italiano. L'installazione e` semplice e veloce e non richiede
spazio  su HD  in quanto  tutto funziona  perfettamente da CD, occorre solamente
selezionare l'icona  SetUp che  permette di  configurare il  device del  lettore
CD-ROM  e  poi  quella  chiamata  install_cd  che  in pratica effetua gli assign
necessari al funzionamento.
L'introduzione e` un filmato AVI  ben realizzato nel quale vengono  presentati i
vari personaggi del gioco, passiamo ora al gioco vero e proprio.
A  prima vista potrebbe sembrare di trovarsi davanti all'ennesima variazione sul
tema  di  tetris,  incrociato   magari  con  Puzzle  Bubble   ma  principalmente
imparentato  con  Drop-Mania,  in  realta`  il  gioco  trae  forse un po' spunto
dall'ultimo ma segue poi una linea di svolgimento diversa.
Andiamo a vedere nei dettagli e iniziamo subito una partita, appena  selezionato
"Start"  ci troviamo a  dover scegliere il  nostro giocatore tra  quelli messi a
disposizione, ognuno dei quali ha caratteristiche differenti, in questa  sezione
pare  di  trovarsi  all'inizio  di  una  partita  con  un picchiaduro, scelto il
giocatore il  computer ci  mostra contro  chi andremo  a "combattere".  A questo
punto  ci viene presentata "l'arena di gioco"  il cui sfondo varia da partita in
partita  ed  e`  costituito  da  una  serie  di  immagini renderizzate di ottima
qualita`,  in primo piano  appaiono poi i  due "pozzi" dove  i "pezzi" del gioco
cadono.  Il  "pozzo"  di  sinistra  e`  il  nostro  mentre  quello  di destra e`
dell'avversario, i "pezzi" sono composti da tre sfere disposte verticalmente una
sopra  l'altra, ognuna di queste sfere ha  un colore, possiamo avere dei "pezzi"
con tre colori diversi, oppure con le sfere tutte dello stesso colore. Le uniche
possibilita` di movimento che abbiamo sono quelle di muovere il pezzo a destra o
a sinistra,  senza pero`  farlo ruotare,  possiamo invece  far ruotare  i colori
delle  sfere. Quando vengono a  trovarsi tre, o piu`  sfere, dello stesso colore
disposte in linea verticale, orizzontale o diagonale, queste esplodono lasciando
cadere le altre che  se per il movimento  vengono a disporsi in  linea con altre
dello  stesso colore riesplodo causando delle  vere e proprie reazioni a catena.
Naturalmente  bisogna  evitare  che  il  pozzo  si riempa ma nel contempo tenere
d'occhio  l'avversario in quanto, il gioco  finisce quando uno dei due duellanti
rimane  senza  energia,  questa  cosa  introduce  diversi altri parametri da non
sottovalutare,  anzitutto  bisogna fare attenzione alle sfere contrassegnate con
delle  lettere   che  possono   facilitare  il   gioco  a   noi  o   complicarlo
all'avversario,  questo fa  si che  possiamo ad  esempio, facendo  scoppiare una
sfera contrassegnata  con la  lettera I,  aumentare le  velocita` di  caduta dei
pezzi  del nostro  avversario, chiaramente  anche lui  puo` fare la stessa cosa.
Abbiamo cosi` le seguenti possibilita`:

Lettera      Denominazione            Azione
   A         Input malfunction        Inverte i comandi all'avversario
   B         Bonus x2                 Raddoppia il punteggio ottenuto
   D          Decrease Speed            Decrementa la velocità  di discesa delle
proprie sfere
   E         Energy                   Incrementa la propria energia
   I           Increase Enemy Speed      Incrementa la velocità di discesa delle
sfere dell'avversario
   S         Special Blow             Colpo speciale ( vibrazione dello  schermo
)

Ogni  volta che facciamo scoppiare una lettera appare sullo schermo un'icona che
specifica l'azione ottenuta dobbiamo cosi` stare atenti a diversi fattori poiche
in pratica il gioco si basa su una sfida e nostro compito non e` fare piu` punti
ma arrivare alla  fine del match  con piu` energia  o comunque fare  in modo che
l'avversario  la esaurisca prima. Ecco quindi  che rimane anche molto importante
la scelta  del personaggio  in base  alle sue  caratteristiche, infatti,  mentre
"Alice"  e` molto resistente e quindi "brucia"  meno energie e` pero` soggetta a
subire pesantemente l'inversione  dei controlli che  creano cosi` situazioni  da
panico.  Naturalmente  c'e`  poi  Cortez  che  invecie  non  subisce  affatto le
inversioni dei comandi ma rimane penalizzato sul lato energia, da notare poi che
nei parametri dei giocatori c'e` anche la "Fortuna" che quindi puo` metterci  lo
zampino!!!  Esaminiamo ora  l'impostazione della  schermata di  gioco, tra i due
"pozzi", abbiamo in alto l'indicazione del pezzo successivo, piu` sotto  abbiamo
l'indicatore  del  livello  di  energia,  quest'ultima va tenuta particolarmente
sott'occhio poiche`, come gia` detto, chi  prima la esaurisce ha perso. Piu`  in
basso  c'e` poi un'animazione dei due personaggi che si stanno sfidando, la loro
espressione varia con il livello di energia.
Piu` in basso sotto al pozzo c'e` il totalizzatore dei punti.
Passiamo ora ai  vari parametri di  gioco, tramite il  menu` principale possiamo
infatti settare le opzioni di gioco, che prevedono la configurazione dei comandi
da  tastiera e da  Joystick, il livello  di difficolta`, il  numero di round per
ogni incontro ed il tempo di gioco.
Sempre dal menu` principale possiamo accedere al voce "Graphics" che permette di
impostare  le  animazioni  dei  giocatori  durante  la  partita, la velocita` di
refresh e per finire la priorita` rispetto alle altre applicazioni in funzione.
Alla  voce "Sound" possiamo attivare/disattivare gli  effetti sonori e la musica
suonata dal CD.
In "Game Mode" invecie possiamo schegliere tra diverse modalita` di gioco:

@{b}VS mode@{ub}
Questa modalità vede confrontarsi due  giocatori uno di fronte all'altro  per un
numero di round e un tempo definiti nel menù.La sfida può essere organizzata fra
due giocatori umani o fra un giocatore umano e la CPU.

@{b}Story mode@{ub}
In  questa modalità si dovranno affrontare tutti  i personaggi del gioco fino ad
arrivare allo  scontro finale  contro il  terribile Siggy.  Con il procedere del
gioco  saranno rilasciate  delle password  da inserire  alla voce "Password" del
menù  principale.Le  password  rilasciate  sono  utili per attivare i personaggi
nascosti e necessarie per facilitare il gioco.

@{b}Survival mode@{ub}
In  questa  modalità  si  dovranno  sconfiggere  tutti  gli  avversari  avendo a
disposizione sempre minor energia.Una volta completata questa modalità,  saranno
rilasciate delle utili password.

@{b}Battle mode@{ub}
In questa modalità si confronteranno due squadre di 3 personaggi ognuna.

@{b}Time dead@{ub}
In  questa modalità si dovranno affrontare tutti  i personaggi del gioco fino ad
arrivare  allo  scontro   finale  contro  il   terribile  Siggy.  I   personaggi
presenteranno un' energia del 35% inferiore al normale che dovrà venire azzerata
entro 90 secondi.

@{b}Mortal@{ub}
In  questa modalità si dovranno affrontare tutti  i personaggi del gioco fino ad
arrivare  allo  scontro   finale  contro  il   terribile  Siggy.  I   personaggi
presenteranno  un'  energia  del  50%  inferiore  al  normale  e dovranno essere
sconfitti in un round singolo.  Al termine di ogni incontro  l'energia rimanente
del  giocatore verrà  incrementata del  20%. Terminata  questa modalità di gioco
verranno rilasciate le password per  ottenere un Super personaggio con  tutte le
caratteristiche ai massimi livelli.

Questo  e` quindi Virtual Ball  Fighters, come tutti i  giochi di questo genere,
inizialmente si inizia a giocare un po' scettici ma poi ci si lascia coinvolgere
ed il gioco si fa interessante, molto intrigante e` anche la possibilita` di  un
doppio con un amico/a che permette anche una maggiore longevita`, proprio grazie
a questa funzione poi in futuro e` previsto il supporto per il gioco in rete che
renderebbe  tutto ancora piu`  interessante considerando anche  che vi sara` una
versione anche per Windows e quindi un maggior numero di possibili avversari  in
rete!!!
Tutta  la realizzazione e` molto curata, le  musiche sono molto belle come anche
gli effetti sonori ed il parlato digitalizzato.

Configurazione della Prova

Amiga 4000
Cyberstorm MK III  68060/50
CyberVision 64/3D
48 MB Ram
HD 1.7 GB + HD 4.3 GB
CD-ROM 40x
Amiga OS 3.0 e Amiga OS 3.5

Si ringrazia Stefano Tamoscelli per aver fornito la copia per la recensione.

@endnode
