@database fer
@master AmigaInfo.guide
@$VER: 1.0
@author "ClaudioMarroFilosa"
@wordwrap

@node "fxPAINT" "fxPAINT"


                                    @{b}fxPAINT@{ub}
                            (c) 1998-2000 Innovative
                        http://www.innovative-server.de


                       Recensione di @{"Lovera Marco" link "Pubblicazioni/AmigaPage.guide/AmigaPage" 0}



In  questo periodo in cui il mercato  Amiga e` sempre piu` ristretto, un settore
ancora abbastanza vivo e` quello della  grafica 2D. Qui infatti la battaglia  ha
portato ad avere dei software, che sicuramente non possono ritenersi all'altezza
di  Photoshop,  pero`  si  difendono  bene  e  riescono  a fornire all'utente il
necessario per ottenere dei risultati piu` che soddisfacenti. In questo campo si
inserisce fxPAINT che, nonostante sia solo alla versione 1.5, dimostra di  voler
far le cose seriamente e per bene.


@{b}La dotazione@{ub}

fxPAINT   viene  fornito   su  CD   senza  nessun   manuale  cartaceo,  l'intera
documentazione e`  sul CD  in formato  AmigaGuide e  richiamabile anche da menu`
sullo  schermo  proprietario  aperto  dal  programma.  La  nota  dolente  e` che
purtroppo come accade  negli ultimi anni  non e` disponibile  una versione nella
nostra lingua ma solo in inglese.


@{b}L'installazione@{ub}

La  fase di installazione e` piuttosto semplice e viene eseguita tramite l'ormai
conosciuto installer, non ho riscontrato problemi di sorta e tutto e` filato via
liscio. Al primo lancio il programma  si apre sul Workbench e quindi  tramite le
opzioni di settaggio e` possibile fargli aprire un proprio schermo.
Dopo  qualche breve  prova mi  accorgo che  fxPAINT, causa frequenti blocchi del
sistema ed impossibilita` di andare  avanti con l'uso, tutto il  resto funziona.
Pensando   che  si  tratti  dei  soliti  problemi  causati  da  MCP,  procedo  a
disabilitarlo ma purtroppo il problema persiste. Siccome la versione  installata
e`  la 1.0,  provo ad  informarmi sul  sito della  Innovative, se esistono degli
aggiornamenti gratuiti, trovo cosi` due  archivi di aggiornamento che dopo  aver
scaricato  installo immediatamente. Non  ho fatto prove  dopo aver installato il
primo archivio  di aggiornamento  ma sono  passato subito  all'installazione del
secondo.  Provando  il  programma  con  questi  aggiornamenti inseriti, noto con
piacere che i problemi prima riscontrati non si manifestano piu` ed il programma
e` molto piu` stabile. Dopo qualche ora di prova passo all'installazione del  CD
di  aggiornamento fornitomi da Claudio Marro Filosa, che porta il programma alla
versione  1.5.  Anche  quest'installazione  procede  senza nessun intoppo ed ora
tutto funziona correttamente.


@{b}La Prova@{ub}

fxPAINT  si fa  subito notare  per la  cura con  cui e`  stata realizzata la sua
interfaccia grafica, tutte le icone  sono in perfetto stile GlowIcons  non solo,
l'autore,  Felix Swarz, ha creato una GUI proprietaria molto colorata che da` un
tocco di sobrieta`  al programma. Sullo  schermo e` disponibile  una Toolbar che
comprende  i  comandi  piu`  generali,  quelli per leggere/scrivere un'immagine,
aprire una  nuova finestra  di lavoro,  zoom, stampa,  un pulsante  per lanciare
eventuali  script Arexx,  le funzioni  di undo  e redo,  una comoda funzione che
permette di iconificare le finestre di lavoro, queste andranno a  rimpicciolirsi
nell'apposita barra nella parte bassa dello schermo, anch'essa e` poi riducibile
ad  un piccolo  pulsantino verticale,  clickando poi  sulle immagini  ridotte e`
possibile riaprire la finestra o portarla  in primo piano se e` andata  a finire
dietro  alle  altre,  piccolo  problema  di  questa barra che raccoglie le varie
immagini e` che non puo` essere spostata o portata in primo piano rispetto  alle
altre  finestre, questo causa un  po' di problemi quando  si cerca di aprire una
finestra iconificata ma la barra risulta coperta da altre finestre.
Sempre sulla Toolbar  e` poi presente  il pulsante FIX  che permette di  rendere
permanenti  le varie modifiche apportate ai  nostri lavori, al fondo della barra
trova posto un indicatore di progresso che entra in azione appena viene eseguita
qualche operazione che  richieda un certo  tempo per essere  eseguita, purtroppo
questa  funzione non e` ancora ben implementata  e succede cosi` che molte volte
tale barra non  avanzi durante le  fasi di calcolo,  ma riporti solo  la scritta
"Calculating",  poi di colpo la barra va alla fine non appena il lavoro e` stato
terminato,  altro  piccolo  problema  sta  nel  fatto che durante queste fasi il
puntatore  non  cambia  aspetto  e  se  non guardiamo l'indicatore di progresso,
poiche` magari  coperto da  altre finestre,  il programma  pare essere in blocco
mentre invece sta solo lavorando.
La  Toolbar per comodita` puo` anche  essere spostata in diverse posizioni sullo
schermo, anche in questo caso pero` non e` possibile cambiarne l'orientamento da
orizzontale a verticale  e nemmeno portarla  in primo piano  rispetto alle varie
finestre.  A sinistra  e` poi  disponibile una  finestra, chiamata  Toolbox, con
molti altri pulsanti per le varie operazioni, e` da notare come si sia fatto  un
uso intelligente dei pulldown menu` sia nei pulsanti della Toolbar che in quelli
del  Toolbox, cosi` per esempio, selezioniamo il pulsante di stampa apparira` un
sottomenu`  che  ci  permettera`  di  scegliere  tra  stampa  normale  o tramite
Turboprint.
Nel  Toolbox  invece  sono  raccolti  diversi  pulsanti  che permettono le varie
funzioni,  possiamo  cosi`  scegliere  lo  strumento  che  vogliamo  usare   per
disegnare,  attivare  la  ormai  conosciuta  "bacchetta  Magica" che permette la
creazione delle maschere, oppure richiamare la palette dei colori nella quale e`
presente un'utile  funzione che  permette di  vedere il  codice HTML  del colore
attuale,  la finestra  per i  settaggi dello  strumento di disegno correntemente
usato, ed ancora quella per la gestione dei pennelli, quella per gli effetti, la
gestione  dei  layer,  il  pulsante  per  lanciare FXAlbum, di cui parlero` piu`
avanti,  e poi ancora un pulsante per  lanciare uno dei vari Plugin disponibili.
Ci  sono  poi  ancora  quattro  pulsanti,  il  primo  mostra  in formato ridotto
l'immagine sulla quale stiamo lavorando, selezionandolo appare un menu` pulldown
tramite  il quale e` possibile  scegliere l'immagine su cui  lavorare tra una di
quelle attualmente caricate.
Il  pulsante  successivo  si  comporta  in  modo  uguale  ma  nel riguardo degli
alpha-channels,  quello inferiore  permette poi  di attivare/disattivare appunto
l'alpha-channel, ancora piu`  in basso il  pulsante per selezionare  il pennello
con  cui lavorare.  Ma passiamo  ora all'utilizzo  vero e proprio, fxPAINT entra
piu` in diretta concorrenza con  Photogenics che con ArtEffect, infatti  il modo
di  "lavorare" e`  piu` simile  al programma  di Paul Nolan. Effettivamente, per
capire bene come  lavora fxPAINT, occorre  semplicemente caricare un'immagine  e
poi  con  uno  strumento  qualsiasi  disegnarci  sopra,  apparentemente tutto e`
normale, ma  se per  esempio apriamo  la finestra  di gestione  dei colori  e ne
selezioniamo uno diverso dal colore attuale vedremo che tutto quello che abbiamo
disegnato  sull'immagine in precedenza ha cambiato colore, cosi` e` possibile ad
esempio colorare una zona che ci interessa e poi calibrare il colore come meglio
lo preferiamo per poi "fissarlo" all'immagine tramite l'apposito pulsante  "FIX"
posto  nella Toolbar, e`  molto importante ricordarsi  di fissare i cambiamenti,
altrimenti tutte  le modifiche  che verranno  fatte in  seguito avranno  effetto
anche su quello disegnato in precedenza, infatti, la stessa operazione fatta con
il  colore possibile con qualsiasi strumento messo a disposizione dal programma.
Cosi` possiamo ad esempio caricare un immagine di cui magari vogliamo  schiarire
una certa porzione, tramite lo strumento piu` comodo la coloriamo e selezionando
poi  il pulsante FX dal  Toolbox aprire la finestra  di gestione degli effetti e
quindi  applicare  l'effetto  desiderato  potendo  agire su diversi parametri di
settaggio che ci permettono di ottenere il risultato migliore, a questo punto se
andiamo  a disegnare  su un'altra  parte dell'immagine,  lo stesso effetto verrà
applicato anche qui, e se operiamo dei cambiamenti questi avranno effetto  anche
sulla  parte precedente  disegnata, questo  perche` non  sono stati  "fissati" i
cambiamenti all'immagine. Questo sistema si rivela molto pratico per il  ritocco
di  immagini proprio grazie alla possibilita`  di agire solo su determinate aree
con i vari effetti, cosa invece non possibile con ArtEffect senza perdere  molte
ore di lavoro per creare magari una buona maschera.
Proprio  per  questa  su  attitudine  al  foto  ritocco fxPAINT appoggiandosi al
sistema  VHI  creato  da  Innovative,  e`  uno  dei pochi programmi che permette
l'acquisizione  di immagini  da macchine  fotografiche digitali,  infatti sempre
grazie alla Innovative sono disponibili  diversi Driver per VHI che  coprono una
vasta  gamma  di  foto  camere  digitali  disponibili  in commercio, ma non solo
tramite il VHI e` anche possibile utilizzare dei framegrabber, serve solo sempre
il driver specifico. La possibilita` di utilizzare il VHI apre sicuramente molte
porte ai possibili sviluppi futuri del programma, che potendo interfacciarsi con
svariate periferiche potrebbe diventare  un'ottima postazione di lavoro.  Sempre
nel  campo delle acquisizioni  di immagini, tramite  il supporto di ScanQuix che
viene aperto direttamente dal programma, e` possibile effettuare anche scansioni
di immagini, molto  semplice da menu`  anche "grabbare" eventuali  altri schermi
aperti  che possono essere  indifferentemente schermi CGX,  P96, AGA, ECS e OCS.
Naturalmente grazie alle varie potenzialita` messe a disposizione con fxPAINT e`
possibile creare molti effetti interessanti, oltre agli ormai conosciuti effetti
di colore,  sfocatura, effetti  pittura ad  olio, mosaico,  rotazione, negativo,
solarizzazione  ecc.. e`  poi possibile  crearne altri  quali una dissolvenza da
un'immagine  ad  un  altra,  oppure  far  in  modo  che  la prima risulti un po'
trasparente  e lasci intravedere  dei particolari della  seconda o che in alcuni
punti,  magari  tramite  un  effetto  dissolvenza,  la  prima  immagine sparisca
lasciando  vedere  la  seconda,  questo  solo  combinando  i  vari  effetti  con
alpha-channels  diversi,  se  poi  vogliamo  proprio  fare  le  cose in grande e
conosciamo  l'Arexx,  allora  possiamo  lavorare  sfruttando  anche  la  potente
interfaccia Arexx messa a disposizione dal programma, e crearci cosi` anche  dei
nostri  effetti e quindi non ci rimane  che sbizzarrirci con la nostra fantasia.
Tornando a parlare  delle varie funzioni  risulta abbastanza diverso  il modo di
intendere i pennelli.
Mentre  su ArtEffec e` possibile ritagliare una parte di immagine per poi usarla
per disegnare qualunque cosa,  su fxPAINT le cose  si fanno diverse, i  pennelli
vengono  intesi  come  tali  e  quindi  monocromatici,  di  base ne vengono gia`
inseriti alcuni per  creare effetti stile  spugnato ecc.., anche  l'acquisizione
dei  pennelli da  altre immagini  e` un  po' macchinosa,  mentre su ArtEffect e`
possibile usare l'apposito strumento,  qui occorre utilizzare uno  strumento che
selezionata  un'area  di  un'immagine  la  copia  e  la  inserisce  in una nuova
finestra, tramite il pannello per la  gestione dei pennelli e` possibile far  si
che  la finestra attuale diventi un pennello. Per quanto riguarda poi il disegno
vero e proprio  certo le potenzialita`  di fxPAINT tornano  utili, ma in  questo
caso  iniziano a far sentire la loro mancanza alcune funzioni disponibili invece
con ArtEffect, in particolar  modo non e` possibile  avere dei livelli, o  layer
per  chi preferisce l'inglese, sui quali agire di volta in volta senza andare ad
intaccare  il  lavoro  svolto  fino  a  quel  momento,  questo  perche` le varie
modifiche  devono di  volta in  volta essere  "fissate" all'immagine  per essere
definitive, cosi`  anche solo  per un  semplice cambio  di colore,  devo fissare
tutte le operazioni fatte fino a quel momento altrimenti cambiando colore agirei
su  tutto  il  lavoro  svolto,  certo  si  tratta solo di entrare nell'ottica di
funzionamento del  programma ma  sicuramente aver  la possibilita`  di agire  su
livelli  e modificarli a scelta porta sempre il suo vantaggio. Altro particolare
di  cui  si  sente  spesso  la  mancanza  e`  l'impossibilita`  di  regolare  la
"pressione"  che lo strumento che stiamo usando  deve fare sul disegno, si rende
infatti necessario magari fare diverse  passate mentre con pennelli piu`  grandi
la  pressione risulta sempre al  massimo data anche la  lentezza del mio 060 nel
ricalcolare i cambiamenti fatti all'immagine.
Una  funzione  interessante  di  fxPAINT  e`  FXAlbum,  questa  funzione da sola
potrebbe  gia` rappresentare un  programma a se  stante, ma andiamo  a vedere di
cosa si tratta. Con FXAlbum e` possibile creare dei cataloghi di immagini che ci
permettono di tenere in ordine le  nostre foto e riguardarle con comodita`  e se
necessario   richiamarle  per  modificarle  ancora  o  stamparle,  o  eliminarle
dall'elenco come si toglie appunto una foto dall'album. Un altra funzione che fa
contorno alle numerose presenti in  questo programma e` quello per  la creazione
di  immagini  frattali,  piu`  specificamente  dell'insieme  di  Mandelbrot, che
comunque  puo`  tornare  utile  se  usato  in congiunzione con eventuali effetti
particolari.  Dello stesso genere e` la  funzione per il rendering delle fiamme,
tramite  vari  parametri  possiamo  crearci  le  nostre  fiamme  variandone   la
grandezza,  scegliendo tra due modi di  dissolvenza, la temperatura del fuoco. A
proposito di fuoco  interessante anche il  Plugin Pyro che  permette di dare  ad
un'immagine l'effetto del fuoco che sta bruciando tutto.


@{b}Conclusioni@{ub}

fxPAINT  e` sicuramente  un ottimo  programma di  grafica e  possiede gia` degli
ottimi  strumenti  che  se  supportati  da  un buon sviluppo possono portarlo ad
essere  uno tra  i migliori  disponibili su  Amiga. Attualmente  soffre forse di
problemi di "gioventu`" e quindi molte funzioni richiedono una messa a punto per
potersi confrontare  con programmi  quali Photogenics,  Che viene  costantemente
aggiornato, oppure ImageFX che sicuramente e` il termine di paragone per tutti i
programmi  di grafica su Amiga. In special modo si sente troppo la necessita` di
una maggiore velocita`, in generale sia  per quanto riguarda i calcoli dei  vari
effetti   si  anche  nell'aggiornamento  del  lavoro   che  si  sta  facendo  su
un'immagine,  le  funzioni  di  Zoom  sono  lentissime se paragonate a quelle di
ArtEffect.  Per finire direi che fxPAINT e`  un buon programma e che attualmente
il suo punto di forza sta proprio nel sistema VHI.


@{b}Configurazione della Prova@{ub}

Amiga 4000
CyberStorm MK-III 68060/50
CyberVision 64-3D
CyberGraphX 4.2
AmigaOS 3.5



Si Ringrazia la @{b}Virtual Works@{ub} (http://www.virtualworks.it) per aver fornito
la copia per la prova.

@endnode
