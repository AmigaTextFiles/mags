@database fer
@master AmigaInfo.guide
@$VER: 1.0
@author "ClaudioMarroFilosa"
@wordwrap

@node "QUAKE" "QUAKE"

                                   @{b}Q U A K E@{ub}

               Copyright ©1998 @{b}PLX computers, Inc. and clickBOOM@{ub}
                            Pubblicato da @{b}clickBOOM@{ub}
                              www.pxlcomputers.com
                               www.clickboom.com

                      Recensione di @{"Claudio Marro Filosa" link "AmigaInfo/CMF" 0}



@{"configurazione" link "misc/Config.guide/config" 0} utilizzata per la recensione.

QUAKE  è un gioco  che non ha  bisogno di presentazioni. Sviluppato inizialmente
per PC dalla  ID Software; gli  stessi autori di  Wolfstein 3D, Doom  e Doom II,
Quake  è il primo gioco  che ricalcando lo stile  di Doom utilizza un innovativo
motore grafico in vero 3D e degli ottimi effetti sonori.

Attualmente è la migliore implementazione del genere esistente su Amiga.

La confezione per Amiga è costituita da una elegante custodia per CD di  cartone
(sicuramente  la stessa utilizzata per la versione  PC, dato che tra i requisiti
del gioco è scritto che è necessario un Pentium !!!!), all'interno oltre che  il
CD  è presente una cartolina di registrazione con  tanto di numero di serie e un
libretto pieghevole (formato poster)  con le istruzioni del  gioco da un lato  e
con un poster di QUAKE dall'altro.
Secondo  il  manuale  di  istruzioni,  sul  CD-ROM  dovrebbe  essere presente un
dettagliato manuale online, in realtà non è presente sul CD nessun manuale.

Il gioco è da installare sul proprio HD tramite l'icona Install_Quake, dopo aver
inserito  il   numero  seriale   e  il   proprio  nominativo   viene  effettuata
l'installazione,  il gioco su HD occupa circa  56 megabyte, sul CD sono presenti
oltre che  al gioco  compresso (53  megabytes) 10  tracce musicali  della durata
complessiva di circa 60 minuti.

Oltre  al gioco, nel cassetto  di Quake sono presenti  vari readme e un cassetto
con i  cataloghi per  le varie  lingue. Per  avere Quake  in italiano  ho dovuto
copiare  il  file  italian.catalog  sulla  mia  libreria  locale  con il nome di
quake.catalog.

Il gioco è praticamente identico alla versione per PC, in più ha la  possibilità
di  utilizzare  anche  i  menù  a  tendina  per  cambiare  le  varie  e numerose
configurazioni.

E' possibile selezionare qualunque modalità grafica disponibile, sono supportate
sia le  modalità CyberGraphx  che Picasso96,  è possibile  impostare le modalità
grafiche  1x1, 1x2, 2x2 e  vari tipi di retinature,  è possibile selezionare tra
varie  routine  di  rendering,  la  dimensione  dello schermo, la luminosità, il
volume  dell'audio da CD e dell'audio Amiga,  è supportato l'audio AHI. Come per
la versione per PC  è possibile giocare in  rete, utilizzare i numerosi  livelli
aggiuntivi e anche le total conversion.

Utilizzando  la scheda grafica  è possibile selezionare  la modalità video sia a
256  colori  che  a  65.356  colori,  anche  se  personalmente  non  ho   notato
praticamente nessuna differenza !!!!!

Secondo  quanto affermato  dalla clickBOOM  è sufficiente  un 68020  con FPU per
utilizzare Quake, personalmente provai la demo su un Amiga 4000 con 68030/25, ed
è risultato praticamente ingiocabile anche impostando tutti i parametri  grafici
al minimo.

Ritengo  che per giocare a Quake sia necessario almeno un 68060 ed è gradita una
scheda grafica, anche in questa configurazione ho notato che impostando il gioco
in 320x200 è possibile in certe occasioni riscontrare dei rallentamenti.

Consiglio a chi non dispone di 68060  di provare la demo prima di acquistare  il
gioco, altrimenti il rischio di avere Quake ingiocabile è alto.

Quake  è sicuramente  uno dei  giochi che  più attendevo,  la clickBOOM ha fatto
un'ottima conversione, ma è ASSURDO che non abbiano sviluppato una versione  per
PowerPC,  limitando il suo  utilizzo praticamente ai  soli possessori di 68060 e
permettendoci di giocarlo  solo in bassa  risoluzione (320x200), dato  che già a
320x256 comincia a rallentare e a 640x400 è assolutamente ingiocabile.


Voto: 8.5  (su 68060/50 con CyberVison64)
      n.c. (assolutamente ingiocabile su 68030/25 AGA)

@endnode
