@database fer
@master AmigaInfo.guide
@$VER: 1.0
@author "ClaudioMarroFilosa"
@wordwrap

@node "T-zer0" "T-zer0 - Il nuovo standard degli shoot-em-up"

                                  @{b}T - z e r 0@{ub}

               Copyright ©1998 @{b}PLX computers, Inc. and clickBOOM@{ub}
                            Pubblicato da @{b}clickBOOM@{ub}
                               www.clickboom.com

                       Recensione di @{"Claudio Marro Filosa" link "AmigaInfo/CMF" 0}



@{"configurazione" link "misc/Config.guide/config" 0} utilizzata per la recensione.


La  ClickBoom continua  a rilasciare  ottimi giochi  per la  gioia di  tutti gli
amighisti, così dopo l'ottimo  @{"Napalm" link "Recensioni/Napalm.guide/Napalm" 0} ecco finalmente l'uscita  dell'attesissimo
TRAUMA ZERO ribattezzato T-zer0 !!!

Come  per Napalm, anche la confezione di T-Zer0 è costituita dalla sola custodia
del CD con un libretto di 20 pagine patinate a colori.

Sul libretto ci sono  tutte le istruzioni in  lingua inglese riguardo al  gioco,
l'installazione,  i titoli delle tracce audio presenti  nel CD (13 tracce per la
durata di circa 38 minuti), una pagina sui codici di protezione e un'offerta per
avere @{"Capital Punishment" link "Recensioni/capitalpunishment.guide/capitalpunishment" 0} a 10 USD.

E' da notare che il gioco di Capital Punishment è già presente sul CD nella  sua
più  recente versione 1.1,  per utilizzarlo basta  semplicemente installarlo sul
proprio  HD,  chiaramente  è  necessario  registrarsi  presso  la  ClickBoom per
ottenere il manuale di istruzioni e i necessari codici di protezione del gioco.

Nella  parte posteriore della  custodia sono annunciati  i prossimi titoli della
ClickBoom: Z, gioco già annunciato da tempo, originalmente realizzato dai Bitmap
Brothers  per  PC,  NAPALM  Mission  Disk,  nuove  missioni  per  l'ottimo gioco
strategico e infine NIGHTLONG, avventura grafica punta e clicca distribuita su 3
CD, originalmente prodotta dal Team 17.

Il  CD contiene 266 megabyte di dati, il restante spazio è occupato dalle tracce
audio. Oltre al  gioco e all'installazione  di Capital Punishment  è disponibile
anche un editor di livelli per modificare o creare nuovi livelli per T-zer0.

E'  possibile eseguire  il gioco  sia direttamente  dal CD-ROM,  sia effettuarne
un'installazione sul  proprio HD,  è possibile  scegliere tra  5 diversi tipi di
installazione, dalla minima (30 k) alla massima di (255 Mbyte).

Prima  di  eseguire  il  gioco  è  necessario  eseguire  il  setup per impostare
correttamente i parametri del proprio lettore CD.

T-zero è uno shoot-em-up, uno  sparatutto a scrolling orizzontale ispirato  alle
migliori tradizioni Amighiste. Dovremo pertanto eliminare tutto ciò che si muove
sullo   schermo,  raccogliere   i  bonus   e  potenziare   la  nostra  astronave
incrementandone  la  potenza  distruttiva.  Il  gioco  si apre su schermo PAL in
overscan, permettendo quindi un'ottima visione a tutto schermo.

Lanciato  il  gioco,  potremo  assistere  ad  una  fantastica  intro animata, la
presentazione è veramente realizzata ottimamente, come ormai non se ne  vedevano
da  tempo e sicuramente tra  le miglio realizzate per  un gioco Amiga. Finita la
presentazione,  ci  troviamo  nel  menù  principale,  dove  potremo scegliere se
iniziare  una nuova partita, caricarne una già salvata (vengono memorizzati fino
ad  un  massimo  di  10  salvataggi),  visualizzare  i  record (molto suggestiva
l'animazione   in  background),   scegliere  se   giocare  da   soli  o   in due
contemporaneamente,  selezionare  la  difficoltà  di  gioco,  scegliere  tra  la
modalità  STORY (permettendoci  di visionare  animazioni, di  scegliere percorsi
diversi, ed esplorare 5 mondi) o la modalità ARCADE (più semplice, con 4 mondi).
E' possibile configurare altri numerosi  parametri di gioco tra cui  selezionare
l'autofire,  l'inerzia dell'astronave, impostare le animazioni in background, le
varie modalità di trasparenza e il colore, è possibile addirittura scegliere tra
le  tracce  audio  CD  tra  High-Tech  o  Arcade,  visionare le animazioni, etc.
Sicuramente un completissimo menù di configurazione !!!

Prima  di iniziare il gioco, dovremo scegliere l'astronave da pilotare, una voce
femminile (la stessa che durante il  gioco ci descriverà i vari oggetti  e bonus
che  raccoglieremo) ci illustra le caratteristiche delle varie astronavi, mentre
sul video  potremo assistere  alla visione  animata dell'  astronave in esame in
3D.

La  struttura di gioco di T-zer0 ricorda i vecchi giochi classici per amiga come
R-Type e Menace,  chiaramente T-zer0 sfrutta  tutte le nuove  caratteristiche di
Amiga,  le richieste minime  sono infatti un  Amiga AGA, 68030  e 8 megabytes di
ram, il risultato finale è di avere un eccezionale shoot-em-up con una grafica a
dir  poco  eccezionale,  ottime  sono  le  animazioni,  lo scrolling del gioco è
eccezionalmente  fluido, ottimi  sono anche  i fondali  abilmente animati, molte
sono le  caratteristiche innovative  in questo  gioco rispetto  ai suoi illustri
predecessori,  oltre  chiaramente  ad  una  realizzazione  tecnica  impeccabile,
abbiamo  molti  bonus  (stile  platform),  la  possibilità di scegliere percorsi
diversi  (in base alla nostra abilità) cambiando pertanto la struttura di gioco,
effetti  grafici  non  presenti  su  nessun  altro  gioco  del  genere  (zoom di
astronavi, effetto fumo, scia dei colpi sparati etc.).

Non sono mai stato un appassionato degli "spara e fuggi" ma devo dire che T-zer0
mi ha veramente impressionato positivamente, la giocabilità è veramente ottima e
la  possibilità di poter giocare in due  in contemporanea non può che aumentarne
la giocabilità,  senza contare  la possibilità  di creare  nuovi livelli  grazie
all'editor presente sul CD.
I  chip grafici dell'amiga in questo gioco vengono sicuramente sfruttati a fondo
e i risultati si vedono tutti.
Unico rimprovero che  si può fare  a T-zer0 è  il mancato supporto  delle schede
grafiche,  causato probabilmente da  tecniche di programmazione  a basso livello
del  chipset  AGA  che  non  permettono  una  facile  conversione  per le schede
grafiche.

La   ClickBoom  ha  già  prontamente   rilasciato  un  aggiornamento  di  T-zer0
permettendo anche a chi utilizza  @{"IdeFix97" link "Recensioni/IdeFix97.guide/IdeFix97" 0} di ascoltare correttamente le  tracce
audio  da  CD,  pertanto  se  avete  problemi  nell'ascoltare  le ottime musiche
presenti sul CD prelevate l'aggiornamento presente sul sito della clickBoom.

T-zer0  (gioco peraltro realizzato da italiani)  è sicuramente il nuovo standard
degli "spara e fuggi"  , dove tutti i  nuovi futuri giochi per  amiga (Classic o
NG) dovranno sicuramente confrontarsi.

Se  avete ancora qualche dubbio sull'acquisto  del gioco (ne dubito) ricordo che
con T-zer0 si ha l'opportunità di portarsi a casa (con l'aggiunta di 10  dollari
canadesi) un'altro ottimo (quanto difficile) gioco: @{"Capital Punishment" link "Recensioni/capitalpunishment.guide/capitalpunishment" 0}.


Voto: 9



@endnode
