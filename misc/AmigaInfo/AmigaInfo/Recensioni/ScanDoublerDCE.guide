@database fer
@master AmigaInfo.guide
@$VER: 1.0
@author "ClaudioMarroFilosa"
@wordwrap

@node "SDDCE" "ScanDoubler FF Interno DCE"

                           @{b}ScanDoubler FF Interno DCE@{ub}
                     © 1998- 2001 DCE Computer Service GmbH
                             http://www.dcecom.com
 

                         Recensione di @{b}Danilo Drago@{ub}



 @{b}DISPONIBILITA': @{ub}            Virtual Works di Vidale Enrico
                           Via Tabacco, 58
                           36061 Bassano del Grappa (VI)
                           tel. +39/0424/512449 Fax +39/0424/393119
                           cell. +39/0348/6613129
                           http://www.virtualworks.it



Con l'uscita delle schede BVision e CVisionPPC (e con le recenti Voodoo3), che a
differenza  delle vecchie CyberVision e Picasso  non permettono di far bypassare
il segnale video del chipset AGA o ECS, ma anche con la scomparsa di Monitors in
grado di  agganciare tutte  le frequenze  Amiga, si  è sempre  più avvertita  la
necessità di poter sfruttare i comuni monitors SVGA sul mercato.
Quest'ultimi hanno il vantaggio di essere economici e di agganciare  risoluzioni
più alte e stabili, ma non permettono la visione dell'uscita PAL dell' Amiga.

Infatti,  agganciando  solo  le  frequenze  che  partono  dai 30Khz, è possibile
sfruttarli con l'Amiga solo con i Drivers per Monitors come il DBLPAL,  DBLNTSC,
Multiscan ecc...

E  se vogliamo utilizzare quel gioco o  quel vecchio programma che apre solo uno
schermo PAL ?

Si è assistito così all'uscita di numerosi dispositivi chiamati ScanDoubler  che
permettono  di raddoppiare i 15 Khz propri degli schermi PAL a 31 Khz in modo da
potere essere visualizzati correttamente sui  monitor VGA in commercio.

Le vecchie CyberVision3D e le PicassoIV hanno in dotazione uno  ScanDoubler (con
Flicker Fixer programmabile nel caso  della Picasso) che permettono di  avere su
un  unico monitor  entrambe le  uscite della  scheda grafica  e del  chip custom
dell'Amiga.

Ma per chi come me possiede una BVision o un'altra scheda deve accontentarsi  di
commutare tra le due uscite tramite l'impiego di uno Switcher manuale.

In  passato avevo acquistato uno ScanDoubler esterno della Micronik, ma già alla
sua prima  installazione restai  profondamente deluso  dalla scarsa  qualità del
segnale  in uscita che presentava delle  vistosissime linee verticali nere oltre
ad una luminosità troppo elevata rispetto a quella della BVision.

Mi fu risposto  che era un  difetto dell'AGA dell'A1200,  ed io me  ne sbarazzai
immediatamente.

Oggi, stanco di dover utilizzare un monitor ed un TVC 14" per il mio amato Amiga
e grazie ai consigli di alcuni amici e del troppo buono Enrico di Virtual Works,
ho acquistato lo ScanDoubler interno con Flicker Fixer della DCE.



 @{b}INSTALLAZIONE @{ub}

La  confezione arriva  in una  minuscola scatola  di cartone  con un adesivo che
riporta il modello di ScanDoubler.
All'interno troviamo oltre alla piccola scheda anche una lamella con fessura VGA
da applicare alle porte sul retro del Tower.
Da segnalare le esaurienti istruzioni, in due fogli A4, tradotte in italiano  ad
opera della Virtual Works.
Sul secondo foglio è disegnato lo schema di collegamento all'A1200
e all'A4000.

Lo ScanDoubler vero e proprio è formato da tre pezzi:

- una basetta con i chip che si applica su Lisa ;
- una seconda basetta che si applica su Alice ;
- il connettore per monitor VGA con il cavetto
  collegato alla prima basetta.

Niente di più semplice !

Basta  una lieve pressione sulle schedine per l'inserimento, il collegamento del
connettore VGA  che nel  mio caso  ho provveduto  a collegare  in una  delle due
predisposizioni (una era già occupata dalla BVision) del Power Tower ed il gioco
è fatto.



 @{b}PRESTAZIONI @{ub}

Nelle  chiare istruzioni  allegate è  ben spiegato  che lo  ScanDoubler, essendo
dotato di Flicker Fixer, è in grado di deinterlacciare gli  schermi PAL, NTSC ed
Euro36 fino alla risoluzione con Overscan di 768x576.
Non permette invece il bypass degli altri modi grafici e sinceramente, visto  il
deinterlacciatore  accluso, non se ne  avverte il bisogno, tanto  più che i modi
come il DBLPAL sovraccaricano il DMA dell'Amiga rallentandone le funzioni  anche
di visualizzazione.

Sul campo lo ScanDoubler si è comportato egregiamente e la qualità dell'uscita è
eccezionale   non  presentando  assolutamente  i   difetti  riscontrati  con  il
Micronik.

Di contro  negli schermi  ad alta  risoluzione si  nota un  piccolo flickeraggio
quando si traslano gli schermi, ma niente di allarmante.
Va  detto inoltre che, come tutti gli ScanDoubler in commercio, ha lo svantaggio
di restringere la palette dei colori.
Quindi  non  tutte  le  sfumature  possibli  con  l'AGA  sono visualizzabili, ma
considerato lo scopo primario dell'acquisto non costituisce un problema.



 @{b}CONCLUSIONI @{ub}

Lo ScanDoubler della DCE passa quindi a pieni voti il mio rigoroso test.
Consigliatissimo  a chi come me utilizza una scheda grafica, ma preferisce avere
le due uscite su un solo schermo evitando di intasare la scrivania di monitors.


VOTO 93%



Configurazione della prova:

A1200 Tower
OS 3.9
CGX 42.4 r7
PPC603/240 Mhz + 060/50 Mhz
BVisionPPC
64MB Ram

@endnode
