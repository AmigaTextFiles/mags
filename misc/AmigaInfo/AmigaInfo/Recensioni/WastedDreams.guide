@database fer
@master AmigaInfo.guide
@$VER: 1.0
@author "ClaudioMarroFilosa"
@wordwrap

@node "WastedDreams" "Wasted Dreams - Arcade-Avventura fantascientifica"

                                 @{b}WASTED DREAMS@{ub}
                  Copyright ©1999 Digital Dreams Entertainment
                   Pubblicato da Digital Dreams Entertainment
                                 www.dd-ent.com

                       Recensione di @{"Claudio Marro Filosa" link "AmigaInfo/CMF" 0}



@{"configurazione" link "misc/Config.guide/config" 0} utilizzata per la recensione.


Wasted  Dreams  è  il  primo  gioco  per  Amiga  prodotto  dalla  Digital Dreams
Entertainment ed è disponibile solo su CD-ROM.
La confezione è  costituita, come ormai  consuetudine per i  giochi Amiga, dalla
sola  custodia del CD con un libretto di 8 pagine con le istruzioni del gioco in
inglese,  ma  non  c'è  da  preoccuparsi  perché  questo  gioco è localizzato in
moltissime lingue tra cui l'italiano. Oltre al CD è presente anche una cartolina
di registrazione.

Sul CD il gioco occupa ben 413 megabytes, non sono presenti invece tracce audio.
Sul  CD  sono  presenti  due  icone  per  eseguire il gioco, una permette, prime
dell'esecuzione del gioco la  possibilità di visionare l'introduzione  al gioco,
la   seconda  permette   di  lanciare   immediatamente  il   gioco  evitando  la
presentazione, un cassetto contiene il manuale del gioco in ben 15 lingue !!

Il  gioco  si  esegue  direttamente  da  CD  e  non c'è nessuna installazione da
effettuare (per la gioia dei propri HD), nella directory S: verranno memorizzati
i salvataggi del gioco e la configurazione.

Wasted  Dreams  è  ambientato  nel  futuro,  impersonate un soldato militare che
insieme  all'amico  Harper   fate  parte  di   un  equipaggio  che   si  imbarca
sull'astronave   ExploerFX2  alla  ricerca   di  nuovi  mondi   da  esplorare  e
colonizzare.
Dopo aver scoperto e colonizzato un nuovo pianeta battezzato Agillera, una parte
dell'equipaggio (tra cui chiaramente tu e il tuo amico) decide di tornare  sulla
Terra  per informarla della nuova scoperta, ma una misteriosa esplosione durante
la partenza dal pianeta farà  precipitare la vostra scialuppa di  salvataggio su
Agillera. Qui, accanto al relitto della navetta di salvataggio inizia il gioco.

I  requisiti  di  sistema  sono  veramente  minimi, basta un qualunque Amiga con
almeno 2 mega di chip e 1 mega di fast, il gioco utilizza in caso di presenza il
chip AGA, memoria FAST aggiuntiva e CPU o CD-ROM più veloci.

La   presentazione   del   gioco   è   un'ottima   animazione   realizzata    in
computer-graphics  della durata di quasi 5 minuti,  la modalità video è in HAM a
tutto  schermo  PAL,  anche  se  non  viene  utilizzata  una  modalità AGA, devo
ammettere  che  l'introduzione  animata  è  ottimamente  realizzata,  con ottime
musiche di  effetto con  uno speaker  che ci  introdurrà nell'ambientazione  del
gioco.

Una  volta iniziato il gioco è possibile selezionare il menù di configurazione e
scegliere la lingua italiana, ora tutti i testi che appariranno durante il gioco
saranno in italiano, mentre tutti  i dialoghi che ascolteremo, continueranno  ad
essere in inglese. Altre opzioni possibili sono la scelta dei giocatori, infatti
caratteristica molto interessante di questo gioco è la possibilità di giocare in
due persone.
E' possibile scegliere anche la modalità video (chiaramente sceglieremo il PAL),
potremo  scegliere  se  usare  un  joystick  o  la  tastiera, impostare l'audio,
scegliere se visualizzare i testi dei dialoghi (scelta consigliata, visto che  i
dialoghi  sono in inglese)  o se disabilitare  i dialoghi (consiglio comunque di
lasciarli  abilitati,  danno  un  effetto  molto  più  cinematografico,  e  sono
realizzati  molto  bene,  con  voci  maschili  e  femminili  e  effetti  di voci
aliene!).
E' possibile chiaramente salvare la  posizione del gioco in qualunque  momento o
caricarne una già salvata, infine c'è la possibilità di uscire dal gioco.

La  struttura del  gioco ci  offre una  visuale isometrica  tipo @{"Final Odyssey" link "Recensioni/FinalOdyssey.guide/FinalOdyssey" 0} o
Chaos Engine, mentre il  tipo di gioco è  di azione con la  presenza di numerosi
enigmi  da risolvere tipo, tanto  per citare uno degli  ultimi giochi usciti che
gli assomiglia vagamente è @{"onEscapee" link "Recensioni/onEscape.guide/onEscape" 0}, oltre alla schermata principale di  gioco,
sulla parte in basso dello schermo, a sinistra per il primo giocatore e a destra
per il secondo (in caso di selezione di gioco per due persone) è visualizzato il
menù  degli oggetti  che possiamo  trasportare, in  un' altra  finestra ci verrà
indicato durante  il gioco  le eventuali  azioni che  possiamo fare,  ad esempio
all'inizio  del gioco, avvicinandoci ad una persona ferita appare l'icona che ci
indica che possiamo parlare ad essa, se tra gli oggetti selezioniamo la cassetta
medica, ci apparirà una nuova icona che ci indicherà la possibilità di curare la
persona,  molto  comodo  è  che  in  caso  di  presenza  di oggetti, un'icona ci
indicherà  di raccoglierli, dunque non sarà  più necessario, come in molti altri
giochi  cliccare  a  caso  nella  speranza  di trovare qualcosa. Numerosi sono i
dialoghi presenti sul gioco, gli autori affermano che sul CD sono presenti circa
sessanta minuti di dialoghi !!.

La  grafica del gioco (anche se  dalle specifiche risulta che dovrebbe sfruttare
anche l'AGA) sembra che sia solo in modalità ECS, ma devo dire che le animazioni
dei personaggi, i vari effetti visivi, come ad esempio le cascate e i vari campi
magnetici all'inizio del gioco, sono realizzati in maniera veramente magistrale,
i numerosi effetti  audio e il  parlato presente nel  gioco non fanno  altro che
renderlo  molto  coinvolgente  dandogli  un aspetto cinematografico, particolare
cura è stata data anche all'audio, se ci avviciniamo ad una cascata, ad esempio,
sentiremo il rumore dell'acqua aumentare sempre di più, peccato per la  mancanza
del  supporto per  le schede  grafiche o  di un  più intenso  utilizzo dell'AGA,
comunque  anche  così  il   gioco  risulta  graficamente,  grazie   alle  ottime
animazioni,  molto accattivante  e coinvolgente,  devo ammettere  che non ho mai
visto  animazioni  così  realistiche  e  molto  varie  dei personaggi, quando ad
esempio  all'inizio del gioco  curate la persona  ferita, si vede chiaramente il
gesto del protagonista che fascia la gamba del ferito.

La  cura nei dettagli  è sicuramente  una  delle  caratteristiche  principali di
questo gioco, gli autori hanno messo molto impegno e cura in tutti i particolari
del  gioco  rendendolo molto  simile per qualità e  giocabilità alle  produzioni
della LucasArt.

Tra le altre caratteristiche di Wasted Dreams dichiarate dagli autori ricordo:
- 100 locazioni disegnate a mano
- Personaggi realistici realizzati con la tecnica del roto-scoping
- 100 megabytes di dialoghi digitalizzati
- 300 megabytes di animazioni renderizzate

Wasted  Dreams  è  in  definitiva  un  interessantissimo  gioco,  ha  un  ottimo
compromesso  tra  gioco  di  azione  e  di  avventura, e la possibilità di poter
giocare in  due non  fa che  aumentarne la  giocabilità, grazie  poi al completo
supporto della lingua italiana è accessibile a chiunque.
Per  tutti gli  appassionati di  giochi di  Azione/Avventura Wasted  Dreams è un
gioco assolutamente da acquistare, non ne rimarrete assolutamente pentiti.


Giudizio: Ottimo

@endnode
