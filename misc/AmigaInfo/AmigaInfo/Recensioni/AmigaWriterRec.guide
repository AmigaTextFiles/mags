@database fer
@master AmigaInfo.guide
@$VER: 1.0
@author "ClaudioMarroFilosa"
@wordwrap

@node "AmigaWriterRec" "Amiga Writer"

@{JCENTER}@{" RECENSIONE GENTILMENTE CONCESSA DA AMIWORLD ON-LINE " link "Pubblicazioni/AmiWorld.guide/AmiWorld" 0}
@{JLEFT}

@{b}Amiga Writer@{ub}

La  scena dei  Wordprocessor su  Amiga è  stata animata  per un  certo tempo dal
duello tra FinalWriter e WordWorth: mentre il primo non viene più aggiornato  da
un  certo tempo, il secondo è uscito solo la primavera scorsa con la versione 7;
ora  arriva  Amiga   Writer,  che  cerca   di  imporsi  come   nuovo  e  potente
Wordprocessor. Vediamolo alla prova.


@{b}La dotazione@{ub}

Amiga Writer viene fornito su CD-ROM e l'installazione su HardDisk richiede poco
meno  di 5 MB  liberi; la versione  attualmente fornita è  la 1.2, ma la Haage &
Partner continua ovviamente ad aggiornarlo spesso.


@{b}L'installazione@{ub}

Tramite il conosciutissimo Installer si procede all'installazione del  programma
su Harddisk, senza nessun problema. Il solito request chiede il percorso dove si
vuole  sistemare il  programma e  poi tutto  procede automaticamente; come ormai
d'abitudine,  viene  aggiunto  un  assign  nella  user-startup per permettere il
corretto funzionamento.
L'Installer  inserisce nel cassetto WBstartup  lo StormScreen Manager, che viene
così avviato  al boot  del computer.  Tale utility  permette ad  Amiga Writer di
aprirsi  uno schermo proprio; senza questo  tool, infatti, il programma può solo
essere aperto su Workbench. Personalmente avrei perferito che tale opzione fosse
disponibile dalle preferenze interne, anche per evitare di inserire sempre nuove
utility.


@{b}Il manuale@{ub}

Il manuale, come ormai consueto, è  in formato AmigaGuide e chiaramente solo  in
Inglese  e Tedesco;  speriamo che  la Haage  & Partner  pensi anche a noi poveri
Italiani. La documentazione è un po' scarna: il file è di soli 107 Kb, e  spesso
gli  argomenti non  vengono approfonditi  molto, trascurando  in questo  modo la
spiegazione nei dettagli di varie  opzioni. Bisogna però tenere conto  del fatto
che  Amiga Writer è  molto facile da  usare anche grazie  alla localizzazione in
italiano; così, dopo aver appreso alcune cose basilari, il resto viene da  solo.
Sarebbe  comunque  gradito  che  nelle  future  versioni  questo  manuale  fosse
ampliato.


@{b}Il programma all'opera@{ub}

Dopo  averlo  lanciato,  Amiga  Writer  apre  uno schermo proprio su cui vengono
disposte  due finestre: la prima contiene vari strumenti, mentre la seconda è la
vera e propria finestra di edit.  Possiamo subito notare come nella finestra  di
edit alcuni particolari fanno ricordare il look di Word per Windows (aaargh).
L'interfaccia  risulta un po' rozza graficamente; si  spera che in futuro il suo
aspetto venga reso  più personalizzabile, come  ad esempio accade  in ArtEffect.
Inoltre,  la toolbar non può essere modificata,  come è ormai consueto invece in
tutti i prodotti di  questo genere; comunque, vi  troviamo i comandi di  uso più
frequente,  quali taglia,  copia, incolla,  salva documento, stampa, percentuale
Zoom, grandezza carattere e tipo di carattere, oltre naturalmente ai comandi per
il  grassetto,   l'italico,  il   sottolineato,  apice   e  pedice   e  tipo  di
allineamento.
Veniamo  però  alla  parte  più  interessante:  Amiga  Writer  gestisce il testo
inserendolo in un  box che può  essere ridimensionato e  spostato a piacere  sul
foglio;  è poi  possibile creare  altri box  e concatenarli  in modo tale che il
testo fluisca da uno all'altro. Ogni box rimane comunque indipendente per quanto
riguarda la formattazzione del testo al suo interno. La gestione delle  immagini
avviene  in  due  modi  diversi:  con  il primo vengono inserite nella posizione
attuale del cursore  e possono essere  spostate e trattate  come se fossero  del
normale  testo, potendole perciò  tagliare ed incollare  in un altro punto senza
alcun problema; con il secondo metodo, le immagini vengono inserite dentro a dei
box,  come  quelli  testuali,  e  possono  essere disposte a piacere sul foglio,
potendone anche variare la grandezza.
A  questo punto occorre notare come Amiga Writer gestisce i vari box presenti: i
vari elementi possono essere ridimensionati e spostati per il foglio liberamente
ed è possibile disporli  in primo o secondo  piano gli uni rispetto  agli altri.
Ecco così la possibilità di scrivere su un'immagine in sfondo, oppure, spostando
un  box-immagine  o  un  box-testo  in  primo  piano  e  muovendolo  su un altro
box-testo, ecco che le parole  contenute in quest'ultimo si dispongono  ai bordi
del box in primo piano (infatti, mentre è possibile scrivere su un'immagine, non
si  può scrivere su  dell'altro testo). Con  questo semplice sistema è possibile
creare facilmente un testo a colonne multiple con in mezzo immagini varie  senza
alcun problema e con una facilità impressionante.
Numerose  altre funzioni sono raggiungibili da menù: abbiamo così la possibilità
di esportare o importare  il testo in standard  ASCII ed RTF, inserire  note con
spiegazioni  a  fondo  pagina,  ricercare  e  sostituire  parole  e  controllare
l'ortografia (in inglese e tedesco). Un altro menù ci permette di creare formati
personalizzati per i caratteri, i paragrafi, i capitoli, i documenti ed i box di
testo; possiamo in questo modo impostare il formato per il carattere ed il  tipo
di  impaginazione da usare  per un certo  tipo di lettera:  una volta salvato il
documento, i vari formati potranno poi essere importati da questo con un'opzione
apposita,  anche  se  sarebbe  stata  gradita  la  possibilita`  di  salvarli. È
possibile  richiamare  delle  finestre  contenenti  una  lista  dei vari formati
disponibili per poterli selezionare in qualsiasi istante.
Eccoci  ora  alla  prova  più  interessante  per  quanto riguarda questo tipo di
programmi:  la stampa.  Anche sotto  questo aspetto  Amiga Writer si dimostra di
ottima fattura;  la velocità  di stampa  è altissima,  ed è  unita ad  un'ottima
qualità.  Le immagini non sono certo il  massimo e i colori non eccellono (forse
anche a causa del  driver per la mia  stampante Epson Stylus Color  500), ma per
fortuna,  come al solito, questi problemi  vengono risolti con Turboprint. Amiga
Writer infatti è il primo  wordprocessor a supportare direttamente il  programma
della  Irseesoft; infatti, se Turboprint è  residente, Amiga Writer userà i suoi
drivers di stampa, sfruttandone quindi le capacità: si ottiene così una  qualità
grafica ottimale.


@{b}Conclusioni@{ub}

Devo  ammettere che  sono stato  positivamente colpito  da Amiga  Writer; la sua
incredibile facilità d'uso permette  di ottenere subito risultati  eccelsi senza
nemmeno  aver letto il manuale. Ottima è la possibilità di poter spostare i vari
box gli  uni davanti  agli altri  senza troppi  problemi; questa caratteristica,
unita  alla  possibilità  di  concatenare  i  vari  box-testo,  era  fino ad ora
prerogativa dei programmi tipo PageStream. A favore anche il supporto diretto di
Turboprint all'interno del programma, e finalmente anche la possibilità di poter
scegliere diversi percorsi per i fonts.
Passiamo ora  alle note  dolenti. La  configurabilità è  scarsa: non è possibile
personalizzare la toolbar, né quella della finestra di edit, né quella generale.
Il  design grafico  dei vari  gadget è  un po'  spartano. La visualizzazione del
testo non è  del tutto ottimale:  spesso sembrano esserci  spazi tra le  lettere
anche  quando non ci  sono. Manca un'interfaccia  Arexx, e sarebbe stata gradita
una voce di menù che permettesse di selezionare la finestra di edit desiderata.
Tra le funzioni mancanti, quella per creare delle tabelle e per separare i  vari
box-text; mancano anche strumenti per il disegno che, pur non essendo essenziali
in questo genere di programma, sono ormai entrati a farne parte integrante.
In  definitiva  penso  che  Amiga  Writer  sia  sulla  buona  strada per sfidare
Wordworth; attualmente alcune mancanze di  gioventù ed alcuni bug permettono  al
veterano  di detenere ancora  il titolo, ma  il nuovo concorrente  ha delle armi
molto affilate.


@{b}Configurazione della prova@{ub}

Amiga  4000,  CyberStorm  MK  III  68060  50Mhz,  48Mb  Ram,  CyberVision 64/3D,
CyberGraphX 3, HD 1.7 Gb, CD-Rom 32X


Si  ringrazia la NonSoloSoft per aver fornito la copia per la prova
@{b}Lovera Marco@{ub} (lovera@obiwan.it)


Contact:
paulpetty@iname.com

@endnode
