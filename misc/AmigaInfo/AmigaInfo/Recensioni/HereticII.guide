@database fer
@master AmigaInfo.guide
@$VER: 1.0
@author "ClaudioMarroFilosa"
@wordwrap

@node "HereticII" "Heretic II"

                                   @{b}HERETIC II@{ub}

                   Copyright ©1998 @{b}Raven Software Corporation@{ub}
                Versione Amiga realizzata da @{b}Hyperion Software@{ub}
                        http://www.hyperion-software.com
                          Pubblicato da @{b}Titan Computer@{ub}
                          http://www.TitanComputer.de

                       Recensione di @{"Claudio Marro Filosa" link "AmigaInfo/CMF" 0}


La  Hyperion Software è una nuova promettente software house specializzata nelle
conversioni su Amiga, Mac e Linux di interessanti giochi originalmente  prodotti
per  PC, il primo gioco già disponibile per  Amiga è il famoso Heretic II, gioco
sullo stile di Quake con ambientazione fantasy, utilizza il motore di Quake II e
di una versione adattata delle OpenGL
realizzate appositamente dalla Hyperion chiamate MiniGL.

Sia la Hyperion Software che la Titan Computer sono al lavoro per portare  sulla
nostra amata piattaforma numerosi giochi, ecco un elenco dei prossimi titoli:

- Shogo, Mobile Armor Divison (PPC)
- SIN (PPC)
- Exodus The Great War (68k)
- Joyride (68k)
- Descent Freespace (PPC)
- Worms Armageddon (68k & PPC)
- Alien Nations (PPC)

Heretic  II  viene  distribuito  in  una  confezione  di  cartone  discretamente
realizzata, sulla  confezione sono  riportati i  requisiti minimi  necessari per
utilizzare  il gioco: un  Amiga dotato di  processore PPC, 64  megabytes di ram,
kickstart 3.x, almeno 300 megabytes  liberi sul proprio hard disk,  possedere il
chipset  AGA o una scheda grafica, possibilmente  con il supporto del 3D come la
Cybervision64/3D  o  le  più  potenti  Cyber/BlizzardVisionPPC,  è da notare che
nonostante una scheda grafica 3D sia altamente consigliata, non è necessaria per
giocare  ad Heretic II e anche con il solo chipset AGA sarà possibile giocare ad
Heretic II.

Sulla confezione  viene segnalato  il completo  supporto della  lingua inglese e
tedesca  sia del  gioco che  del manuale,  è da  notare la presenza di un serial
number necessario per ottenere qualunque tipo di assistenza.

All'interno troviamo un piccolo libretto decisamente ben realizzato, copertina a
colori,  52  pagine  nella  doppia  lingua  Inglese/tedesco, sono presenti anche
numerosi disegni ben realizzati, probabilmente presi dalla versione PC.

Nella  confezione  troviamo  anche  2  CD-ROM  all'interno  di bustine di carta,
peccato per  l'assenza di  una custodia  doppia di  CD, sicuramente  più utile e
comoda.

E'  da notare che Heretic II è il primo  gioco su Amiga a risiedere su ben 2 CD,
primato che  dovrebbe essere  prossimamente battuto  dalla ClickBOOM  con la sua
avventura grafica NightLong, residente su ben 3 CD.

I  CD sono stampati su silver, il primo CD (CD A) occupa 252 megabytes, tutte le
icone  seguono  lo  standard  GlowIcons  dell'Amiga  OS  3.5, oltre all'icona di
installazione,  sono presenti dei file di testo contenenti la licenza, un readme
con  informazioni  sui  contenuti  del  CD  e  sull'installazione ed un  help in
formato HTML contenente una completissima guida con tanto di immagini del gioco,
la  guida è di  chiara provenienza PCista,  infatti alcuni caratteri particolari
non vengono visualizzati bene sui browser Amiga.
Nel cassetto goodies sono presenti le  ultime versioni di AHI, WarpOS e  Warp3D,
mentre nel cassetto THF è presente The Heretic Fortress, tutto il necessario per
il gioco in multiplayer sia tramite internet che in rete locale.

Il  secondo  CD  (CD  B)  contiene  100  megabytes  di software mentre lo spazio
rimanente è invece occupato da 14 tracce audio della durata complessiva di oltre
40 minuti.

L'installazione del gioco utilizza il nuovo installer di Amiga OS 3.5.

Sfortunatamente la mia recensione (per  ora) termina qui, infatti la  mia scheda
PPC   ha  deciso  di  smettere  di  funzionare,  pertanto  sono  impossibilitato
nell'utilizzare Heretic II dato che al momento ho solo un 68040, appena  tornerò
in possesso della PPC riparata (si spera) concluderò la mia recensione.

Ricordo che è disponibile sia sul sito della Hyperion che sul CD di Enigma Amiga
Life n. 112 una versione demo del gioco, dove sono richiesti 'solo' 80 megabytes
di spazio sull' HD.

E'  da notare che  la versione definitiva  è stata rilasciata  circa 2 mesi dopo
aver  realizzato  la  versione  demo,  pertanto  è  possibile  che  la  versione
commerciale sia stata migliorata e ottimizzata rispetto alla demo.

Nel  momento  in  cui  scrivo,  solo  una  rivista tedesca ha recensito il gioco
dandogli  come  votazione  95/100,  Amiga  Format  e  Amiga  Active invece hanno
recensito  delle versioni  non definitive  del gioco,  ottenendo comunque sempre
votazioni alte.


@endnode

