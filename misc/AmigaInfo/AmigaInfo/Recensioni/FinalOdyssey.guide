@database fer
@master AmigaInfo.guide
@$VER: 1.0
@author "ClaudioMarroFilosa"
@wordwrap

@node "FinalOdyssey" "FINAL ODYSSEY"

                                 @{b}FINAL ODYSSEY@{ub}

                            Prodotto da Peter Spinaze's
                       Pubblicato da @{b}Vulcan Software Limited@{ub}
                                www.vulcan.co.uk

                        Recensione di @{"Claudio Marro Filosa" link "AmigaInfo/CMF" 0}

Final  Odyssey è un gioco distribuito dalla  Vuclan solo su CD-ROM, il CD occupa
circa 188  megabytes, oltre  al gioco  sono presenti  tutte le  demo dei  giochi
attualmente prodotti o imminenti della Vulcan.

Tutto  il  gioco  funziona  direttamente  da  CD  e  nella  directory s: vengono
memorizzati i salvataggi del gioco. Le richieste minime per utilizzare il  gioco
sono:  cpu 68000, Hard Drive, 2 mega di memoria (1 di chip e 1 di fast o chip) e
chiaramente un  cd-rom; se  sono disponibili  il gioco  utilizza il chipset AGA,
altra memoria fast, e cpu più veloci.

Sia  la manualistica (in formato elettronico) che il gioco sono completamente in
italiano  oltre  che  in  tedesco,  spagnolo,  norvegese,  danese,  finlandese e
naturalmente  in inglese (dove addirittura si ha la possibilità di farsi leggere
il manuale da una voce femminile).

L'icona Introduction  mostra l'introduzione  al gioco  spiegandoci brevemente lo
scopo grazie a buone animazioni e al testo della lingua selezionata.

L'icona ThemeTune ci permette di ascoltare l'ottima colonna sonora digitalizzata
realizzata appositamente per il gioco (circa 4 minuti).

Oltre  al  gioco  sia  in  versione  68000  che in versione 68020 è presente una
sezione bonus in alta risoluzione  per due giocatori ambientato in  un complesso
labirinto  generato in modo casuale. Per  accedere a questa sezione è necessario
inserire una password che si ottiene  dopo aver completato prima il gioco  Final
Odyssey.

In Final Odyssey il vostro obiettivo è di sconfiggere il minotauro attraversando
5  complessi mondi risolvendo  numerosi enigmi e  combattendo contro i servi del
minotauro, avete anche  la possibilità di  liberare le ragazze  intrappolate nel
labirinto.

Final  Odyssey è realizzato veramente bene,  ha una grafica molto dettagliata ed
un ottimo  utilizzo dei  colori anche  per chi  non possiede  il chipset AGA. Il
gioco  ricorda molto le ottime produzioni  dei titoli dei Bitmap brothers, tutti
gli scenari infatti sono realizzati  con un maniacale dettaglio dei  particolari
rendendo  il gioco veramente gradevole dal  lato grafico, ottimi e numerosi sono
anche gli effetti sonori,  la giocabilità è su  buoni livelli e a  differenza di
tutti  i giochi di questo genere è  possibile salvare la situazione del gioco in
qualunque   momento   (si   possono    memorizzare   fino   a   10    salvataggi
contemporaneamente)  evitando così di ricominciare da capo un livello in caso di
sconfitta.

Unica pecca del  gioco è il  mancato supporto delle  modalità video dblPAL  o di
schede grafiche.

Finalmente  la Vulcan inizia  a pubblicare ottimi  giochi per Amiga  su CD-ROM e
dopo  l'ottimo  Uropa²  ecco  un  altro  titolo  degno  di  nota.  Assolutamente
imperdibile  per tutti gli amanti del  genere, Final Odyssey combina ottimamente
caratteristiche  di  strategia  e  di  azione,  realizzato  ottimamente dal lato
tecnico sia per quanto riguarda la grafica che per il sonoro.

Caratteristiche tecniche del gioco:

* completo supporto della lingua Italiana
* 5 vasti mondi con oltre 100 schermi di azione
* Speciali aree random e livelli sotterranei
* enigmi logici da risolvere
* ottime animazioni dell'eroe
* effetti di luce e riflessi
* suono stereo 3D
* mostri con intelligenza artificiale
* numerose armi a disposizione
* interazione con gli oggetti (cibo, monete, mappe, pozioni,
  chiavi)
* bonus gioco a 2 player in alta risoluzione
* manuale completo su CD-ROM
* utilizza se è presente il chipset AGA, memoria extra chip,
  ulteriore memoria fast, cpu più veloci


Voto: 8.5

@endnode
