@database fer
@master AmigaInfo.guide
@$VER: 1.0
@author "ClaudioMarroFilosa"
@wordwrap

@node "OloFight" "Olo Fight - Pcchiaduro"

@{JCENTER}@{" RECENSIONE GENTILMENTE CONCESSA DA AMIWORLD ON-LINE " link "Pubblicazioni/AmiWorld.guide/AmiWorld" 0}
@{JLEFT}


@{b}Olo Fight@{ub}

Finalmente  il gruppo di programmatori, chiamato  The Real Ologram, è riuscito a
far nascere il loro  primo prodotto. Questo gioco,  che ha preso il  nome di Olo
Fight,  è  il  risultato  di  molti  mesi  di  duro lavoro. Sicuramente, dare un
giudizio a  questo nuovo  nato nel  mondo del  software videoludico,  non è cosa
facile,  visto che si tratta  del diretto concorrente di  altri buoni titoli già
usciti in precedenza. Vi ricordo che il mondo dei beat'em up è padroneggiato dal
mitico Capital Punishment, seguito a ruota dai giocabilissimi Mortal Kombat I  e
II,  dal bellissimo Elfmania,  dal vecchio ma  spettacolare Body Blows Galactic,
dal meraviglioso Shadow Fighter e ultimo  ma non peggiore Fightin Spirts. Ce  ne
sarebbero  altri, ma è meglio non  menzionarli, risparmieremo tempo e faremo più
bella figura.
Con tutti questi concorrenti è una  vera impresa dare un buon voto,  comunque ci
proveremo  nel miglior modo possibile. Concepito dal gruppo sopra citato, questo
titolo  avrebbe  dovuto  (dico  avrebbe  perché,  purtroppo,  non ci è riuscito!
ndSPAWN)  togliere il titolo di miglior  beat'em up al capolavoro dei ClickBOOM.
La storia ci  narra di otto  guerrieri, provenienti da  otto mondi e  otto razze
diverse,  il cui scopo è quello di  sconfiggere il cattivone di turno, prima che
egli  riesca  a  costruire  una  macchina  ingrado  di sfruttare la potentissima
energia segreta, contenuta nel nucleo del pianeta Kobaia. Il gioco, di per se, è
ben  fatto, però gli mancano  delle qualità che in  un beat'em up devono esserci
per forza. Ad esempio, la giocabilità  non è quella sperata, vedendo ancora  una
volta  Mortal Kombat I  e II rimanere  sul loro trono.  La grafica dei fondali è
buona, avvicinandosi al livello di  Capital Punishment ed a quello  di Elfmania,
che secondo me, comunque, rimangono i migliori in assoluto.
I personaggi all'inizio sono 8 (pare che ce ne siano alcuni nascosti che dovrete
scoprire  finendo il  gioco in  modalità hard  o super).  Un buon numero, ma non
sufficente a superare  i vari concorrenti,  limitandosi a rimanere  sullo stesso
livello  dei suoi fratelli. Per  di più, la grafica  dei personaggi stessi non è
paragonabile a quella dei suoi  predecessori, che sono di gran  lunga superiori;
dal  momento che i personaggi  sono stati creati in  uno pseudo 3D renderizzato,
cito anche  Rise Of  The Robots,  che era  venti volte  meglio. Tecnicamente  ci
siamo:  il numero di frame  dei personaggi è buono,  i fondali sono animati e il
pavimento è  in parallase.  Su questo  possiamo dire  che il  gioco raggiunge  i
livelli  degli altri titoli.  La musica è  buona, alcune di  esse sono molto più
belle di  quelle dei  suoi fratelli,  mentre gli  effetti sonori potevano essere
fatti meglio... Purtroppo qui perde punti. Una nota di merito bisogna darla alla
presentazione del gioco, che ci dà la possibilità di conoscere i vari personaggi
tramite  delle piccole animazioni,  tra l'altro carine  e fatte abbastanza bene.
Una nota veramente  positiva, invece, se  la merita l'originalità  con cui hanno
creato  la struttura degli  incontri, mai usata  negli altri titoli  e di ottivo
rilievo: il gioco permette  l'aumento dell'esperienza dei propri  personaggi man
mano  che combatterete e sconfiggerete  un avversario; l'aumento dell'esperienza
determinerà la vostra abilità, la  vostra forza, il numero delle  mosse speciali
che  aumenteranno man mano, e  che il gioco stesso  vi permetterà di aggiustarvi
come  volete,  in  modo  da  crearvi  un  vero  e proprio data base per le varie
combinazioni  con il vostro joystick. Potete fare la bellezza di 29 movimenti di
base. Le mosse speciali sono tante e diverse. Alcune di asse originali, e  tutte
ben fatte.
Potrete  scegliere  ben  5  modalità  di  gioco.  Lo Story Mode vi permetterà di
combattere con tutti i personaggi. Il Survival Mode vi permetterà di  combattere
anch'esso  con tutti i personaggi, ma  senza mai riacquistare l'energia massima;
ne avrete una piccola  quantità in premio ad  ogni vostra vittoria. Qui  potrete
dimostrare  la vostra resistenza. Il Time  Attack Mode è una competizione contro
il tempo  dove dovrai  abbattere tutti  i nemici.  Il Single  Battle è  la sfida
contro  un solo avversario.  Il Vs Battle,  infine, è la  sfida di due giocatori
senza  contare  il  computer.  Altra  bella  novità  è quella di spedire per via
telematica   i  vostri  risultati  al  sito  ufficiale  dei  The  Real  Ologram,
utilizzando uno programma di connessione qualsiasi (Miami, AmiTCP, etc.).
Per  quanto  riguarda  altri  aspetti  del  gioco, sono presenti anche le solite
opzioni:  dettaglio grafico, audio,  autosave, etc. Come  ultima cosa vi informo
che il gioco gira  in multitasking, non supporta  l'AHI, non supporta le  schede
grafiche  e risiede su ben 10 dischetti che dovrete obbligatoriamente installare
sul vostro  HD. Pare  che ne  esista anche  una versione  su CD-DOM, la quale, a
detta di qualcuno, è completamente uguale (che spreco di spazio! ndSPAWN).

                                                                        @{b}by Spawn@{ub}

@{b}Olo Fight@{ub}

Grafica: 88%
Sonoro: 88%
Giocabilità: 87%
Tecnica: 92%
Longevità: 90%
Globale: 89%


@{b}Configurazione Minima@{ub}

Processore: 68020
Sistema operativo: 3.0
Grafica: AGA
Audio: Paula
Memoria: 2 MB di Chip Ram


@{b}Configurazione Consigliata@{ub}

Processore: 68030
Memoria: 4 MB EDORam
Supporto
Processore: 68020-30-40-60
OS 3.x
Audio: Paula
Grafica: AGA
Multitasking: Sì



Contact:
paulpetty@iname.com

@endnode
