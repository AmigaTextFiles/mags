@database fer
@master AmigaInfo.guide
@$VER: 1.0
@author "ClaudioMarroFilosa"
@wordwrap

@node "ExtraLife" "ExtraLife"

                                   @{b}EXTRALIFE@{ub}
                     Copyright ©1999/2000 Darkage Software
                          Pubblicato da EPIC Marketing
                            http://www.darkage.ita
                           www.epicmarketing.ltd.net

                       Recensione di @{"Claudio Marro Filosa" link "AmigaInfo/CMF" 0}


@{"configurazione" link "Misc/Config.guide/Config" 0} utilizzata per la recensione.

Extralife  è una  nuova raccolta  di giochi  PD/freeware per  Amiga prodotta dai
Darkage Software e pubblicata dalla EPIC Marketing.

Extralife è una raccolta che si differenzia da tutte le altre uscite fino ad ora
su Amiga, infatti questa collezione di giochi su Amiga punta molto alla  qualità
e alla compatibilità piuttosto che alla semplice quantità.

Tutti  i giochi presenti sul CD sono  stati selezionati tra i migliori esistenti
nel mondo del PD/freeware e sono stati tutti fixati per funzionare correttamente
anche su macchine dotate di processori più  evoluti, come gli 040 o 060 e  molti
possono essere lanciati anche in presenza di schede grafiche.
Tutti i giochi sono già installati sul CD e pertanto è possibile lanciarli senza
copiarli  sul proprio HD, tranne alcuni titoli che effettuano delle scritture su
disco (es: punteggi).

Tutti i giochi presenti sul CD, oltre 200 per un totale di circa 332  megabytes,
sono stati suddivisi in diverse categorie: Arcade, Adventure, Classic, Platform,
Puzzle, Racing, Shoot'em'up, e Workbench.

Sul  CD sono presenti, oltre i vari  cassetti con le categorie dei giochi, anche
due icone, Assign, che permette  di effettuare tutte le assegnazioni  necessarie
per  eseguire  correttamente  alcuni  giochi  che  le  richiedono  e Remove, per
eliminare gli assign,  un cassetto Archives  contiene tutti i  giochi nelle loro
versioni originali compresse.

Tutti i giochi presenti sul CD risultano effettivamente ottimi titoli scelti nel
PD/freeware,  tutti  i  giochi  che  nei  vari  anni  da  amighista ho giocato o
semplicemente aprezzato nel mondo del PD li ho praticamente ritrovati su  questo
CD,  forse, ad essere pignoli,  c'era qualche bel titolo  che in questa raccolta
manca, ma probabilmente era stato  sviluppato su dischetti in formato  non-dos e
pertanto impossibile da riportare sul CD.

La maggioranza dei titoli presenti in questo CD sono freeware, pertanto privi di
ogni  limitazione e  perfettamente giocabili,  o giochi  inizialmente rilasciati
shareware, come gli ottimi DeluxePacMan e DeluxeGalaga (sia in versione ECS  che
AGA) e poi rilasciati in versioni complete freeware, non mancano comunque alcuni
titoli   in  versione  ShareWare,  pertanto  con  alcune  limitazioni,  come  il
bellissimo Monsters Of Terror (giocabile solo il primo livello).

Extralife risulta sicuramente  la migliore raccolta  di giochi PD  esistente per
Amiga,  ho provato  quasi tutti  i giochi  presenti sul  CD, e nonostante la mia
configurazione, sono riuscito a farli funzionare praticamente tutti, per  quelli
veramente ostici è bastato disabilitare la 'cache' sul boot del 4000.

Da  nostalgico quale  sono, ho  molto apprezzato  la sezione  Classic, dove sono
raccolti effettivamente i migliori classici  sviluppati per Amiga, oltre ai  già
citati  DeluxePacMan & DeluxeGalaga  (già presenti sul  mio HD da ormai numerosi
anni) è possibile trovare anche Missile  Command, di cui ormai avevo perso  ogni
speranza  di poterci giocare ancora, invece ora risulta perfettamente giocabile,
Aztec  Challenge,  Bagitman,  Popeye,  Zaxxon,  DonkeyKong  sono invece dei veri
classici  originalmente sviluppati sul  C64 e poi  fedelmente riportati su Amiga
migliorandone la grafica, Amoema è probabilmente il miglior 'Space Invaders'  su
Amiga.

Nelle  altre sezioni in cui  è diviso il CD  è possibile trovare AlienBash 2, un
gioco con una grafica veramente eccezionale, praticamente identico come  qualità
ai  giochi dei BitMap Brothers, molto simile a Chaos Engine, Zombie Apocalypse 2
e Motorola  Invaders 2  sono due  bellissimi giochi  che richiedono l'AGA, molto
belli  sono anche i numerosi platform presenti  nel CD, per gli avventurieri non
mancano  di  certo  le  avventure  grafiche,  come ad esempio Lord of Alcandria,
avventura ben realizzata graficamente, sullo stile Lucas.
Numerosi  sono anche i  giochi 'da tavolo'  o puzzle presenti  sul CD, per tutti
quelli che preferiscono giochi più calmi e riflessivi.
Interessanti sono anche i vari giochi che funzionano direttamente sul Workbench,
come HBMonopoly (anche in italiano), MiniArcanoid, e l'ottimo WBsteroids.

Non c'è che dire, Extralife è veramente un'ottima raccolta di giochi, descrivere
tutti  i  giochi  presenti  sul  CD  è praticamente impossibile (stiamo parlando
sempre  di oltre 200 titoli),  data la mole di  titoli e dalla attenta selezione
effettuata  dai  Darkage  è  praticamente  impossibile  rimanere  insoddisfatti,
qualunque siano i propri gusti da video-giocatore, considerando anche che questa
raccolta copre praticamente tutti i generi esistenti.
Non ultimo è da considerare il prezzo economico del CD, che lo rende sicuramente
una raccolta molto appetibile e da non farsi assolutamente scappare.


Giudizio: quasi ottimo

@endnode
