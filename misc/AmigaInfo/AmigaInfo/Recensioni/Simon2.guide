@database fer
@master AmigaInfo.guide
@$VER: 1.0
@author "ClaudioMarroFilosa"
@wordwrap

@node "Simon2" "Simon The Sorcerer II"

                             @{b}Simon The Sorcerer II@{ub}
                      (c) EPIC Interactive entertrainment
                        http://www.epic-interactive.com



                         Recensione di @{b}Danilo Drago@{ub}


@{b}PREFAZIONE@{ub}

A  quasi 6 anni dalla controparte PC  è uscita la versione per Amiga del seguito
 dell'avventura      grafica      del      mago   più   impacciato dell'universo
videogiochistico.
La conversione, anche per Mac, è opera di Paul Burkey e Peter Mulholland per  la
EPIC Interactive, nota casa attivissima nel mercato Amiga.
L'elegante   confezione  è  costituita  da  una custodia tipica dei nuovi giochi
per  PC  e  PSX2  con  un  simpatico  disegno in copertina  raffigurante tutti i
personaggi del gioco.
Dietro   sono riportate alcuni  screenshots  e le  richieste hardware che, oltre
ad AGA o scheda grafica e processore dal 68030 in su, erroneamente parlano di un
sistema con 16MB di ram, ma il gioco fa uso di soli 8 MB.
E'  possibile    giocare  direttamente    da  CD   o installare  il gioco  sull'
HardDisk occupando la notevole dimensione di 167 MByte di spazio.
Se  si sceglie  il primo  caso non  sarà possibile  salvare le preferenze che ci
sono  richieste  all'avvio  del  gioco,  ma  resta la possibilità di salvare  la
posizione raggiunta in una directory del proprio HardDisk.
L'Audio  fa uso del sistema  AHI; questo è presente nella  versione 4.18, pronto
  per  l'installazione,  sul  CD   stesso  qualora  se  ne  fosse sprovvisti.
Nella sua  versione originale  i sottotitoli  sono stati  tradotti nelle  lingue
 tedesco,  inglese   ed italiano,   ma  è   possibile giocare  anche in francese
grazie agli ultimi updates.
Il parlato invece è solo in lingua inglese.


@{b}IL GIOCO@{ub}

La gradevole  presentazione ci  racconta di  un bimbo  di nome Runt che, intento
a leggere il libro di incantesimi dello stregone Sordid, scatena l'ira del padre
che lo castiga bruciandogli il libro.
Ciò    richiama  lo    stregone  dall'aldilà    e servendosi  di Runt  decide di
vendicarsi di Simon il  mago e riavere nuovamente  un corpo in carne  ed ossa.
Allo  scopo utilizza un "guardaroba teletrasporto", ma quest'ultimo, per
sfortuna di Sordid, porta Simon in un'altra dimensione.
Qui  Simon ritrova il mago Calypso  che  spiega a Simon che per  ritornare nella
sua  dimensione  ha  bisogno  del  "mucusade"  per  riattivare il "guardaroba".
Il nostro  obbiettivo è  quindi   quello di  trovare il  mucusade  e liberare il
mondo dalla malvagità di Sordid.
Avremo   così la possibilità   di girovagare per   i vari luoghi dell'isola dove
troveremo  vari   personaggi   che,  in   cambio del  nostro aiuto, ci doneranno
altri  oggetti,  oltre a  quelli  che  potremo raccogliere, che serviranno nella
difficile soluzione della nostra avventura.
In questo secondo episodio del mago  Simon i vari verbi per l'interazione  con i
fondali  del gioco  sono stati  sostituiti da  icone rappresentanti le possibili
azioni.
Potremo    così    guardare,    prendere,    spingere/azionare, aprire/chiudere,
parlare, usare, dare ed infine indossare.
Questa    lunga    suddivisione    è    stata  così  concepita per facilitare il
videogiocatore  ed  evitare  di  frustrarlo  con  azioni  da  compiere non molto
attinenti.
Al centro dello schermo troviamo invece l'inventario.
Gli  sfondi  del  gioco    sono  costituiti  da  schermi  fissi o al massimo  da
schermate  che  scrollano  ogni  qualvolta  ci  spostiamo  all'estrema  destra o
sinistra.
A   differenza del  primo episodio  non  è  più possibile  attraversare le varie
vie  che uniscono  i luoghi  principali dove  si svolge  la nostra avventura, ma
basta cliccare sulla mappa nel punto desiderato.
Questo rende il gioco più immediato ed evita tempi morti inutili.
Tutto    il    gioco    è    permeato  da  un umorismo demenziale, riscontrabile
facilmente  nei  discorsi  che  intraprendiamo  con  i  vari  personaggi, che ci
strapperà più  di una  volta un  sorriso e  contribuirà molto  a tenere  alto il
nostro interesse.
Le    animazioni  dei  personaggi    e  dei  particolari  dei fondali sono state
migliorate  tantissimo  rispetto  al    precedente  Simon  dove  al  massimo era
presente solo una piccola animazione, esempio una candela.
Utilissima   l'opzione  per velocizzare   i  dialoghi semplicemente  premendo il
tasto destro del mouse, specie per quanto concerne le situazioni  già affrontate
nelle partite precedenti.
Carina    infine  la    possibilità,  come    nel primo  episodio, di salvare la
posizione   raggiunta,   uscire   dal     gioco   o   caricare   un   precedente
salvataggio usando la cartolina presente nell'inventario.

Passando  al lato puramente  tecnico  del gioco,  la grafica, anche se  in bassa
risoluzione  e  in  256  colori,  è  stata  disegnata  con cura e dà  quel tocco
fiabesco che tanto imperversa in questo genere di games.
In  questo senso non è assolutamente cambiata dal primo Simon e questo è solo un
vantaggio.
Per quanto  riguarda il  sonoro invece   va segnalata  la possibilità  di  poter
ascoltare   il   parlato   digitalizzato   assieme  ai testi, cosa non possibile
nella  precedente  versione  per    PC  e  segno  che i  programmatori non hanno
eseguito solo un semplice lavoro di conversione.

Il  rovescio della  medaglia è  rappresentato dall'assenza  di qualsiasi traccia
audio che accompagni la nostra impresa.
Ciò  costituisce    una  grave    perdita  rendendo   il gioco  "vuoto" in certe
situazioni ed il parlato sopperisce solo in parte a questa mancanza.
Inoltre  l'acclamatissima  funzione   per  mostrare  gli oggetti  nascosti sullo
schermo per  alcuni secondi col  tasto "F10" è  stata implementata con  l'update
5 che tra l'altro corregge i seguenti bachi riscontrati in precedenza:

-  un  piccolo errore  grafico dei   personaggi che  ne sdoppiava  qualche volta
   l'immagine;
-  lo  scorrere  dei  dialoghi  che  a  volte  risultava  troppo veloce quasi da
   compromettere la comprensione degli stessi.

Inoltre  quest'ultima  update  spiega  come  correggere  gli  errori  sull'audio
provocati dalla quarta update.
Vivamente      consigliato    quindi    upgradare   il  gioco  all'ultimo  patch
disponibile.

Resta  soltanto il  problema del   non  perfetto sincronismo  tra i  testi ed il
parlato digitalizzato, ma non influisce minimamente sullo spirito del gioco.


@{b}GIUDIZIO@{ub}

Grazie   quindi all'ultima  update il   gioco  acquista molto  in godibilità, ma
rimane la mancanza delle musiche di sottofondo.
In  fondo  il  primo  Simon  non  aveva  questi  problemi: non aveva il  parlato
digitalizzato  ma le musiche erano presenti   ed il gioco si accontentava di  un
A1200 base con 2 Mega di memoria Chip.
Forse  qualche mese in  più  dall'uscita  per risolvere il  problema  sonoro non
avrebbe guastato   ed  avrebbe   reso il   gioco  più completo,  anche se così è
sempre un buon gioco.

In   conclusione   il   giudizio   finale   è   buono  ed il  gioco è caldamente
consigliato a tutti gli amighisti avventurieri.



P.S.:Il gioco è stato testato  anche sotto WinUAE e funziona  egregiamente anche
se un pò più lento.


@{b}PAGELLA@{ub}

- Presentazione 80%
   Tipica di questo tipo di giochi.

- Grafica 85%
   I paesaggi sono una festa per gli occhi.
   256 Colori ben sfruttati.

- Sonoro 70%
   Magistrale il parlato digitalizzato,
   grave l'assenza di un accompagnamento
   musicale.

- Giocabilità 85%
   Gli enigmi sono molto stimolanti...

- Longevità 84%
   ...ed alcuni sono fuori di testa !

- Globale 81%
   Per gli amanti del genere.


Configurazione della prova:

A1200 Tower
OS 3.9
CGX 42.4 r7
PPC603/240 Mhz + 060/50 Mhz
BVisionPPC
64MB Ram

@endnode
