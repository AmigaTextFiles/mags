@database fer
@master AmigaInfo.guide
@$VER: 1.0
@author "ClaudioMarroFilosa"
@wordwrap

@node "ArtEffect4" "ArtEffect 4"

                                 @{b}ArtEffect 4.0@{ub}

                          Copyright © @{b}Haage & Partner@{ub}
                          http://www.haage-partner.com


                       Recensione di @{"Lovera Marco" link "Pubblicazioni/AmigaPage.guide/AmigaPage" 0}


Negli ultimi tempi per Amiga sono stati sviluppati diversi programmi di grafica,
abbiamo  così fxPAINT, Photogenics, ImageFX e  per ultimo, ma non sicuramente di
minor calibro, ArtEffect. Andiamo così a vedere le caratteristiche della  quarta
versione di ArtEffect.

@{b}La Dotazione@{ub}

ArtEffect  viene distribuito in una scatola di cartoncino colorato riportante la
serigrafia di questa nuova versione. All'interno è presente il manuale ed il  CD
di  installazione dove si trova diverso  materiale interessante quali Fonts, una
notevole quantità di immagini di ogni genere, il mirror completo del sito  della
Haage & Partner.

@{b}L'installazione@{ub}

Per poter usare ArtEffect 4.0 è necessario eseguire l'installazione in quanto il
programma  non può  essere lanciato  dal CD.  E` necessario avere a disposizione
circa 12MB  di spazio  sul vostro  HardDisk. L'operazione  d'installazione viene
eseguita  senza  nessun  particolare  problema  e  come ormai consueto verrà poi
aggiunto  un  assign  alla   vostra  User-Statup  per  permettere   il  corretto
funzionamento del programma.

@{b}Il Manuale@{ub}

Come già anticipato, in questa nuova versione è presente il manuale cartaceo che
purtroppo  attualmente è disponibile solo  in Tedesco, sul CD  è però fornita la
versione Inglese in AmigaGuide che  risulta abbastanza completa ed esauriente  e
spesso aiuta nell' utilizzare certe funzioni magari difficili da comprende.
Al  momento  in  cui  scrivo  è  disponibile  sul  sito  di  Haage  & Partner la
localizzazione in  italiano del  programma, ciò  aumenta ancora  la già notevole
facilità d'uso del programma.

@{b}La Prova@{ub}

La  prima  volta  che  si  esegue  il  programma vengono richiesti alcuni dati e
naturalmente il codice fornito con la cartolina di registrazione, passata questa
piccola fase "burocratica" si apre il programma vero e proprio che  inizialmente
utilizza lo schermo del WB e quindi tocca a noi settarlo in modo che si apra uno
schermo proprio. Ci troviamo con la finestra degli strumenti utilizzabili ma con
un  doppio click su uno  qualsiasi dei pulsanti presenti,  viene aperta anche la
finestra  per  il  controllo  delle  impostazioni  di  ogni  singolo  strumento,
utilizzando  le opzioni presenti in questa piccola finestra è possibile accedere
a funzioni molto utili sia per il disegno che per il ritocco di immagini.
Tornando  alla  barra  degli  strumenti  osserviamo  che  sono  ormai  i  soliti
conosciuti, quello per il disegno a mano libera, per tracciare linee, ettangoli,
archi,  forme  geometriche  a  più  lati,cerchi.  Troviamo  poi lo strumento per
ritagliare i pennelli, in questo caso è possibile utilizzare gli strumenti prima
descritti per  ritagliare ad  esempio un  pennello di  forma rotonda, tramite la
finestra  delle impostazioni  dello strumento  possiamo poi  fare in modo che il
colore di sfondo venga considerato trasparente.
Altro strumento  sempre presente  è quello  per riempire  aree delimitate con il
colore  scelto, anche  in questo  caso e  possibile effettuare  alcuni settaggi,
possiamo così dare  una tolleranza di  colore per far  si che i  colori simili a
quello che vogliamo cambiare vengano anch'essi colorati.
Per  quanto riguarda tale tool si sente  un po' la mancanza della possibilità di
riempire le  aree con  un determinato  pattern, come  si faceva  con il  vecchio
PPaint.
Analizzando  altri strumenti troviamo poi la  "Bacchetta Magica" che permette di
impostare le maschere,  di cui più  avanti parlerò dettagliatamente,  quello per
l'inserimento del testo che è un po' limitato in quanto permette di inserire una
sola  linea per volta, anche se il posizionamento è molto facile, andando avanti
troviamo la lente.
Più in basso troviamo poi la possibilità per selezionare il tipo di pennello che
vogliamo  utilizzare  per  il  disegno,  abbiamo  così  la  classica  matita, il
pennello,  lo  sfumino  ed  anche  lo  spray,  in basso ancora i settaggi per la
griglia ed  il tool  per selezionare  un determinato  colore dell'immagine,  per
finire  le funzioni di Undo e Redo e sotto ad esse il colore attuale e quello di
sfondo che sono facilmente intercambiabili.
Come  potete  vedere  non  mancano  certo  gli  strumenti  e  se  considerate la
possibilità  di  variare  i  parametri  per  ognuno  di  essi, cambiando così la
pressione dello sfumino per ottenere un effetto leggero che si appesantisce dove
vi soffermate maggiormente con il puntatore, diversamente potete settare il modo
di  disegno,  e  quindi  fare  in  modo  ad esempio che il pennello agisca sulla
saturazione dei colori, oppure schiarendoli ecc.
Per  facilitare maggiormente l'uso  agli utenti è  presente un ottimo sistema di
"Bubble-Help", così  quando vi  soffermate con  il puntatore  su un  determinato
strumento  appare un piccolo riquadro che  ne specifica il nome ed eventualmente
come utilizzarlo, magari in congiunzione  con la pressione di qualche  tasto per
accedere a funzioni particolari.
Un  altro punto  di forza  di ArtEffect,  già presente  dalla prima versione del
programma,  ed  ormai  in  tutti  i  programmi,  è  la "Bacchetta Magica" questo
strumento  permette  di  impostare  una  maschera  (stencil)  che ci permette di
effettuare  tutte  le   operazioni  che  vogliamo   su  una  determinata   parte
dell'immagine,  naturalmente in questa nuova  versione le potenzialità di questo
utile  strumento  sono  state  aumentate  e  così  è  possibile, selezionando un
determinato  colore  e  la  rispettiva  tolleranza,  creare  una maschera che ci
permetta, ad esempio,  di lavorare sulla  parte scura di  un'immagine senza così
dover  schiarire anche la parte più luminosa, tramite la pressione del tasto ALT
e Shift è possibile aggiungere o  togliere parti alla maschera, a questo  va poi
aggiunto il supporto per alphachanel multi p li, cioè è possibile creare diverse
maschere  e  selezionarle  poi  dalla  apposita  lista,  in questo modo è facile
intervenire  sulle  diverse  parti  di  un'immagine  dopo  essersi creati i vari
alphachanel necessari.
Chiaramente  è poi  possibile operare  sui diversi  Alphachanel combinandoli tra
loro, sommandoli o sottraendoli.
La gestione delle maschere e degli alphachanel è sicuramente una delle  migliori
mai  viste  su  Amiga  ma  sicuramente  ancora ottimizzabile, infatti ad esempio
risulta un  po' macchinoso  duplicare, sottrarre  o sommare  i vari alphachanel,
facendo poi in modo che il risultato sia messo in un nuovo alphachanel.
Anche   per  quanto   riguarda  la   "Bacchetta  Magica",   nonostante  l'ottima
funzionalità di questo strumento, sarebbe stata gradita la possibilità di  poter
delimitare  zone  dell'immagine  in  modo  manuale,  cioè  utilizzando gli altri
strumenti di disegno, com'è possibile  fare con altri programmi disponibili  per
PC.
Un ulteriore potenziamento è stato fatto alla gestione dei layer (livelli), come
molti  sapranno i layer si possono intendere  come fogli trasparenti sui quali e
possibile disegnare e, sovrapponendoli tutti, si ottiene l'immagine finale.
Il sistema a layer era già presente nelle versioni precedente ma in quest'ultima
versione  è  stato  fatto  un  notevole  lavoro di gestione e potenziamento, ora
infatti  non sono  più limitati  a solo  quattro come  in precedenza  ma solo la
memoria del vostro sistema può essere un problema.
Oltre ai  comuni layer,  su cui  è possibile  disegnare con  tutti gli strumenti
descritti  in precedenza,sono poi disponibili  alcune novità, abbiamo infatti un
"Text Layer" che permette la creazione di livelli interamente testuali nei quali
e`  possibile  inserire  diverse  linee  di  testo  che possono poi essere anche
rieditate  in un secondo tempo correggendo eventuali errori, il limite di questa
funzione sta nell'impossibilità  di usare fonts  e colori diversi  per lo stesso
layer costringendo così a crearne diversi.
Un  altro nuovo  tipo di  layer permette  l'applicazione di  determinati effetti
quali variazione  della luminosità,  contrasto e  del Gamma,  oppure gli effetti
negativi, posterize e threshold e per finire effetti Fire, Space e Landscape. Si
crea  così  un  layer  che  agisce  sui  livelli sottostanti e quindi si possono
ottenere effetti diversi soltanto spostandolo.
Naturalmente ogni  singolo livello  può essere  posizionato sugli  altri in modo
completamente  autonomo in più  è possibile variare  la pressione degli elementi
grafici disegnati fino a farli sembrare trasparenti, è poi possibile spostare  i
layer,clonarli ed eliminarli, oltre che unirli tra loro.
Un  altro  strumento  interessante  è  il  "Gradient  Manager", cioè il tool che
permette la creazione e gestione  delle sfumature di colori, è  possibile creare
diverse  sfumature che poi vengono salvate all'uscita dal programma e si rendono
così  nuovamente  disponibili  al  successivo  riutilizzo.  Tra le varie opzioni
disponibili da menù, troviamo poi tutta una nutrita serie di effetti applicabili
alle  immagini, questi effetti agiscono sull'intera  immagine a meno che non sia
attiva una maschera.
Il numero di effetti  presenti è notevole, e  sono ben divisi tra  filtri per la
manipolazione  del colore, vari tipi di  sfocatura, effetti pixel quali mosaico,
mosaico polare, segmenta  immagine e filtro  mediano, distorsioni tipo  spirale,
onda,  caricatura,  ed  ancora  effetti  tipo  pittura ad olio, pastello a cera,
rileva margini, bassorilievo, ed altri  vari tipo il Trasforma in  tassello, che
sfocando  i bordi dell'immagine  fa si che  questa possa essere ripetuta diverse
volte come accade per gli sfondi delle pagine WEB.
Questi naturalmente  non sono  tutti ma  solo alcuni  degli effetti disponibili,
ognuno di questi dispone di una propria finestra nella quale è disponibile anche
un'anteprima  in tempo reale dell'effetto applicato, notevole anche il fatto che
possano essere aperte in contemporanea l e finestre di diversi effetti agendo su
ognuna  di  queste  o  lasciandole  aperte  e  tornare  a  lavorare direttamente
sull'immagine.
Leggendo  poi la documentazione  si scopre un  notevole lavoro anche sulla porta
Arexx del programma, tanto che addirittura sul CD è disponibile un script per la
conversione  delle  immagini  nei  vari  formati supportati da ArtEffect, questa
possibilità  chiaramente  amplia  ancora  le  potenzialità  di questo programma,
infatti  per  chi  "mastica"  Arexx  non  sarà  troppo  difficile  rendere certe
operazioni automatiche.
Altro  notevole  lavoro  è  stato  fatto  sul  sistema di gestione della memoria
virtuale, questa funzione  è stata ulteriormente  potenziata risultando ora  più
veloce  soprattutto se impostate il percorso  di salvataggio del file temporaneo
su  una  partizione  con  un  filesystem  migliore  di quello Amiga o almeno con
blocchi  di  dimensioni  grandi.  Io  ad  esempio  ho provato lo SmartFileSystem
ottenendo ottime prestazioni, ho però notato che in presenza di alcune patch  di
sistema,  quali  MCP,  il  sistema  della  memoria  virtuale  risulta ora un po'
compromesso e succede che le immagini risultano corrotte e n o n è più possibile
tornare indietro  nemmeno con  la funzione  di Undo,  provando AE  senza MCP  il
problema  sparisce, nella  precedente versione  nonostante una maggiore lentezza
nella gestione della memoria virtuale, tale problema non si presentava.

@{b}La Stampa@{ub}

Nonostante questa funzione non sia estremamente importante per questo genere  di
programma,  va comunque notato come anche questo particolare sia stato tenuto in
considerazione.  Chiaramente   chi  può   usufruire  del   nuovo  printer.device
disponibile  con AmigaOS  3.5 otterrà  risultati sicuramente incoraggianti anche
grazie alla possibilità  offerta dal programma  di intervenire sulle  dimensioni
dell'area  di stampa  e sui  valori di  luminosità, contrasto  e gamma oltre che
sulla densità  di stampa.  In aggiunta  al normale  sistema di stampa ArtEffect,
come  anche AmigaWriter, supporta direttamente TurboPrint e quindi anche tutti i
suoi driver per le  stampanti, non solo ma  il "Grafik Publisher" di  Turboprint
viene  aperto  direttamente  sullo  schermo  di  AE  e l'immagine viene inserita
direttamente all'interno di questo programma, questo permette di stampare  anche
immagini   senza  dover   effettuare  conversioni   nei  formati   supportati da
Turboprint.

@{b}Conclusioni@{ub}

ArtEffect  4.0  è  sicuramente  un  ottimo  programma  di  grafica, è facilmente
utilizzabile  anche da un  utente non molto  esperto, permettendogli di ottenere
già da subito, risultati  non indifferenti. Anche per  chi, come me, fa  grafica
WEB  ArtEffect si dimostra  uno strumento indispensabile,  anche se ho notato un
difetto nel caricamento  delle immagini in  formato GIF, i  cui colori risultano
diversi  da quelli originali, anche in questo caso il problema non si presentava
nella versione precedente. Naturalmente non  è possibile fare paragoni con  quel
mostro  sacro  che  è  PhotoShop  in  quanto  le  possibilità  disponibili  sono
sicuramente maggiori, ma  in campo Amiga  ArtEffect si difende  sicuramente bene
grazie  alla sua  immediatezza d'uso  ed alla  sua velocità  e versatilità. Alla
Haage & Partner hanno sicuramente lavorato bene portando il loro programma a dei
ottimi  livelli  rendendolo  molto  stabile  e  veloce  nelle  operazioni  senza
necessariamente  possedere  un  processore  pompato,  sul  mio  060  infatti  le
prestazioni sono sicuramente buone rispetto ad altri programmi simili su Amiga.


@{b}Configurazione della Prova@{ub}

Amiga 4000
CyberStorm MKIII 68060/50
CyberVision 64-3D
50 MB Ram
AmigaOS 3.5
CyberGraphX 4.2

Chi e` interessato puo` scaricarsi la versione demo al seguente URL:
ftp://ftp.haage-partner.com/ArtEffect/ArtEffect4-Demo.lha

Chi volesse la localizzazione del programma deve scaricare anche il seguente
archivio:
ftp://ftp.haage-partner.com/ArtEffect/AE40-italiano.lha




Si Ringrazia la @{b}Virtual Works@{ub} (http://www.virtualworks.it) per aver fornito
la copia per la prova.

@endnode
