@database fer
@master AmigaInfo.guide
@$VER: 1.0
@author "ClaudioMarroFilosa"
@wordwrap

@node "NightLong" "NightLong: Union city conspiracy"


                                   @{b}NIGHTLONG@{ub}

                          (c) 2000 Trecision/ClickBOOM
                            http://www.clickboom.com


                       Recensione di @{"Claudio Marro Filosa" link "AmigaInfo/CMF" 0}


@{b}INTRODUZIONE@{ub}

La  ClickBOOM, dopo oltre un anno di assenza dalla pubblicazione del loro ultimo
gioco, il  bellissimo spara  e fuggi  T-zer0, ha  finalmente rilasciano  la loro
ultima   fatica,  NightLong:  Union  city   conspiracy,  un'  avventura  grafica
ambientata in un lontano futuro, dove  sono presenti anche le atmosfere cupe  di
"Blade Runner".

Il  gioco  è  una  conversione  dalla  versione PC, originalmente prodotta dalla
Trecision (Software house italiana) e pubblicata dalla Team 17, le musiche  sono
realizzate da Bjorn Lynne.

Il  gioco risiede  su ben  3 CD-ROM  e per  questo, la  confezione e'  simile ai
cofanetti  delle  raccolte  degli  Aminet  SET, in copertina abbiamo un'immagine
futuristica, in basso sono presenti i loghi della Trecision e della ClickBOOM.

Sul  retro, a grandi lettere, NightLong, viene indicato come il più grande gioco
per Amiga, effettivamente è il primo gioco a risiedere su ben 3 CD-ROM, battendo
il primato di Heretic II (2 CD-ROM).
Sempre  sul  retro,  oltre  a  delle  schermate  del  gioco  sono  elencate   le
caratteristiche tecniche:

- grafica cyberpunk a 16 bit
- incredibili animazioni a tutto schermo
- oltre 80 fantastiche e dettagliate locazioni
- tantissimo  parlato  recitato  da  attori  professionisti  (solo in inglese  o
  tedesco)
- enigmi coinvolgenti
- semplice interfaccia punta e  clicca, controllo dei mouse per  ogni situazione
  di gioco
- numerose lingue supportate per  la sottotilazione (Inglese, Tedesco, Italiano,
  Francese, Spagnolo)

Il gioco richiede  per funzionare almeno  un 68030, 16  megabytes di ram  ed una
scheda  grafica,  i  requisiti  minimi  consigliati  sono  un 68040, mentre sono
raccomandiati  un  68060  o  un  PowerPC  (esiste  una  versione specifica per i
processori PPC) e 32 megabytes di ram.

E'  possibile acquistare NightLong sia  in versione m68k che  in aggiunta con il
modulo per  PowerPC, è  possibile scegliere  tra la  versione con  il parlato in
inglese  o con quello in tedesco  (entrambe hanno comunque la localizzazione del
testo nelle varie lingue).

Una volta aperta la confezione, al suo interno sono presenti i 3 CD-ROM stampati
su silver, su ogni CD è presente la serigrafia di uno dei personaggi  principali
del  gioco, un  libricino stampato  su carta  patinata a  colori con  apertura a
"fisarmonica", dove sono presenti le informazioni sull'installazione del  gioco,
la  trama, la spiegazione sulle  funzioni del gioco e  alcuni consigli e trucchi
per iniziare il gioco.

Immancabile,  come  per  tutti  i  titoli  della  ClickBOOM  è  la  cartolina di
registrazione, da  compilare e spedire, o ancora meglio registrarsi direttamente
on-line presso il loro sito.

La  registrazione del gioco è fondamentale  per ottenere gli aggiornamenti e per
ricevere  via  e-mail  il  modulo  PPC,  nel  caso  abbiate acquistato la doppia
versione  m68k & PPC, infatti, nei CD  è presente solamente la versione m68k del
gioco,  mentre  gli  eseguibili  per  i  processori  PowerPC  (200 kbyte circa),
verranno spediti via e-mail.

L'installazione del gioco sul proprio hard disk, richiede circa 130 megabytes di
spazio  libero e  qualche minuti  di attesa  (molti di  più nel  caso di 68040),
poichè tutti i file da installare, dovranno essere decompressi dal CD.

Durante  l'installazione  vi  verrà  chiesta  la  lingua  da  scegliere  per   i
sottotitoli,  una  volta  selezionata  la  lingua  preferita,  sul proprio HD si
avranno 2 icone per effettuare il lancio del gioco, una  per gli Amiga dotati di
FPU e un'altra per chi ne e' privo.

Prima  di  eseguire  il  gioco,  consiglio  di installare l'aggiornamento per la
versione  m68k  (prelevabile  dal  portale  della  ClickBOOM),  oppure, se siete
possessori di PPC, di installare gli eseguibili per PPC, ne esistono 2 versioni,
una con  la visualizzazione  delle animazioni  a tutto  schermo, ed un'altra per
visionarle ad 1/4 di schermo.

Sul  CD 2, come promesso, è presente  la versione completa del gioco Quake della
ClickBOOM, con le versioni per tutti i processori (comprese le versioni per 060,
PPC, WOS e GL-Quake), sempre nel secondo CD è presente anche una directory Extra
con varie immagini, animazioni, demo etc.



@{b}IL GIOCO@{ub}

Il gioco è  ambientato nell'anno 2099,  il mondo si  è notevolmente evoluto  con
notevoli progressi tecnologici e con l'utilizzo di nuove energie.
Il potere ora è gestito dalle grandi multinazionali tecnologiche.

A Union City, la nuova capitale degli Stati Uniti c'è la Genesis, la più potente
organizzazione che controlla il trasporto, l'energia, le medicine, la tecnologia
al laser e una delle più potenti scoperte: il cyberspazio.
Grazie  a questa scoperta chiunque ha la possibilità di interagire con il mondo,
senza uscire di casa.

In questo  mondo futuristico,  dove le  atmosfere del  bellissimo film  di Blade
Runner  sono  presenti  in  dosi  massicce,  voi  impersonate  Joshua  Reev,  un
ex-colonnello che ora lavora come detective privato.

Venite ingaggiato da Hugh Martens,  uomo politico e vostro ex-capitano  ai tempi
della   guerra,  la  vostra   missione  è  quella   di  salvare  la   Genesis da
organizzazioni terroristiche.

Lanciato  il gioco   e selezionata  la modalità   video (640x480 a 16  bit !) si
potrà  assistere ad una  bella animazione di  presentazione, tutta realizzata in
computer grafica, con tanto di parlato (e sottotitolato in italiano).
A  quanto  pare,  solo  per  chi  possiede processori PowerPC potrà godere delle
animazioni  a pieno  schermo, dato  che anche  con il  68060 le  animazioni sono
visualizzate ad 1/4 di schermo (320x240).

Il gioco presenta una grafica veramente mozzafiato, mai visto nulla  del  genere
su  Amiga, la grafica e' a tutto  schermo in modalità cinemascoope, dato che nel
piccolo spazio nero  in alto è  dedicato alla scelta  delle eventuali frasi  per
interagire  con i personaggi che si incontrano,  mentre la parte nera in basso è
riservata per gli oggetti che si possiedono.

E' da notare che tutti i personaggi sono animati in modo decisamente realistico,
con numerosissimi 'frame' che rendono NightLong sicuramente l'avventura  grafica
su Amiga la più realistica esistente.

In  qualunque momento  è possibile  entrare in  un pannello  di controllo dove è
possibile caricare o salvare il gioco  (ci sono 10 posizioni, una volta  salvato
il  gioco, ci sarà  una piccola icona  che rappresenta la  scena di gioco dove è
avvenuto il salvataggio), selezionare il  livello del volume del parlato,  della
musica,  e quello degli effetti sonori, è possibile anche attivare o disattivare
il parlato e/o i sottotitoli.

In tutte le  ambientazioni in cui  si svolge l'avventura,  abbiano numerosissime
animazioni  di  sottofondo  che  rendono  le  varie scene veramente realistiche,
pertanto nelle scene iniziali, ad  esempio, oltre al 'rumore' di  città, vedremo
passare le macchine, vedremo le varie insegne luminose e luci che si accendono e
si  spengono, le ombre dei personaggi e  degli oggetti in movimento, monitors in
funzione, l'acqua  che si  muove in  suggestive vasche  etc, rendendo  tutti gli
ambienti  non delle semplici immagini  statiche ma ambienti veramente realistici
con dovizia  di particolari  portando ai  massimi livelli  il coinvolgimeno  del
giocatore.

Per  farvi capire il livello di dettaglio  del gioco, basta considerare la scena
iniziale, dove  il personaggio,  vicino alla  macchina proietta  una sola ombra,
causata dal lampione che si trova nei pressi del parcheggio, mentre davanti alla
porta  del palazzo, le ombre proiettate  diventano due, poiché si aggiunge anche
la luce che viene dalla porta, se non è realismo questo !

L'effetto  cinematografico  dell'avventura  è  notevole,  grazie all'utilizzo di
diverse  inquadrature delle scene  e dei personaggi,  dalla presenza del parlato
(in lingua inglese) sottotitolato in  italiano e dalle musiche ed  effetti audio
che   immergono  completamente  il  giocatore   in  questo  avvincente  ambiente
futuristico.



@{b}PRESTAZIONI@{ub}

NightLong  è  stato  provato  su  un  Amiga  4000  con  68040@25 della Commodore
(acceleratrice  penalizzata da  un accesso alla FAST veramente lenta) risultando
troppo lento per essere giocato.

Risultati decisamente migliori si sono avuti  su un 68060 dove il gioco  risulta
giocabile,  anche se i  movimenti dei personaggi  non sono così  fluidi e veloci
come nella versione PowerPC, pertanto se avete la fortuna di possedere un  Amiga
con PowerPC, l'acquisto della versione del gioco NightLong per questo processore
è altamente consigliata, anche se  possedete un 68060.

E'  chiaro che l'elevato livello tecnico del gioco ha un prezzo, e quello, oltre
all'obblligo  della  scheda  grafica  è  una  CPU  più che decente, non credo di
sbagliarmi  affermando che il  processore minimo per  giocare a NightLong sia un
68040@40, mentre  si ottiene  una buona  giocabilità con  un 68060  e il massimo
delle prestazioni del gioco si ottengono solo con un processore PowerPC.
Non  dimentichiamoci che la  versione per PC  del gioco richiede  come minimo un
Pentium 133, mentre con Amiga è già giocabile con un 68060 a soli 50 Mhz.



@{b}CONSIDERAZIONI@{ub}

Un  particolare  curioso  dei  CD  del  gioco,  sono  i  nomi  con  cui  vengono
identificati,  nella mia versione sono chiamate "Unnamed", mentre sul readme  si
consiglia, in questo caso, di effettuare un assign e di chiamarli "Q".

E' da segnalare che in alcuni casi, sono stati riscontrati errori in lettura sui
CD del  gioco, poichè  sembra che  la società  che ha  masterizzato il gioco per
conto  della ClickBOOM, non abbia tenuto  conto della compatibilità dello stesso
sui modelli Amiga, piuttosto che il perfetto funzionamento dei CD su PC/MAC.

Anche io, in una prima  installazione ho riscontrato alcuni problemi  di lettura
del CD, risolti estraendo e reinserendo il CD dal lettore.
Ora  grazie ai consigli pubblicati sul  sito della ClickBOOM (utilizzare in casi
di problemi di  lettura, la versione  di CacheCDFS presente  su AmigaOS 3.5)  ho
reinstallato  il gioco  e giocato  senza ancora  riscontrare nessun  problema di
lettura.



@{b}CONCLUSIONI@{ub}

In definitiva  NightLong risulta  senza ombra  di dubbio  un ottimo  gioco, dove
oltre ad una elevata giocabilità c'è anche tantissima ottima grafica, confermata
dalla  mole del gioco e dai sui 3 CD-ROM, la completa localizzazione in italiano
lo rendono alla portata di tutti, Quake in omaggio, non è altro che un  'valore'
aggiunto  ad un acquisto che per un appassionato di giochi (CPU permettendo) non
può assolutamente farsi scappare.



Configurazioni utilizzate per la recensione

Amiga 4000
Kickstart 3.1
Amiga OS 3.5
CyberStorm PPC 640e/200 + 68060/50
CyberVision 64
114 Mbyte ram
CD-ROM ATAPI Pioneer 10x

Amiga 4000/040@25
Kickstart 3.1
Amiga OS 3.5
CyberVision 64
18 Mbyte ram
CD-ROM ATAPI Pioneer 10x

NightLong m68k 70 CDN, modulo PPC 10 CDN
(1 CDN ~ 1426 lire)



Giudizio: Ottimo

@endnode

