@database "AMiGA TEKNiK 1"
@author DeepCode Productions & SAMF 1995
@ver$ 1

@NODE MAIN "AMiGA TEKNiK nummer #1"

                       @{bg text}@{fg shine}@{b}.·: AMiGA TEKNiK nummer #1 :·.@{ub}@{bg back}@{fg text}

 @{bg text}@{fg shine}  Varje nummer    @{bg shine}@{fg text}  Nyheter         @{bg text}@{fg shine}  Artiklar        @{bg shine}@{fg text}  Övrigt         @{bg back}
 @{bg fill}@{" Ledare          " LINK LEDAR}@{" CD-ROM Skivor   " LINK CDNYTT}@{" Doom på Amiga?  " LINK DOOM}@{" Amigafanatiker " LINK FANAT}@{bg back}
 @{bg fill}@{" Redaktionen     " LINK REDAX}@{" Squirrel SCSI 2 " LINK SQUIRR}@{" Vad är en BBS?  " LINK BBSS}@{" SAMF           " LINK SAMF}@{bg back}
 @{bg fill}@{" Material        " LINK MATER}@{" IT&Data Lexikon " LINK ITDATA}@{" Raderade filer  " LINK RADE}@{" BBS-Granskarna " LINK GRANSK}@{bg back}
 @{bg fill}@{" Copyright       " LINK COPYR}@{" Amigatidning    " LINK TIDNIN}@{" Locale          " LINK LOCA}@{" BBS-listan     " LINK LISTA}@{bg back}
                                                       @{bg fill}@{" R.I.P BBS      " LINK RIP}@{bg back}



              AMiGA TEKNiK, SAMF, Pilvägen 18 C, 341 76 Ryssby
           Cyberbase BBS, 0372-40413, öppen 24h, ANSI 8N1, 14k4
@ENDNODE

@NODE LEDAR "Ledare av Tommy Johansson"
                                   ------
                                   @{bg text}@{fg shine}LEDARE@{bg back}@{fg text}
                                   ------
Ahh! Det är rätt skönt att kunna luta sig tillbaka och veta att första
numret av AMiGA TEKNiK äntligen är klart! Nu är det bara att skicka ut
tidningen till distributörerna, och med dagens teknik är det inte speciellt
svårt. Jag skriver helt enkelt ett brev i min bas och kopplar samman
filen till detta. I natt så kommer ett par BBSer polla från mig, och då
kommer även tidningen att komma över till dem. Distributionen kostar ett par
ören. Tekniken är underbar!

De största nyheterna på Amigascenen just nu är den tidning (eller de?) som
kommer att tryckas under nästa år. Snart kommer vi Amigaägare igen kunna
läsa riktiga klassiska tidningar på papper. Hur långt tekniken kommer att
gå, så kommer dessa tidningar alltid att ha övertaget. En papperstidning
finns där alltid och man kan läsa den när som helst, helt oberoende av
datorn.

Nu ska jag inte uppehålla er längre. Jag hoppas att ni kommer att få en
trevlig stund, och uppskattar vårt arbete. Hör gärna av er till någon av
våra support-BBSer och säg vad ni tycker! Du kan skicka ett brev till mig
antingen direkt i min BBS, eller via ZebraNet 256:100/102, eller AMUSnet
1:100/100. Vi väntar på er respons!

Med vänliga hälsningar,

@{b}Tommy Johansson@{ub}
chefredax
@ENDNODE

@NODE REDAX "Den berömda AT-redaktionen"
                                -----------
                                @{bg text}@{fg shine}REDAKTIONEN@{bg back}@{fg text}
                                -----------

                               @{b}Chefredaktör:@{ub}
                              Tommy Johansson

                                 @{b}Redaktör:@{ub}
                               Jonas Hartwig

                               @{b}Medverkande:@{ub}
                              Kristian Eklund
                             Andreas Ellingsson
                          Henrik 'Zanius' Högberg

                Allt material är copyright ©1995 av DeepCode
                        och Svenska Amiga Föreningen
                 AMiGA TEKNiK ansvarar inte för insänt, ej
                             beställt material.

               Artiklar ska skickas som ASCII-format antingen
               till vår postadress, eller till Cyberbase BBS.

                                @{b}Postadress:@{ub}
                                AMiGA TEKNiK
                          Svenska Amiga Föreningen
                               Pilvägen 18 C
                               341 76 Ryssby

                                    @{b}BBS:@{ub}
                                 Cyberbase
                           0372-40413 (öppen 24h)
                              14k4, ANSI, 8N1
@ENDNODE

@NODE COPYR "Copyright och distribution"
                         --------------------------
                         @{bg text}@{fg shine}COPYRIGHT OCH DISTRIBUTION@{bg back}@{fg text}
                         --------------------------

AMiGA TEKNiK är copyright av DeepCode och Svenska Amiga Föreningen.
Tidningen är *FREEWARE* och får fritt kopieras och spridas, så länge
innehållet förblir oförändrat. AMiGA TEKNiK får naturligtvis också säljas av
PD-leverantörer, så länge kostnaden för ett exemplar inte övergår 25 kronor.

AMiGA TEKNiK distribueras via BBSer och PD-bibliotek. Vi söker hela tiden
nya distributörer, så vet du att du kan sprida tidningen över stora delar av
Sverige (du driver en stor BBS, ett PD-bibliotek, eller är erkänd swapper i
någon demogrupp), så får du gärna ta kontakt med oss. Som officiell
distributör av AMiGA TEKNiK får du tidningen ett par dagar före den släpps,
så att du kan börja skicka ut den direkt.

                          @{b}Officiella distributörer@{ub}

                   PD-Eliten, Pilvägen 18c, 341 76 Ryssby
                 Partridge BBS, 0372-70195 (kl 21:00-06:00)
                      Cyberbase BBS, 0372-40413 (24h)
               Final Frontier BBS, 035-49516 (kl 22:00-07:00)
@ENDNODE

@NODE MATER "Material till AMiGA TEKNiK"
                          -----------------------
                          @{bg text}@{fg shine}MATERIAL TILL TIDNINGEN@{bg back}@{fg text}
                          -----------------------

Material till AMiGA TEKNiK ska skickas som ASCII format. Du kan antingen
skicka en diskett till vår postadress, eller skicka upp artikeln till
Sysoparean i Cyberbase BBS. Vi kan inte ansvara för insänt icke beställt
material, så om du vill ha tillbaka din diskett, glöm inte att skicka med
ett frankerat svarskuvert.

Vad vi mest av allt vill ha är tekniska artiklar om Amigan, eller datorer i
allmänhet, recensioner av ny mjuk- och hårdvara, repotage eller annat
trevligt. ;-)

Vi letar också efter folk som kan recensera BBSer. Se @{"speciellt text" LINK GRANSK} om
detta.

                                @{b}Postadress:@{ub}
                                AMiGA TEKNiK
                          Svenska Amiga Föreningen
                               Pilvägen 18 C
                               341 76 Ryssby

                                    @{b}BBS:@{ub}
                           0372-40413 (öppen 24h)
                              14k4, ANSI, 8N1
@ENDNODE

@NODE CDNYTT "Ny CDROM-skivor från England"
                  ---------------------------------------
                  @{bg text}@{fg shine}NYA CD-ROM SKIVOR FRÅN 17-BIT SOFTWARE!@{bg back}@{fg text}
                  ---------------------------------------

                   @{b}Encounters: The UFO Phenomena EXPOSED@{ub}
                                @{fg shine}Pris: £14.99

                         "The Truth Is Out There!"@{fg text}

UFO's finns! Den här skivan är ett bevis för detta! Encounters sägs
innehålla den största samlingen UFO material som någonsin publicerats på
CD-ROM, vilket inte betyder lite. Skivan innehåller information från alla
möjliga mer eller mindre säkra källor, bl.a. före detta höjdare från Air
Force/Navy och militären. Skivan är smockfull med dokument och fotografier
som relateras till UFOs. Eller vad sägs om texter från FBI, CIA, NSA? Eller
kanske hemlighetsstämplat material om Roswell, Area51, Sigma, Dreamland,
Grunge 13 och Project Redlight? Är du intresserad av utomjordingar, dess
farkoster och teknologi samt den mystik som finns runt ämnet, så är denna
skiva ett riktigt kap för dig!


                            @{b}Nothing But GIFS AGA@{ub}
                                @{fg shine}Pris: £19.99

                        "When PC/Mac Ain't Enough!"@{fg text}

Är du trött på att bilderna till din Amiga oftast bara har 32 eller kanske
bara 16 färger? DÅ ska du ta en titt på denna CD-skiva, som trycker ut det
mesta och bästa ur din Amiga 1200/4000! Här finns enbart bilder med 256
färger, alla i GIF format som kan visas direkt från CD:n. På skivan finns
över 650 MB bilder - handritade, digitaliserade och raytraceade. Bilderna
har valts ut av 17-bit, så alla bilderna ska hålla mycket hög klass! Skivan
kan köras från vilken AGA Amiga som helst, CD³² inkluderad. Skivan kommer ut
i januari 1996.

@{"Tommy Johansson" LINK REDAX}
@ENDNODE

@NODE DOOM "Doom på Amigan? Nej, tack."
                       -----------------------------
                       @{bg text}@{fg shine}DOOM PÅ AMIGA - NO WAY, JOSE!@{fg text}@{bg back}
                       -----------------------------

Erkänn att du någon gång avundsjukt har tittat på spel som DOOM, Dark Forces
och Marathon på PC och Mac? Och sedan har du gått hem och laddat in Fears
eller Gloom. Det är inte riktigt samma sak. Datormagazin skrev i sin test av
Gloom att man aldrig skulle kunna få ut så pass hög hastighet ur en Amiga,
så att man kan skriva ett DOOM spel. Detta är rent BULLSHIT! Jag blev mycket
upprörd när jag läste detta! Artikelförfattaren Tommy Rydling har tydligen
inte läst på sin dataläxa riktigt. AMiGA TEKNiK reder ut begreppen...

För det första så är inte DOOM (legobitarna anfaller) det första 3D spelet
till PC. Det som startade upp hela hysterin var ett spel vid namn
Wolfenstein. Detta spel var snabbare än DOOM, fast hade inte fullt så
"avancerad" grafik. Enligt DMz har A1200:an för låg hastighet för dessa
spel. Nu är det så att jag kört Wolfenstein utan några som helst problem på
en 286:a! Och den som kan lite, vet att till och med en gammal Amiga 500 är
många gånger snabbare än en 286:a. Och A1200:an, som är en hel del snabbare
än A500, skulle inte klara av hastigheten?

Hoppas Tommy Rydling läser detta... Anledningen till att DOOM spel inte
fungerar på Amiga är för att grafikuppbyggnaden inte är samma som i en
PC/Mac. PC/Mac använder sig av s.k. @{b}chunky-pixels@{ub}, som kan omformas så att
3D-spel kan göras, medan Amigan använder sig av vanliga @{b}bitmap-pixels@{ub}. För
att kunna göra 3D-spel på Amigan behöver man alltså konvertera från chunky
till bitmap med hjälp av en viss mjukvarumässig rutin. Detta tar tid, vilket
naturligtvis också påverkar spelets hastighet. DÄRFÖR blir DOOM spel inget
vidare på en Amiga 1200 utan accelerator. Vad jag har hört så går dock Gloom
fint på en större Amiga 4000.

Min subjektiva åsikt är att vi ska slippa se DOOM spel på Amigan, eftersom
de ger datorn ett dåligt rykte. Gör istället riktiga vektorbaserade 3D-spel,
strategi-, plattforms- och arkadspel. Spel med suverän grafik i 256 färger
och där inte pixlarna är stora som skithus. Gloom och Fears fick mig nästan
att lämna Amigan, men då fick jag se ett annat spel - @{b}Alladin AGA@{ub}. Har du
barn, syskon eller kusiner i åldern 5-12 år så rekommenderar jag detta
höjdarspel! Grafiken och ljudet får en gammal fanatiker som mig att fälla en
tår. Kräv bättre Amigaspel! Utnyttja tekniken, och sammarbeta, istället för
att en person ska göra allt (James Pond).

@{"Tommy Johansson" LINK REDAX}
@ENDNODE

@NODE BBSS "Vad är en BBS?"
                               --------------
                               @{bg text}@{fg shine}VAD ÄR EN BBS?@{fg text}@{bg back}
                               --------------

Allt sedan Internet slog igenom på riktigt, och alla med dator skulle ha ett
svindyrt Internetabonnemang, så har modemförsäljningen självklart ökat
avsevärt. Dock så är ännu inte Internet den största andledningen till att
skaffa modem. Runt om i landet finns en hel drös med s.k BBSer - Bullentin
Board System. Ska man verkligen få ut någonting av sitt modem så är det inte
Internet som gäller, det är fortfarande BBSer, och det kommer alltid att
vara så. Internet är snyggt, men det är också dyrt och oehört slött. Vart du
än bor i Sverige så finns det med största sannolikhet en BBS inom ditt
lokalområde, som du kan ringa upp, och snabbt skriva meddelanden och hämta
hem filer. Så säg upp ditt Internetabonnemang, ta på dina colla
hackerbrillor och släng dig ut i den riktiga cyberspacen!

BBS brukar oftast beskrivas som ett elektroniskt klotterplank, och det kan
väl till viss mån stämma, men förutom att klottra så finns det en hel del
andra saker man kan göra på en BBS. Du kan vara med i diskussioner, precis
som Usenet på Internet, du kan spela onlinespel, du kan hämta hem filer, du
kan chatta (om BBSen har mer än en ingående telefonlina), och du kan ibland
också skriva brev till massor av personer världen över.

Rent tekniskt så består den normalstora BBSen av en dator som står på dygnet
runt. Datorn är utrustad med modem som är kopplat till en egen ingående
telefonlinje. När en användare ringer till BBSen via sitt eget modem så
svarar datorn, och sedan tar ett BBS-program (exempelvis NiKom, MaxsBBS,
Xenolink) över och börjar skicka en massa text imellan modemen. I en BBS
finns det ingen snygg högupplösningsgrafik - allt ritas i ANSI/ASCII, alltså
vanlig teckengrafik. Därför går det oehört mycket snabbare att skicka över
menyer på en BBS än när du surfar på Internet.

Du ringer upp en BBS med hjälp av ett terminalprogram, vanligtvis NComm
eller Term. Ett terminalprogram skickar allt du skriver till modemet, och
allt som kommer från modemet till skärmen (även det du skrivit).

Den första gången du loggar in i en BBS så kommer du att få svara på en
massa frågor, så att BBSen fungerar så bra som möjligt på din dator, och så
att Sysopen (han/hon som sköter om BBSen) vet vem du är. Kom ihåg att ALLTID
svara ärligt, för annars kan du bli utslängd och bannlyst (och sysopen
kommer förmodligen varna för dig hos andra sysopar). Med dagens teknik är
det billigt och enkelt att kolla vem som VERKLIGEN ringer. Så svara ärligt.

Väl inne inne i basen kan du enkelt koppa omkring bland menyer (eller skriva
kommandon) för att göra olika saker. Skulle du nån gång få problem så kan du
vända dig till sysop, för denna kommer med största sannolikhet att hjälpa
dig direkt. Skulle han/hon inte göra det, så är BBSen inte speciellt seriös.

Nu vet du väl ungefär vad en BBS är för något, så skit i Internet och ladda
in NComm! Du kommer inte att ångra dig. har man en gång ringt en BBS och
upptäckt hur kul det är att vara med i diskussioner och leta bland filer, så
kommer man inte att sluta i första taget. Kom bara ihåg att försöka ringa
lokalsamtal, eftersom rikssamtal har en förmåga att bli väldigt dyra när man
glömmer bort tiden (talar av egen erfarenhet :-). Du vet väl också att
telefonsamtalen bara är hälften så dyra mellan 18:00-8:00?

@{"Tommy Johansson" LINK REDAX}
@ENDNODE

@NODE RADE "Raderat en liten fil?"
                 ------------------------------------------
                 @{bg text}@{fg shine}"JÄKLAR, JAG RADERADE DOKTORSAVHANDLIGEN!"@{fg text}@{bg back}
                 ------------------------------------------

Vad händer när man raderar en fil? Den frågan har säkert många nybörjare
ställt sig någon gång. Faktum är att filen inte alls raderas. Det som i
praktiken händer är att en liten "virtuell" strömbrytare slås av, vilket
betyder att en raderad fil inte har gått förlorad. Visserligen krävs det
lite kunskaper att få tillbaka den, om man inte är en lycklig ägare av ett
rejält Undelete program.

Vi ska nu gräva oss in i Amigan och kolla vad som händer när vi arbetar med
en fil. Det jag berättar nu är rent hypotetiskt och det fungerar inte
riktigt så här enkelt i praktiken, men hur det verkligen fungerar är ganska
irrelevant. Dock bör jag klargöra att följande fakta är baserad på de
vanligaste magnetiska lagringsmedierna; diskett och hårddisk.

Vi tänker oss att vi sitter framför en ordbehandlare och har skrivit ett
brev. När vi tycker vi är klara så sparar vi brevet under namnet
"Kajsa_brev" (eller, bara för att visa hur oehört lamt konstruerat
MS-DOS/Windows till PC är, under namnet "Ett litet brev till Kajsa.txt").
Filen lagras nu på diskettens sektorer. Utöver själva texten så lagras
också fakta om filen; hur stor den är, vad den heter, när den skapades,
vilken typ av fil samt om den är aktiv.

När en fil är aktiv så kan man inte skriva över den, vilket man däremot kan
om filen är inaktiv - raderad. Därför är det väldigt noga att du inte
skriver något till disketten eller hårddisken den raderade filen ligger på -
om du vill få tillbaka den.

Åter till berättelsen... Vi kommer nu på att vi skulle kopiera en fil från
Download-biblioteket till biblioteket Filer. Vi går därför in i DirWork
(eller DirOpus, Diskmaster, Filer etc) och börjar rota runt på hårddisken.
Snart har vi fixat vårt lilla problem, och ska gå ut ur programmet. Men då
kommer vi på att vi för säkerhets skull ska kopiera vårt brev till en
diskett. Vi letar upp filen på HD:n, markerar den, och - ve och fasa! -
pekar fel med musen och klickar på Delete! En nanosekund senare finns inte
filen längre i fönstret!

Vad som nu hänt är att DirWork har raderat filen - stängt av den virtuella
strömbrytaren, och gjort filen inaktiv. Om du nu skulle skapa en ny fil,
ett nytt bibiliotek eller skriva till en gammal fil, så är chansen stor att
den nya datan lagras över brevet till Kajsa. Detta vore ju katastrofalt, så
lagra aldrig något på den drabbade skivan, vid ett sådant här missöde!
Observera dock att du kan ladda in filer utan att vara orolig, och det ska
du nu utnyttja, genom att starta ett Undelete program. FixDisk eller
Disksalv rekommenderas för den tunna plånboken (båda programmen är
Shareware). Själv använder jag gärna min urgamla Amiga 500-version av
FixDisk. När man bara ska få tillbaka filer så räcker den till gott och
väl.

Programmet kollar sedan igenom hela disketten efter alla filer, och det tar
ingen hänsyn till om filen är aktiv eller inaktiv, vilket vanliga
Dir-program självklart gör. När du snart fått upp en lista över alla filer,
så är det bara att markera "Kajsa_brev", och välja Undelet. Vår trogne
strömbrytare slås nu på, filen blir igen aktiv, och du kan med enkelhet
fortsätta arbeta med den.

Hoppas denna artikel har bringat lite ljus till ditt kunnande om datorer - i
huvudsak då naturligtvis vår allas Amiga.

@{"Tommy Johansson" LINK REDAX}
@ENDNODE

@NODE FANAT
                            --------------------
                            @{bg text}@{fg shine}AMIGA RULEZ FOREVER!@{fg text}@{bg back}
                            --------------------

                                   - - -

@{b}Kund:@{ub}    Kan jag få se lite riktig multitasking på den här PowerMacen med
         90 MB RAM och 2 GB HD?
@{b}Säljare:@{ub} Visst! Vänta bara så ska jag formattera klart disketten...

                                   - - -

PC är lättanvänd och ett bra alternativ till en okunnig kund. Speciellt en
EvErEst series byggd kring ACER moderkort med 256kb cache, 8MB EDO RAM, 850
MB EIDE HD 10ms och Pipeline Burst, 16C550 COM portar och EEP på LPT samt
TRIO 64bits grafik S3 kort med 1MB. (Läst i datatidning)

                                   - - - 

                               Multitasking:
                      Försök göra det på en Macintosh.
                         Försök göra det på en PC.
                            Gör det på en Amiga.

                                   - - -

Det är bevisat! Windows är inget virus! Ett virus tar upp en massa plats på
hårddisken, det sprider sig snabbt, det är svårt att bli av med, det drar
ner hastigheten på din dator, det käkar upp en mängd minne och det driver
användaren till vansinne. Allt detta gör också Windows. MEN ett virus är
bra programmerat, och det kommer hela tiden nya bättre versioner. Detta
stämmer inte med Windows. Vi på redaktionen har då dragit slutsatsen att
Windows är ett försök till virus, som någon inkompetent lamer har fösökt
göra. Sammanfattat; Windows är ett buggigt virus.

                                   - - -

                   "Va? Kan man ha hårddisk till Amiga?"
                           Numera erkänd PC-lamer

                                   - - -
@ENDNODE

@NODE SQUIRR "Squirrel SCSI II-interface"
                     ----------------------------------
                     @{bg text}@{fg shine}SQUIRREL SCSI INTERFACE FÖR PCMCIA@{fg text}@{bg back}
                     ----------------------------------

För er som har en Amiga 600/1200 och vill ha möjlighet att koppla in SCSI
enheter till er dator - så som hårddiskar, DAT-spelare, scanners, CD-ROM,
SyQuest enheter etc - finns nu Squirrel SCSI Interface.

Squirrel består av ett litet svart plastkort som sätts in i PCMCIA porten
(kortporten). Från instickskortet leder en ynka 40 cm lång (kort?) sladd
som slutar i en standard 50-polig SCSI kontakt. Squirrel klarar av att
hantera upp till 7 SCSI enheter. Vi har dock bara haft möjlighet att testa
med en CD-ROM.

Installationen gick väldigt smidigt. Ett installationsprogram som startades
via Commodores Installer la in alla filer, och konfiguerade om
User-startup så att alla SCSI enheter automatiskt mountas när datorn
startas upp. Om du är någorlunda kunnig i DOS bör du dock editera om
User-startupen lite. Lägg till ett ; tecken framför de enhetsnummer du inte
har något inkopplat till, eftersom mountningen tar ett par sekunder -
vilket faktiskt kan bli rätt jobbigt om man är van vid en snabb boot.

När du trycker in PCMCIA-kortet ska du tänka på att kortet är tunnare än
ett vanligt PCMCIA-kort, så var väldigt försiktig. Pinnarna inne i
porten är mycket känsliga för våld.

Som jag innan skrev testade jag interfacet med en CD-ROM, vilket gick
utmärkt. Jag har inte haft något som helst problem att köra några av de
skivor jag har haft tillgång till.

Kablen är som sagt 40 cm lång, vilket är på tok för lite. När man som jag
har ett datorbord att ställa Amigan på blir det väldigt bökigt att få
plats med CD-ROMen. Men efter en viss omplacering av skrivbordet (numera
placerat tätt intill datorbordet) lyckades jag faktiskt ställa CD-ROMen
rakt. Dock är det det enda jag kan klaga på.

Manualen är tillfredsställande och innehåller det mesta man behöver veta.

Till slut vill jag säga att Squirrel SCSI Interface är en mycket bra
produkt för dig som vill ha möjlighet att expandera din Amiga 600/1200. Det
vanligaste tillbehöret som man skaffar idag är nog CD-ROM, och med ett
Squirrel kan du enkelt plugga in en sådan. 

                +--------------+-------------------------+
                | Produkt      | Squirrel SCSI Interface |
                | Datorkrav    | Amiga 1200/600          |
                | Tillverkare  | HiSoft                  |
                | Pris         | ca 995:-                |
                | Leverantör   | Data Vision             |
                +--------------+-------------------------+

@{"Tommy Johansson" LINK REDAX}
@ENDNODE

@NODE ITDATA
                           ----------------------
                           @{bg text}@{fg shine}IT & DATA LEXIKON 1995@{fg text}@{bg back}
                           ----------------------

En ny bok har lämnat tryckeriet för att fortsätta sin väg ut i den enormat
oceanen av olika bokaffärer. Dess namn är IT & Data Lexikon 1995, vilket
direkt betyder att vi måste skriva en recension.

Författaren Jerker Thorell har nog arbetat ett bra tag för att sätta samman
det 250 sidor tjocka lexikonet. Det finns en enormt stor mängd ord att slå
upp, och de allra flesta har med data och göra. Det finns en del
typografiska ord med, men iofs så görs ju den mesta sättningen numera på
dator - så det är förståligt att man kan hitta A-format, horunge, spärrning,
kerning och knipning och liknande ord.

Som den person man är slog jag direkt upp ordet Amiga; "en datorserie från
den amerikanska tillverkaren Commodore. Amiga betecknas ibland (dock
orättvist) som leksak". Nja... Ska man tillåta sånt här? Commodore gick
ju i konkurs för länge sedan och uppslagsverket är från 1995, så Escom borde
ju nämnas. Och att Amigan inte är en leksak visste vi ju redan. I nästa
upplaga vill vi gärna kunna läsa att Amigan är en 32-bitars dator som har en
mycket avancerad multitasking, enormt kraftfull grafik och är baserad på
Motorola 680x0 processorn (som också sitter i Atari och macintosh). Och det
är ett minimum!

En grov genomskådning av den restrerande boken leder till diverse småsaker,
t.ex. avsaknaden av orden IFF (komprimeringsstandard), AGA (grafikstandard),
LhA (arkiveringsstandard), Chunky m.m.

Något annat som verkligen var mystiskt, med tanke på att boken är ny, var
beskrivningen av modem. Enligt Jerker så är det snabbaste modemet man kan
använda för vanliga telefonlinjer 9600 baud. Ska man ha snabbare så får man
hyra speciella linor, och då kan man komma upp i 19200 baud... Va? Menar
grabben att vanliga 28800 modem inte kan användas på telefonlinor? Och säger
han också att förhyrda linor bara kommer upp i 19200 baud? Nej du, Jerker,
här får du nog justera lite. Vi lever på -90 talet!

Men förutom dessa "småfel" så är boken ganska bra, och beskriver en uppsjö
kryptiska förkortningar som du knappt visste fanns; ASYST, ATAPI, BDF, BCD,
DMI, KSR, MTBF, PIM, TDM osv osv... Håller du på mycket med datorer så kan
den här boken vara mycket till hjälp.

@{"Tommy Johansson" LINK REDAX}
@ENDNODE

@NODE SAMF
                          ------------------------
                          @{bg text}@{fg shine}SVENSKA AMIGA FÖRENINGEN@{bg back}@{fg text}
                          ------------------------

SAMF är en av Sveriges största användarföreninga för Amigaägare. Ett års
medlemsskap kostar endast 100 kronor och ger dig följande:

 * 5 medlemstidningar på diskett med massor av artiklar, program/spel,
   nyheter, listor över PD/SW och erbjudanden!

 * Tillgång till vårat PD/SW bibliotek med 1000-tals disketter och många
   gigabyte nyttoprogram, spel, demos, tidningar, moduler, instrument,
   texter och massor av annat! (Bl.a. 17-bit, Assassin, T-bag disketter)

 * Gratis hjälpservice! Har du frågor om din Amiga, så kan du bara skriva
   ner dem och skicka dem till oss, tillsammans med ett frankerat
   svarskuvert, eller få direkt hjälp i vår BBS!

 * Som medlem får du vart 10:e diskett i dina PD/SW beställningar utan
   extra kostnad!

 * Full access på Cyberbase BBS, med fri download, tillgång till alla möten
   och 50 minuter online tid per dygn!

Du kan bli medlem antingen genom att skicka ett brev till vår postadress,
eller ett brev till sysopen på vår BBS, så skickar vi ett inbetalningskort
hem till dig (ej köptvång!), eller så kan du betala direkt genom vårt
postgiro 628 49 22-9.
@ENDNODE

@NODE LOCA "Locale - sätter språk på tillvaron"
                     ----------------------------------
                     @{bg text}@{fg shine}LOCALE - SÄTTER SPRÅK PÅ TILLVARON@{bg back}@{fg text}
                     ----------------------------------

Har du alltid svurit över engelska program, med lustiga ord som du inte
förstår? Eller kanske hitta ett suveränt program, för att upptäcka att det
är på polska eller tyska? Nu börjar dessa problem bli färre, för
Amigaprogrammerare börjar använda Locale som följer med DOS 2.x och uppåt!

Locale är ett bibliotek (library) med kommandon för att utnyttja speciella
språkfiler. Varje ny Amiga har ett visst språk inställt i
konfigurationsfilerna. Detta görs med ett program som ligger i Prefs. När
ett program som utnyttjar Locale startas så letar programmet upp dess egna
språkfil och använder de ord som står där, istället för de förinställda.

Om vi tar det rent hypotetiskt. Säg att du skrev ett program på en Amiga 500
utan Locale, och skulle skriva ut 'Hej!' på skärmen, så skrev du 'Hej!' i
datan för text. Idag, om du använder Locales kommandon, så skriver du
istället 'ORD_NUMMER_5' (ren teoretiskt, naturligtvis). Ord nummer 5 i
språkfilen är 'Hej!', eller 'Hi!' om språkfilen är engelsk. Sedan kan
användare runt om i världen enkelt med ett speciellt program (CatEdit),
ändra dessa språkfiler till alla möjliga språk. Helt plötsligt kan du få din
ordbehandlare på svenska!

Allt fler och fler program använder Locale. Bland annat kan nämnas det
mycket kraftfulla registerprogrammet db (som faktiskt är skrivet av en
svensk). Det finns en hel uppsjö med språkfiler till db, så nu kan du göra
dina register på polska, finska, engelska, tyska, eller varför inte franska?

Amigans Workbench stödjer självklart Locale, så om du ställer om språk i
Prefs, så kommer din Amiga börja kommunicera på svenska!

Locale är ett otroligt framsteg, men tyvärr förstår inte alla det. Under
nästa år får vi hoppas att den större delen av Amigaprogram som släpps
använder detta bibliotek.

@{"Tommy Johansson" LINK REDAX}
@ENDNODE

@NODE TIDNIN "Ny Amigatidning på G!"
                              ---------------
                              @{bg text}@{fg shine}NY AMIGATIDNING@{bg back}@{fg text}
                              ---------------

Att det kommer en ny Amigatidning kanske inte alla känner till. Att ersätta
Datormagazin kan inte bli en så svår uppgift, med tanke på den tidningens
innehåll och kvalitet. Vi har tagit reda på lite fakta om denna kommande
tidning, och här kan du läsa allt om det. Tyvärr har en av de mest viktiga
uppgifterna smugit oss förbi - namnet på tidningen, men tills vidare får vi
klara oss utan det.

Mannen bakom detta stora projekt är den inte helt okände Thomas Svenson på
ProComp i Moheda (Amigaentusiast sedan den absoluta början). I ett par
månader har nu diskussioner om tidningen pågått i ProComps BBS, och de fakta
som följer är baserade på just dessa diskussioner.

Tidningen kommer ENBART att innehålla Amiga - ingen mystiskt kompott likt
den som DMz lyckades få ihop. Du kommer att kunna läsa om recensioner av
program, hårdvara och spel, repotage om hur Amigan används,
programmeringsartiklar (denna del är lite diffus), nyheter och sådant som du
önskar ska finnas i en datatidning. Utöver detta vanliga kommer tidningen
med största sannolikhet innehålla den mycket eftertraktade BBS-listan.

Första numret planeras att komma ut i mitten av mars, möjligen med viss
avvikelse beroende på hur många annonsörer och hur många prenumeranter de
kommer att få. I dagsläget har vi ingen fakta om hur man kan köpa en
prenumeration, men du får gärna skicka ett fidonet brev till Thomas Svenson
på 2:200/502.0. Är du intresserad av att skriva för tidningen kan du också
vända dig hit.

Tidningen kommer att börja med 52 sidor glättat papper men antalet sidor
kommer att öka efter hand tidningen säljs. Lösnummerpriset kommer att bli 29
kronor och en prov-prenumeration på tre nummer kommer förmodligen att kosta
85 kronor. Under 1996 planeras nio nummer att släppas, och sedan kommer
den att bli en månadstidning - 12 nummer per år, för er som inte hängde med
på SO-timmarna i lågstadiet... ;-)

I vilket fall som helst så önskar vi på redax Thomas och hans medhjälpare
lycka till! Vi ser med glädje fram emot den dagen första numet dimper ner i
brevlådan...

I cyberspace har det har också ryktats om att SAM (Svenska Amiga Magazin)
kommer att börja tryckas som riktig tidning. Huruvida detta är sant eller
inte vet jag ej, men får jag reda på mer om detta så återkommer jag med en
ny artikel. Tänk er TVÅ Amigatidningar i lilla Sverige. Vem var det som sa
att Amigan är död och begraven? @{b}(Var det inte Datormagazin?/Red.anm.)@{ub}

@{b}PRESSTOPP!!@{ub} Precis i sista sekunden fick jag reda på att YTTERLIGARE en
tidning snart kommer att tryckas! Jag fick uppfattningen om att det
handlar om något i stil med en slags "hacker-tidning", fast jag vet inte mer
nu. Dock skulle chefredax skicka ett gratis exemplar till mig så fort
tidningen har tryckts, så jag återkommer nog i nästa nummer!

@{"Tommy Johansson" LINK REDAX}
@ENDNODE

@NODE GRANSK "BBS-granskarna"
                               --------------
                               @{bg text}@{fg shine}BBS-GRANSKARNA@{bg back}@{fg text}
                               --------------
                     
Innan när DatorMagazin existerade så ringde de runt till olika BBS:er runt
om i Sverige och provkörde dem. Nu när inte Dmz finns längre så får vi ta
över och prov- köra BBS:er, dock inte i hela Sverige eftersom det blir
alldeles för dyrt... Vi ringer därför bara och testar AMiGA-BBS:er i
följande riktnummerområden:

                             @{b}0345 (Hylte)@{ub}
                             @{b}0346 (Falkenberg)@{ub}
                             @{b}035 (Halmstad)@{ub}
                             @{b}0371 (Gislaved)@{ub}
                             @{b}0372 (Ljungby)@{ub}
                             @{b}0430 (Laholm)@{ub}
                             @{b}0433 (Markaryd)@{ub}

Men för de som inte har lokalsamtal till något av dessa områden så har vi på
tidningen ett förslag... För att kunna recensera BBS:er i hela Sverige så
behövs det frivilliga som är redo att testa AMiGA-BBS:er i deras lokalområde
och sedan skriva ner recensionen som en textfil och skicka upp den på någon
av följande BBS:er:

                     @{b}Cyberbase  0372-40413 Dygnet runt.@{ub}
                   (lägg filen i Sysop-arean i denna bas)
                   @{b}Partridge BBS 0372-70195 21:00-06:00.@{ub}
                 @{b}The Final Frontier 035-49516 22:00-07:00.@{ub}
@{"BBS-Granskarna" LINK REDAX}
@ENDNODE

@NODE LISTA "BBS-Lista inom Halmstad-närområdet"
                      --------------------------------
                      @{bg text}@{fg shine}AMIGA BBSER INOM HALMSTADOMRÅDET@{bg back}@{fg text}
                      --------------------------------

@{b}Namn                Tel         Hast        Inriktning            Öppen@{ub}

@{bg text}@{fg shine}Falkenberg                                                              @{bg back}@{fg text}
Wet Dreams          0346-16348  28800/V34   Porr                  Alltid

@{bg text}@{fg shine}Halmstad                                                                @{bg back}@{fg text}
Baccis BBS          035-187712  28800/V34   Porr, AMiGA, PC       Alltid
NightMare BBS #1    035-149538     ???      AMiGA och PC          Alltid
NightMare BBS #2    035-188377     ???      AMiGA och PC          Alltid
Noble House Amiga   035-184598  28800/VFC   Filer, Fido           Alltid
RIP                 035-135233  28800/V34   100% AMiGA            Alltid
SunSet BBS          035-211950  28800/V34   AMiGA och PC          Ibland
@{b}The Final Frontier  035-49516   14400/V32B  Support AMiGA TEKNiK  22-07@{ub}
Thor                035-121032  14400/V32B  RPG                   Alltid

@{bg text}@{fg shine}Gislaved                                                                @{bg back}@{fg text}
Amiga Is Alive AIA  0371-82218  14400/V32B  AMiGA                 16-22
rOAD hOUSE          0371-80773  28800/VFC   AMiGA                 Alltid

@{bg text}@{fg shine}Ljungby                                                                 @{bg back}@{fg text}
@{b}Cyberbase           0372-41413  14400/V32B  Support AMiGA TEKNiK  Alltid
Partridge BBS       0372-70195  19200       Support AMiGA TEKNiK  21-06@{ub}

@{bg text}@{fg shine}Markaryd                                                                @{bg back}@{fg text}
Deep Forest         0433-15037  28800/V34   AMiGA och PC          Alltid


@{"BBS-Granskarna" LINK GRANSK}
@ENDNODE

@NODE RIP "Recension av R.I.P BBS"

                               -------------
                               @{bg text}@{fg shine}  R.I.P BBS  @{bg back}@{fg text}
                               @{bg text}@{fg shine}035 - 135 233@{bg back}@{fg text}
                               -------------


                                  @{b}Allmänt@{ub}

  R.i.P eller Reset In Progress som namnet egentligen betyder är en bas som
ligger i Halmstad. Sysop heter Kent och har en fem- stjärnig kvalitet på
sin bas. Om Du ringer som `guest` så kan du få DownLoad-axxess redan inom
en timme om Du har tur. Kent är verkligen intresserad av att få nya users
som kan bidra med färska ideer och nytt material till basen och därför är
han snäll mot sina users. Han vill GÄRNA att Du lämnar en helt egen och
utförlig presentation av Dig själv i brevarean.

  
                                   @{b}Filer@{ub}

  Du kanske frågar Dig. Vad har Han för ql filer på brädan? Det finns ett
MYCKET lätt och litet svar på den frågan, ALLT, utom illegala saker som
piratkopior etc. Det är en mycket fri- kostig byteratio på UpLoads och
DownLoads så Det blir många bytes som kommer i omsättning. Sysop kallar sig
ofta för virrig luns men jag har ännu inte riktigt listat ut varför. Han är
ganska virrig, men han är minsann ingen luns.
  
		
                                  @{b}Service@{ub}

  Om Du är ny på det här med modem så är det bara att fråga Kent det blir
några problem eller om Du vill ha något svar på en fråga om modem etc. Han
försöker att hålla en gräns på hur gamla filerna får vara som max, och
därför så är det mest nyare filer som finns tillgängliga. Du kan
naturligtvis be den allsmäktige Kent att lägga in en annons åt Dig eller
ditt företag.


                                 @{b}Mötesareor@{ub}

  På R.i.P så finns det gott om mötesareor och annat smaskens som t ex ett
kraftigt bra vote-program som låter dig rösta på en massa roliga och
annorlunda saker. Här kan Du säga Din åsikt om ditten och datten kanske
även lägga in lite roliga debattskapare själv.


                                  @{b}Utseende@{ub}

  Menyerna är ritade i allra modernaste `STYLE-VIEW` alltså en mycket
stilriktig ANSI-look men mycket rött och gult vilket får hela basen att
skina av en slags nattklubbs-aktig neon-nyans.
  Klart fräckt utformad. Ingen jä**a NiCom grafik här alltså.

			
                             @{b}Stämning i basen@{ub}

  På R.i.P så är alla bundis med varandra så Du behöver inte skämmas för att
tala om för de andra användarna vad Du tycker. Meningen är att allas åsikt
respekteras vilket inte är så vanligt på `normala` baser. Hur otrevlig kan
stämingen bli med en virrig och rolig luns till sysop? Jo helt enkelt inte
otrevlig alls. Glada och trevliga users som älskar att UpLoada och
DownLoada och skriva skumma mezz till andra users.

  
                                   @{b}Betyg@{ub}

  Det huvudsakliga betyget på denna bas måste efter en mycket noga
övervägning bli som följer.
                           @{b}_____________________
                           |*|*|*|*|*|*|*|*| | |
                           ¯¯¯¯¯¯¯¯¯¯¯¯¯¯¯¯¯¯¯¯¯
                           8 poäng av 10 möjliga

                                 Motivation@{ub}

 Lättheten att få mer axx och antalet nya och fräsha filer drar upp betyget
med en stor del, detsamma gör även den användar-vänliga uppläggningen av
basen och den snygga grafiken. Tyvärr så åker man ur basen lite väl snabbt
om man inte ringer på några veckor. Glöm sol-semestern på sommaren alltså.

 Detta drar ner betyget till en liten 8 men det är ju ett väldigt bra betyg
och, hade jag haft en 1-5 skala, så hade den fått 4+ vilket inte är fy skam.
Nädå, mitt råd till dig är RING SNARAST!!!

@{"Henrik `Zanius` Högberg" LINK REDAX}
@ENDNODE
