
 Hát  igen.  Ugyan ez egy teljesen user
mag,  de a ClickBoom húzása ihlette meg
a  témát,  ami  eléggé  érinti az AMIGA
jövõjét   is.    Már  valamelyik  elõzõ
számban  volt  egy  cikk  a  hírdetések
fontosságáról,    most   következik   a
játékok  meghatározó  voltáról.  Lehet,
hogy  elõször  sokan  csak  csóválják a
fejüket  a  fent  leírtak  miatt, de ha
elolvassák   a  cikket,  talán  máshogy
fogják    látni   a   dolgot   (hallod,
Stef??!).
 Kezdjük  az  alapoknál.   Mi határozza
meg,  hogy  egy átlagember milyen gépet
vesz  (most attól eltekintve, hogy csak
peecee-s bolt van a környékén).  Otthon
leül   a   kupaktanács,   és   elkezdik
fontolgatni,  hogy  a gyereknek kellene
már  venni egy számítógépet.  De persze
egy  olcsóbbat,  viszont  jó  lenne, ha
menne  rajta  NEM  CSAK  a játék is :-)
Persze  a  gyerek  is  elkezd óbégatni,
hogy  neki olyan gép kell, amin megy az
a klafi lövöldözõs game.  És helyben is
vagyunk.

 Mert  nem  elsõsorban  a  felhasználói
progi  határozza  meg  a gépválasztást.
Hiába  magyarázom  én bárkinek is, hogy
milyen   jó   is   az   a  Scala,  vagy
LightWave,  az  OS-vel  pedig  meg  sem
próbálkoznék...   Az õ szemükben a Word
és  a  FinalWriter  között  nincs semmi
különbség.   Csak  az  a  rally  milyen
klafi  volt...   És  ez  alapján a jobb
játékok  által  választott  gépet veszi
meg a család.  Meg a Dezsõkéék is, és a
Gézáék  sem  maradhatnak  le.   És  így
abból  a  gépbõl  négyszer többet adnak
el,  mint  a  többibõl.   Így  a gyártó
bácsi   alacsonyabb  árakkal  dolgozik,
mert   így  is  többet  keres,  mint  a
többiek.  Persze a többiek is rájönnek,
hogy  hova  érdemes befektetni a pénzt.
Szélesedik  a  piac,  egyre több helyen
kiabálják  a vásárlók arcába:  "Virítsd
a lóvét!" :-).  Azok meg virítják.

 Aztán  kéne  venni egy nagyobb procit,
mert  már  a  Djúúm  21x4  szaggat.  És
beindul  a  fejlesztés.  Programozók és
gyártók  kéz  a  kézben.   Nem  mint  a
CyberVision  és  a  Picasso esetében...
És  ugyan van sok silány minõség is, de
ki  bánja,  mikor  egy graf kártya 5000
Ft-ba  kerül...   Veszek belõle négyet,
valamelyik csak mûködni fog.  És veszik
a  játékokat,  és  a  játékért veszik a
gépet.

 Ezért   dobogtatta   meg   kis  (amúgy
hatalmas) szívemet a ClickBoom akciója:
szavazz, és mi átírjuk neked.  És akkor
nyugodtan  vehetsz  AMIGA-t,  mert  nem
kell    kínosan    álldogálni,   amikor
megkérdezik,   hogy   milyen   játékaid
vannak.   Mert  nem  merem  azt mondani
senkinek   sem,  hogy  vegyen  AMIGA-t.
Mert  tudom,  hogy  nem azt kapná, amit
szeretne.    Talán   ne  hasonlítgassuk
össze  az  F1GP-t  az  F1GP 2-vel.  Aki
játszott velük, az tudja a különbséget.
Ezért    szoktam   mindig   az   AmiNET
games/demo könyvtárát lelkesen bújni.

 Ezért  nézek  el  mindig a Sadeness, a
Vulcan  és  a ClickBoom webjére.  Ha az
AMIGA visszaküzdi magát annyira, hogy a
játékok  65-70  %-a  megjelenik  rá is,
akkor  lesz  a jó világ.  Persze ez meg
addig  nem  lehetséges,  amíg  lopjuk a
játékokat,  és  nem vesszük.  Persze ez
egy  eléggé  relatív  dolog, mert mibõl
vegyek  meg  egy  10-15e Ft-os játékot?
Már régen kiabálom, de kis ember vagyok
én   ehhez:   magyar  árakat  a  magyar
locale   mellé!    Mert   havonta  5e-t
kibírnék  egy  CD-s  játékért.   De  ki
bírná  megfizetni a LightWave 1500 $-os
árát?    Persze   ha  nagyobb  lenne  a
kereslet,  akkor  olcsóbbak  lennének a
játékok is.

 Ezért  arra  kell buzdítsak mindenkit,
hogy   legalább   egy  eredeti  játékot
vegyen  meg.  Ha jól tudom, elég reális
árakon  lehet  beszerezni egy-két napon
belül  bármilyen  progit  a  soproni PC
Pincétõl.   És  6e Ft-ot csak megér már
az a full CD-s Myth :-).  Szóval tessék
vásárolni,   hogy   életben  maradjunk.
Elvégre  a  peecee  jó  nagy játékgéppé
nõtte  ki  magát,  és  ez  talán  mutat
valamit.    OK,   a  winfost  nem  kell
lemásolni, de a játékokat igen!  Kedves
"én   csak  user  vagyok,  semmi  game"
amigók,  ha  lett volna anno Doom, vagy
F1GP  2,  esetleg  Settlers 2 AMIGA-ra,
hányan nyúztátok volna?

 Manapság    végre-valahára    kezdenek
átállni  az  AMIGA-s játékok is texture
mappedre,  jönnek kifelé a voxelengines
szimulátorok,  a  trace  game-k.   Mert
igenis ez kell a népnek.  Ugye, ugye, a
rómaiak  is  tudták,  hogy a tömeget ki
kell  szolgálni.   Külön  öröm a magyar
fejlesztgetések,  az  OnEscapee,  ami a
Sadeness     szárnyai    alatt    kerül
napvilágra,    valamint   a   Forgotten
Forever  (a  fejlesztõgárdával az elõzõ
számban készült egy riport).  Tudok még
egy-két  fejlesztésrõl, de azok még nem
nyilvánosságra érettek.
 Remélem   mindenki   átlátja  a  játék
szükségszerû      fontosságát     annak
érdekében,  hogy  terjeszkedjünk,  hogy
15e-ért  vehessek PPC kártyát :-) De ha
valakinek  más lenne a véleménye, akkor
nyugodtan írja meg, teret engedünk neki
a mag hasábjain.


Ps.   Sajnos lett egy idõszerû apropója
is  a  cikknek.  Ugyanis Domy eladta az
AMIGA-ját,és vett helyette egy peeceet.
Az  indok:  amire én használom (játék),
arra  ez  jobb.   És  sajnos nem tudtam
neki  azt mondani, hogy nincs igazad...
Látta  már  valaki  a  Dungeon keepert?
Szavazzuk meg a Clickboom-nál!

                  Cop


