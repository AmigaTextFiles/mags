
            Deluxe Paint IV

 A  könyörtelen  préri  réme  üdvözli a
kedves     olvasót.Szándékom    szerint
igyekszem  némi információval szolgálni
az     egyik    legkedveltebb    amigás
rajzprogramról:    a  Deluxe  Paintrõl.
Nos,lesznek  homályos  foltok a program
1-2   funkciója   elött,melyekkel   nem
igazán vagyok tisztában.

No,ha  ezt  a  leírást olvasod,te bátor
amiga  user,nyilván  betetted  a Dpaint
feliratú   disket  a  meghajtódba.Rövid
töltés  után egy képernyõ elé jutottál,
ami   a   Amiga   Workbench  felirattal
tudósítja   magát  egy  fehér  csíkban.
(elnézést  kérnék azoktól,akik kívülrõl
fújják ezeket,de lehetnek olyan
 jó   útra   tért   gamerek,akiknek  ez
teljesen  új.Csak a lényegre térek ki.)
((Illetve    igyekszem   kitérni   csak
arra,de ez a leírás nagyon magolós,
  ha úgy teszik,dedós lesz néhol.))

 A mellete lévö mágikus számok a szabad
memóriakapacitást       adják       meg
bájtokban,ez a gépedben leledzõ memória
függvénye.Sima 1Mb-os A500-ason úgy 860
Kb  körül  kell lennie.(ha most hallasz
elõször  bájtokról,siess,  vegyél ilyen
témájú  könyveket  valahol,nem térek ki
rá)

 A képernyõn (továbbiakban:  screen-en)
látsz   egy   RAM   DISK  feliratú  kis
ábrácskát  (ún.   ikon-t),valamint  egy
Dpaint  feliratút is.  Nyomd le gyorsan
az   egered  (van  ugye?)  bal  gombját
kétszer a Dpaint feliratún!  Megjelenik
a  screenen  egy  `ablak`,benne további
ikonok.  Nos,te a floppydban lévõ lemez
(most a Dpaint) rajta található dolgait
nézed meg ezen mûvelettel.Most ugyanezt
hajtsd  végre  a  Dpaint  ikonon is!  A
program   elkezd   töltödni.   (Ha  meg
akarod  ismerni  ezt  a  Workbench nevü
ikonos dolgot,szerezd be
 Arany   Sándor:    AMIGA  felhasználói
kézikönyv (Aurum #3) c.  müvét!!!
 Remek  könyv,hasznát veszed,ha nemcsak
játszol a géppel!)

 A  töltögetés  után  kapsz egy `CHOOSE
SCREEN  FORMAT`  feliratú  kis ablakot.
Ezzel    határozod    meg,hogy   milyen
felbontásban     fogsz    dolgozni    a
grafikádon.   Nyomogasd  (továbbiakban:
click-elgess   )  a  kiírt  dolgokat.Az
éppen  kiválasztott  inverz  színü lesz
(aktív  lesz).  Baloldalt fenn vannak a
felbontások.Ezek:

Lores 320*256 pixel egyszerre max.  256
megjeleníthetö szín
Med-res 640*256 pixel max 16 szín
Interlace 320*512 pixel max 256 szín
Hi-res 640*512 pixel max 16 szín
/a 256 színt a HAM-mal tudod aktiválni/

Az     elsõ     szám    a    vízszintes
(horizontális),a  második  a függõleges
(vertikális)       pixelek      számára
vonatkozik.
Alapban   a  program  Lores  felbontást
javasol  32  színnel,ha  ez  neked  jó,
clickelj az OK-ra.Ha nem,az se baj.

Van  egy  OVERSCAN  feliratú  válogatás
is,ezekkel   tudod  a  képernyö  teljes
méretében         történö        munkát
kapcsolgatni,mert   mint   a  Workbench
screenen  észrevehetted,alapban van egy
kis  keret  a  screen  körül,melyet nem
tudsz használni.Az OVERSCAN-nak :
-van  egy  OFF  állása,mellyel  marad a
keret,egy STD
 (standard)    állása    mellyel   igen
összemegy  a  keret,és  egy MAX állása,
mellyel  totál eltûnik,a TV-d/monitorod
teljes képernyõméretét használod.

Ha  ezeket  váltogatod,természetesen  a
pixelszámok is nöni fognak.

Van  egy  NTSC  /  PAL  kapcsoló.  NTSC
állásban a vertikális felbontás vissza-
zuhan  200/400  pixelre,ilyen szabványú
felbontást  használnak az amerikaiak.Mi
maradjunk   a   PAL-nál,ez  az  európai
szabvány.

Maradt    a    SWAP    /    LOAD    ALL
választás.SWAP-ot     választva     nem
töltödik   be  a  teljes  program,egyes
funkcióknál   töltöget  a  lemezrõl.512
Kb-os  gépeken  van értelme használni.1
Mb esetén hagyjuk LOAD ALL-on.

/hogy  miért  pont ennyi szín van,miért
remeg  a  képernyö interlace-ban,stb...
megtudhatod     a     `VIDEO    LEIRÁS`
leírásomból./

Ha  rám hallgattál,akkor most jó széles
betûkkel  megjelenik egy screen, mely a
"Deluxe  Paint"  nevet  viseli,mellette
"Color"   felirattal,baloldalt  sok-sok
kis  ikonnal.A  jobb felsö sarokban egy
kis  téglalapos ikont látsz,ráclickelve
válogathatsz  a  Workbench  és a Deluxe
Paint  között.  Jobb oldalon,alul van a
sok szín (most 32 db).

Mozgasd  az  egeredet.(elnézést a dedós
módszerért,de    hát    a    kezdök...)
Megfigyelheted,hogy  amikor az ikonokra
mozogsz,vagy  a Deluxe fejlécre,akkor a
kis     mutatód     (továbbiakban     :
pointer-ed)   nyíl   alakú  lesz,míg  a
fekete   képernyõn  egy  hajszálkereszt
lesz  belõle.   Most  kapd el valahol a
fejlécet  (tartsd  nyomva  rajta  a bal
gombot) és mozgasd az egered.Nééé mán,a
screen   is  mozog  bizonyos  határokon
belül!!!    Ez  arra  lesz  jó,ha  majd
Overscannal  dolgozol,akkor  hozzáférsz
az   ikonokhoz.    (Tudom,  a  sötétebb
lelkûek  már  kezdéskor  csakazértis  a
lehetö
 legnagyobb  felbontásra  kapcsolnak és
csodálkoznak,hogy nem látják az ikon-
 ok  felét  és  el  se tudják olvasni a
feliratokat.Háhá!)  /Ez  a  funkció úgy
tudom    nem    él   1.3-as   Kickstart
alatt,minden amit írok,a
 2.0-as   Kickre   vagy  attól  fölfele
biztos müködik/

Ne  ijedj  meg,ha  a  fejlécet  felfele
mozgattad   és   ott  elengedted.Mozogj
addig  felfele  a  pointerrel,amig nyíl
nem  lesz,akkor megint `el tudod kapni`
a fejlécet,még ha nincs is a képernyön.
Ha    elszórakoztál    ezzel,maradj   a
fejlécen  és a jobb gombot nyomd le.  A
fejlécben    megjelenik   7   felirat.A
feliratokra  mozogva egy menü gördül le
belöle,még    sok   szép   felirattal.A
feliratokra  mozogva  némelyikböl újabb
feliratok   is  nyílhatnak,hadd  legyen
teljes az örömünk.  Az aktuális felirat
inverz lesz,mint feltünhetett,és a jobb
gombot  elengedve az fog aktivizálódni.
/Ez  a  fajta  menüs  válogatás  az ún.
ROLL-DOWN,azaz      legördülö     menüs
rendszer/  A  menüpontok  balról jobbra
haladva :

PICTURE
 -a  teljes  képre  vonatkozó dolgok,pl
töltés,mentés,nyomtatás,stb

BRUSH
 -a  kép  egy négyszög alakú területére
/ez  az ún.  brush/ vonatkozó dolgok,pl
töltés,      tükrözés,     átméretezés,
metamorfózis,stb

MODE
 -a          rajzolás          módja,pl
normál,színátfolyásos,maszatolós,stb

ANIM
 -a   brushból   animáció   készítésére
vonatkozó dolgok

COLOR
 -a    kép,brush   színeire   vonatkozó
dolgok,pl                       paletta
keverés,színfuttatás,stb

EFFECT
 -az     említett    homályos    dolgok
mindenféle extra menüponttal

PREFS
 -a        program        segítségei,pl
pointerkoordináták       kiírása      a
fejlécre,stb

A menüpontok némelyike mellett szerepel
egy-egy     betû,szám     is,ez     azt
jelenti,hogy az a dolog billentyûzetrõl
is  elérhetõ,csak le kell nyomni a neki
megfelelö billentyüt.
 Ahol kisbetû van,ott simán azt nyomjuk
le,ahol  nagybetû,azt  SHIFT-tel együtt
nyomjuk.A  többi  mellé egyértelmûen le
van  írva  a kombináció.  Ezenkívül van
jópár   fel  nem  tüntetett  kombináció
is,lehet próbálkozni.

A   menüket   sorban   vesszük  majd,de
ismerkedjünk az ikonokkal is.

Alapban  a ikonok háttere szürke,színük
fekete,ezek       a      színek      is
bennefoglaltatnak     abban     a    32
színben,melyet most használunk.

Általánosságban      elmondható      az
ikonokról,hogy   egyszeri  bal  clickre
lesznek  aktívak,kétszeri  bal  clickre
plusz   funkciókat  kaphatunk,míg  jobb
clickre     különbözö     beállításokat
tehetünk   az   ikon   funkcióján.   /a
kétszeri  bal  click elég bizonytalanul
mûködik  a többfunkciós ikonoknál, néha
el     kell     játszanod,hogy    addig
clickelgetsz        oda-vissza       az
aktivizálandó   és  valamely  más  ikon
között,amíg  megkapod  az aktivizálandó
másik funkcióját/

Jobboldalt  felül  vannak a rajztollunk
elõre elkészített típusai.  Alapban egy
kis   ponton  aktív,ekkor  rajzolunk  a
legkisebb    pixellel.    Tõle   jobbra
haladva    egyre    nagyobb    körökkel
rajzolhatunk.         Alatta        kis
négyzetek,ekkor             négyzeteket
rajzolunk,még     alatta     többpontos
tollfajta.   Válaszd  ki valamelyiket,a
bal    gomb    nyomvatartásával   tudsz
rajzolni  a  munkaképernyön.Próbáld  ki
mindet.(A  "CLR"  feliratú  kis ikonnal
törölhetsz!)  Ha evvel megvagy,clickelj
valamelyik  tollfajtára  jobb  gombbal.
Most    az    aktuális   toll   méretét
növelheted/csökkentheted.   A pointered
SIZE  feliratba  megy  át,menj vissza a
munkascreenre.   Nyomd  le a bal gombot
és  mozgasd  az  egered.   A  változást
azonnal látod,a bal gombot elengedve az
általad    beállított   méretû   tollal
dolgozol.Ha  ez  már  nem kell,clickelj
bal          gombbal         valamelyik
tollfajtára,visszakapod    annak   alap
beállítását.    Gyakorolgasd   ezt   az
átméretezést                     minden
tolltípusnál,szükség  lesz  még  erre a
módszerre.

Az  ikonok leírása elõtt még alul látod
a  32 db színt.A legelsõ most fekete,ez
a  screen háttérszíne.Az alatta leledzö
szürke   a  menûk  háttérszíne  ,stb.Az
aktuális    rajzszínt    bal    clickel
választod   ki,azon   színt  egy  keret
foglalja körbe,alapban ez a 2-ik,vagyis
a  szürke.Ha  váltogatsz,akkor a színek
feletti   fekvö   téglalapban   azonnal
megjelenik  az  aktuális  szín.  Erre a
téglalapra   jobb   clickkel  vagy  `p`
lenyomásával vagy a Roll-down menüböl a
COLOR/PALETTE/Mixer on/off-ot választva
alulra    kapsz    egy   szín-   keverõ
ablakot,ennek   mikéntjérõl   késõbb.Ne
feledd,a  menûk,feliratok,stb  színe is
ezek  között van,ezért ne lepõdj meg,ha
elállítgatva megváltoznak a menûszínek.
 (Ámde    kénytelen    leszel    ezeket
változtatni,ha  az összes rendelkezésre
álló   színt   ki  akarod  használni  a
grafikádon,saját színárnyalataiddal)

A   tolltípusok   alatt   18  db  ikont
látsz,ezeket   írom  sorban,legfelülrõl
haladva ,a baloldaliról a jobboldalira.
Alapban az én számozásom szerint a 2-ik
ikon    aktív,egy    kanyargós    vonal
rajzolatú.Válaszd ki a legelsõt.
 (az  ikonok leírásánál a,-az ikon elsö
funkciója  b,-  a  második,ami  le lesz
írva      az      ikon      kinézetének
változásán,jobb  -  az ikon jobb gombra
történö lenyomása mit eredményez)


1 ikon (pontok egy hajló ív mentén)
  -szaggatott    rajzolás    az    egér
sebességének  megfelelõen  a  bal  gomb
nyomvatartásával.      Nincsen    plusz
funkciója,a   munkascreenen   szaggatva
rajzolsz vele.
 (Általában     minden    rajzfunkcióra
igaz,hogy  bal  gombbal  rajzolod, jobb
gombbal     törlösz    vele,vagyis    a
háttérszínnel rajzolod meg)

2 ikon (a,  görbe vonal  b,paca alakú 
              terület  jobb-FILL ablak)
  a,- folyamatos vonal rajzolása
  b,-  szintén  folyamatos  vonal,de  a
rajzolást  abbahagyva  a  rajzolt vonal
kezdõ   és  végpontját  egy  egyenessel
összeköti  és  az  így kapott területet
kitölti  (továbbiakban  :   fill-ez)  a
FILL    ablak   beállításával.    /FILL
ablakot lásd késöbb/

3  ikon  (átlós  vonal  jobb  - SPACING
ablak)
  -a   bal   gombot   a   vonal  kívánt
kiindulási  pontján  lenyomva az egered
mozgasd   a  neked  tetszõ  végpontba.A
gombot elengedve megkapod a vonaladat.

  SPACING ablak
  -a     rajzolandó    vonal    típusát
befolyásolhatjuk.Felülröl lefelé:

   N Total - hány pixel legyen a teljes
vonalban.Alapban 20.

Nos,az  ilyen  ablakoknál  clickelj  az
ablak kívánt funkciójának feliratára
 Az  aktív  lesz,majd  clickelj bele az
értékét tartalmazó mezöbe.
 Kapsz      egy      kurzort,ahol     a
kurzornyilakkal      (EZ      MÁR     A
BILLENTYüZETEN VAN!)
 (MÁRMINT   A  KURZORNYÍL!)  mozogsz  a
számokon,az `inst-del` billentyüvel
 törölsz,a  `Del`-lel  a  kurzor mögött
álló számokat törlöd.
 `Enter`-t   nyomva  lesz  aktuális  az
érték.
 Ha   túl   nagy  értéket  írsz  be,nem
számokat  nyomkodsz,stb a screen villan
egyet,utalva arra,hogy hiba történt.
 A  funcióknál  én pixelt fogok írni,de
ez  tulképpen  a  használt  tolltípusra
vonatkozik ebben a SPACING ablakban.
 A  pixel  -mint  tudjuk-,  a legkisebb
megjelenített pont.

Every   Nth   dot  -  hány  pixelenként
rajzolja ki az aktuális tollfajtát
(Ugye érted,hogy ezt miért így írtam?!)

   Airbrush     -    hányszor    fújjon
szóróecsetet a vonal mentén.
              /szóróecset ld. késöbb/

   Continous  -  szám  nélkül  van,ez a
normál vonal rajzolás

   OK-t   választva   használhatjuk   a
beállításunkat,CANCEL a visszakozás,
   mindenhol.

4 ikon (görbe vonal  jobb-SPACING ablak)
  -kezdjük  el a rajzolását úgy,mint az
egyenesét,de  itt a bal gomb elengedése
után  az  ív  görbületét határozzuk meg
simán  az  egeret  mozgatva.Bal clickre
kirajzolódik    az   ív.Tulképpen   itt
szabályos        ellipszisívrészleteket
rajzolsz.

5  ikon  (rombusz  kis  kijövö vonallal
jobb-FILL ablak)
  -bal    clickre    a    pointered   a
munkascreenen  olyan alakú lesz,mint az
ikon,  egy  lefele  mutató  nyíllal.Bal
clickre   elkezdi  a  fillezést,a  FILL
ablak  beállításának megfelelöen.Ha egy
zárt  területre,pl  egy  kör  belsejére
mutatsz    rá,akkor    annak   belsejét
fillezi,különben    az   egész   screen
felfillezi.    Úgy  fogd  fel,mintha  a
bázeli  nagy  festékesdobozból  öntenél
festéket,ahova  csak  tud  "befolyik" a
"festék".  Alapbeállításban az aktuális
színnel  fest.   /a FILL ablakról jóval
késöbb,de próbálkozz vele,adja magát)

6 ikon (szóróecset  jobb-SIZE)
  -ráclickelve  festéket  fogsz fújni.A
bal  gombot  nyomvatartva  folyamatosan
jön   a   festék,azaz   pixeleket   fog
kihelyezni  a  SIZE által meghatározott
területre.Alapban  elég  kis  területre
fúj   a   szóróecseted,a   SIZE   ennek
beállítására  szolgál,maximuma  kb.   a
képernyö ¼-e.  Beállítása úgy megy,mint
a   tollaknál.    Az   elöbb   említett
vonalaknál  az AIRBRUSH funkció remélem
egyértelmü most már,ha nem - próbálkozz
vele,világos lesz.

7 ikon (a, tele négyzet b, üres négyzet
jobb-SPACING vagy FILL)
  -négyszögek            rajzolgatására
szolgál.Telénél a FILL ablak, üresnél a
SPACING   határozza   meg   a  rajzolás
módját.

8  ikon  (a,  telek  kör  b,  üres  kör
jobb-SPACING v.  FILL)
  -mint   az   elözö   csak  körökkel.A
rajzolásának  mikéntje  már  egyértelmü
kell legyen.

9 ikon (a,tele ellipszis ...)
  -ellipszisek rajzolása

10 ikon (a,tele rombusz ...)
  -tele rombusz rajzolásánál az mint az
egyenes  rajzolása,csak  itt ha végzünk
egy  vonallal,azonnal rajzolnunk kell a
következöt.     Amikor   elérkezünk   a
legelsö   vonalunk  kezdöpontjába,akkor
kötödik   össze   az   a   sokszög,amit
alkottunk és indul a fillezés.  Uresnél
ilyesmi nincs.

11  ikon  (a,nemtom  hogy  írjam  le b,
rombusz)
  -nagyon   lényeges,itt  vághatunk  ki
brush-t a képböl.Teendö:

 Rajzolj      valamit     az     ismert
módszerekkel,különöbözö színekkel.
 Clickelj    az   ikonra,megjelenik   a
kör/ellipszis    rajzolásakor    látott
"célkereszt".Nyomd  le  a bal gombot és
mint      ha     négyszöget     akarnál
rajzolni,határozz        meg        egy
területet.Akár  a  teljes kép vagy csak
egyetlen            pixel            is
kivágható.(gyakorlatban     a    szabad
memória  függvénye,hogy  mekkora brusht
használhatsz,de   most  320*256-nál  32
színnel  1Mb-os  A500-ason  még elfér a
memóriában egy teljes képernyös brush)
 Ha   megvagy,akkor   a  TOLLAD  HELYÉT
ÁTVESZI   A   KIVÁGOTT   BRUSH,ugyanúgy
együtt              mozog             a
pointereddel,használhatod   az   ismert
rajzfunkciókkal  kombinálva akárhogy,pl
vonalhúzásnál a brusht húzod vonalként,
szóróecsetnél     a    brush-t    fogod
fÚjni,stb.
 Láthatod,hogy   az   alap  tolltípusok
egyike sem aktív már,ha visszaclickelsz
valamelyikükre,a brushod elveszik.
 Ezt  cselekedd  meg,láthatod,hogy volt
brush-nincs  brush.Semmi  vész, a brush
bennemarad  a  memóriában,ha  újra kell
neked,nyomd      le     a     `shift-b`
billentyüzetkombinációt     (menü     :
BRUSH/RESTORE    )   és   a   brushodat
visszakapod tollnak.

 Egyszerre  maximum  két  brush lehet a
memóriában.

 A   brushokat   lehet  nyúzni,  vonni,
ferdíteni,     dönteni,stb...     sokat
segíthetnek  grafikánk  megalkotásában.
Ezekröl majd a menüknél lesz szó.

  -a,  esetben  téglalap  alakú  brusht
tudunk vágni,
  -b, esetben egy sokszög alakot tudunk
vágni,menete    megegyezik   az   elözö
ikonnál leírt sokszög rajzolással

12 ikon ( egy 'A' betü jobb-CHOOSE FONT
ablak)
  -szövegeket írhatunk vele.Menete:

  Clickelj az ikonra.Kapsz egy kockát a
pointered mellé.Clickkel helyezed el az
írandó szöveg elsö karakterének helyét,
ezután a kocka - mint kurzor müködik.Az
aktuális rajzszïnnel írogatsz.

  A   CHOOSE   FONT   ablakba   belépve
töltöget  egy  kicsit a program,a lemez
`fonts`       könyvtárában      leledzö
betükészletekröl készít directoryt.
  A  fel/le  nyilakkal  lapozol,click a
néven az aktualizáláshoz.
  A    betükészletek   (ezek   az   ún.
font-ok)    igen    egzotikus   neveket
viselnek,de     ez     a    hivatalos,a
nyomdászatban is használatos nevük.
 A   SHOW-val  megmutatja  az  aktuális
fontot a program.
 Ekkor  clickelj a BOLD-ra = vastagítja
a fontodat
   ITALIC = dönti a fontodat
   UNDERLINE = aláhúzza
 Ezeket kombinálhatod is.
 A  SIZE pontnál a font méretét (ha van
több neki) állithatod.
 Én   a  lemezre  FONTS2.0  lemezröl,az
összes   bitmap   fontot   az  elérhetö
legnagyobb méretben másoltam rá,így itt
nem  él a méretválasztás.Még ráfértek a
programmal együtt egy lemezre.
 Ha   a  lemezre  más  fontokat  akarsz
helyezni,akkor   a   Dpaint  fontot  ne
töröld    le,erre    szüksége   van   a
programnak!

 Ezek     a    fontok    ún.     bitmap
fontok,annyit  érdemes tudni róluk,hogy
a  FONTS2.0 lemezen sok méretben vannak
rajta,vagyis  minden  egyes karakter az
aktuális    méretében   rajta   van   a
lemezen,így   értelem-  szerü  -  minél
nagyobb  egy  bitmap  font mérete,annál
több lemezhelyet/memóriát foglal el.

 Az      OK-val     aktualizálod     az
ízlésficamodnak megfelelö beállítást.
 Alapban  a  Dpaint  fonttal  írogatsz,
8-as méretben.

13 ikon ('rács'  jobb-GRIDDING ablak)
   -rácsot használhatunk vele,pl kockás
felület készítéséhez
 A   funkció  az  elsö  ikonnal  együtt
használva él.

 Ha   használod,akkor   a   tolladat  a
GRIDDING      ablakban     meghatározot
pixeltávolságonként    helyezi   el   a
program.Alapban ez 2-2.

 Az   ablakban   az   X-spacing-nál   a
vízszintes,az    Y-nál   a   függöleges
méretét adod meg a rácspontoknak.
 Az  ADJUST-tal  ezt  az egérrel teszed
meg,a bal gombot nyomvatartva határozod
meg a rács méretét,ugyanúgy mint pl.  a
toll méretek beállításánál.
 Az   ikont   még  egy  clickkel  tudod
kikapcsolni.

14   ikon  ('kis  rózsa'  jobb-SYMMETRY
ablak)
   -nagyon  érdekes  funkció,tükrözi az
éppen  rajzolt  dolgot  vagy felosztott
mezökben helyezi el.
 Fontos   tulajdonsága,hogy   bármelyik
rajzfunkcióval együtt müködik.
 Ismerkedjünk vele :
 (amít   itt   leírok,az   gyakorlatban
sokkal egyszerübb,adja magát)

 Clickelj rá és mondjuk használd a sima
rajzolást (1 ikon)
 Amit  rajzolsz,az  tükrözödni  fog 2*6
irányba.
 Próbáld ki a többi rajzfunkcióval is.

 No,ha   meguntad,akkor   lépj   be   a
SYMMETRY ablakba.

 Alapban   a   POINT  és  a  MIRROR  az
aktív,6-os értékkel.
 Állítsd  át  MIRROR-t a CYCLIC-re,majd
OK.
 Így  most  6  irányba  tükrözödik amit
rajzolsz.
 Tulajdonképpen   az   Order-nél   álló
számmal  a  tükörtengelyek  számát adod
meg,amit   a   program   egymástól  fix
szögtávolságra   fog  elhelyezni,vagyis
egy   körben   haladva   60  fokonként.
(360%6=60)  MIRROR-ral használva ezeket
a  tükröket  használja  a program,ezért
fogsz   2*6   irányba   rajzolni  vele.
CYCLIC-nél      már      nincsen      a
tükörtengelyeknél   tükrözödés,ezért  6
irányba rajzolunk.
/Ezt            megérteni           nem
fontos,hanyagolhatod/
 Próbálj   ki   más   értékeket  is  az
Ordernél.
 A     PLACE-vel     a     képzeletbeli
felszeletelt  kör  középpontját állítod
be   más   helyre,alapban   a  képernyö
közepén van a középpont.

 A TILE-re kapcsolva kapsz egy Widht és
Height                 beállítást,60-40
alapértékkel.Itt  clickelj  az OK-ra és
rajzolgass.
 A   funkció   a   képernyöt  60  pixel
szélességü,40      pixel      magasságú
téglalapokra      osztotta     fel,amit
rajzolsz,az       minden      tégalapba
belekerül.A POINT-ra visszakapcsolva az
ablakban         visszakerülsz        a
tükrözödésekhez.
 Értelemszerüen   a   tükrözödés  és  a
felosztás nem használható egyszerre.
 Az   ikont   még  egy  clickkel  tudod
kikapcsolni.
 Remekül     használható    pl.     egy
reneszánsz    templom   rózsaaablakának
megrajzolásához az ikon.

15 ikon (nagyító)
   -a    munkascreen    egy   területét
nagyíthatjuk    fel    vele.Ráclickelve
kapunk    a    pointerünk    köré   egy
négyszöget,ezen    nagyságú   területet
fogjuk  nagyítani.Bal  clickre a screen
2/3-ára  a  nagyított kép- rész kerül,a
maradékra    pedig    a    felnagyított
terület,így    bármit    rajzolunk    a
nagyított   részen,azt  azonnal  látjuk
grafikánk  normál  méretében  is,és  ez
fordítva   is   igaz.   (világos  írtam
le,remélem)
  A       nagyított       részt       a
kurzorbilentyükkel  mozgathatjuk,ami pl
nagyon jól jön brushok kivágásánál.
  (Itt   megjegyzem,hogy   pár   amigás
rajzprogram   pl.a  BRILLIANCE  hibája,
hogy  nagyító  alatti  brushvágásnál  a
brush  kezdöpontját a nagyító alól való
kikerüléssel    elfelejti,így    pontos
pozicionálás      nehezen      hajtható
végre.Szerencsére  a  Dpaintban ilyen a
hiba nincs.)
  Nagyító    alatt    ugyanúgy   bármit
csinálhatunk.
  /Rossz az,aki rosszra gondol!!!/
  Kikapcsolni a nagyítást az ikonra bal
clicket nyomva lehet.

16 ikon (négyzetek)
   -a  nagyító területének beállítására
szolgál.Bal       clickekre       egyre
kicsinyít,jobb  clickekre  egyre nagyít
annak területén.
  Ez   nyugodtan   használható  mind  a
nagyítás     megkezdése     elött,ekkor
látjuk,hogy mekkora területet is fogunk
nagyítani,vagy       már       nagyítás
közben,ekkor  rögvest  kontrollálódik a
nagyítás 'erössége'.
  A legkisebb területü nagyítás (azaz a
legerösebb)   egy   9*6   pixel  méretü
területet      nagyít,a      legnagyobb
122*94-est.

17 ikon (UNDO felirat)
   -a   legutolsó  megtörtént  rajzolás
érvénytelenítése.  Teendö:

  Húzz  egy  vonalat  mondjuk  az  1-es
ikonnal.Ha megvan,clickelj az
  UNDO-ra.Ez        a        vonal,amit
húztál,eltünik.Clickelj   megint   rá,a
vonalad    elöjön.Eldöntheted,hogy   az
vonal kell-e vagy sem.
  Fontos,hogy  csak  a legutolsó dolgot
undo-zod vagyis,ha a freskó kategóriájú
grafikádra       csináltál       valami
ocsmányságot,majd      ezután      akár
egyetlenegy  pixelt is kihelyeztél,majd
rájössz,hogy  az ocsmányság mégsem kell
oda,akkor  sajnos nincs mit tenned,mert
az  undo  már  a  kirajzolt pixelre fog
vonatkozni.

18 ikon (CLR felirat)
   -a  teljes  screen  törlése.Az  undo
természetesen erre is vonatkozik.


Na,végre  megvagyok  ezekkel  a  rohadt
ikonokkal.

Evil Roy Gato


