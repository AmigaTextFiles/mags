<HTML>

<!-- Questa pagina e' stata realizzata da Riccardo Lanzidei.
Per qualsiasi informazione: lanzidei@tin.it -->

<HEAD>

<TITLE>I racconti di DADAm@g</TITLE>

</HEAD>
<BODY BACKGROUND="sfondo.jpg">

<TABLE WIDTH=560 CELLPADDING=10>
<TD>
<FONT SIZE=+0 FACE="comic sans ms">
<P ALIGN="JUSTIFY">Adesso posso veramente esserne sicuro, ci ho riflettuto a lungo. E' nei libri che si trova l'ipertesto del nostro rapporto.</P>
<P ALIGN="JUSTIFY">O forse si tratta di intratesto, e quelli che penso di riconoscere come dati certi sono solo passaggi analogici. Rimane che sono loro, i libri, a segnare la mia storia con lei, e che &egrave; sempre intorno a loro che ci muoviamo entrambi. Perch&eacute; le dimensioni non sono tre, e nemmeno quattro: le dimensioni che io posso distinguere sono cinque. </P>
<P ALIGN="JUSTIFY">altezza larghezza profondit&agrave; tempo finzione. </P>
<P ALIGN="JUSTIFY">Mi ci muovo bene qui dentro e quasi non riesco a capire come se ne possa fare a meno quando uno &egrave; innamorato. Ti sento - Ethienne, attraverso la fragranza delle pagine, quando ci affondo il naso e cerco il sapore della carta, e allora rivedo anche il fragile senso di noi stessi affidato a quei margini bianchi e sempre troppo stretti per una dichiarazione d'esistenza. Ci ritrovo la tua matita incerta e le mie sottolineature sbilenche, l'esasperata verbosit&agrave; dei tuoi concetti e le mie pretese da esegeta, parole che si aprono su altre parole e parole che si esauriscono in se stesse. Frasi appese a un capoverso e immagini allo sbando, richiami ad un vissuto ed improbabili assoluti.  </P>
<P ALIGN="JUSTIFY">Sento che ci sei quando apro un libro. E adesso che invece loro sono l&igrave;, accatastati e chiusi, rimango chiuso anch'io. E vivo.</P>
<P ALIGN="JUSTIFY"></P>
<P ALIGN="JUSTIFY">  Potrei dire che erano il nostro testamento, i libri, ma preferisco parlare di un diario, un Grande Quaderno su cui entrambi scrivevamo, senza sapere per&ograve; chi dei due era veramente a scrivere, n&eacute; chi sarebbe stato a raccogliere il messaggio. Quale, poi, non potevamo capirlo.</P>
<P ALIGN="JUSTIFY">A noi cos&igrave; comune ed allo stesso tempo intimo, il libro ci ha salvati - almeno inizialmente. Senza, saremmo stati soggiogati dall'impersonalit&agrave; del rapporto: ti considero non per quello che sei, ma per quello che sei in quanto mio compagno. Noi sui libri non eravamo mai compagni, al massimo colleghi, pi&ugrave; spesso avversari. </P>
<P ALIGN="JUSTIFY">Tra una discussione e l'altra ci amavamo con la disperazione di chi ha un permesso a termine e deve tornare nel suo mondo. Tornandoci poi ci sentivamo a casa e contavamo i passi della scena come Beaumarchais nel Barbiere di Siviglia: ripassavamo furiosamente ogni nota a margine, ogni commento, cautelandoci in questo modo per le future esperienze di distacco. Cos&igrave;, quando una necessit&agrave; ce lo imponeva, potevamo muoverci a memoria nel buio di quell'assenza, citando ed autocitandoci, ancorati verso l'alto da una gomena di casuali appunti.</P>
<P ALIGN="JUSTIFY"></P>
<P ALIGN="JUSTIFY">  Ogni riflessione a margine &egrave; una cicatrizzazione del pensiero. </P>
<P ALIGN="JUSTIFY">A margine e cicatrizzazione sono le definizioni pi&ugrave; esatte a cui io possa pensare. A margine della vita, proprio. Dentro, ma non nel vortice. Da dove puoi empatizzare con l'umanit&agrave; e osservarla da vicino ma senza farti trascinare nel cuore della turbolenza. </P>
<P ALIGN="JUSTIFY">E cicatrici del pensiero perch&eacute; sono loro a rimarginare una ferita aperta. Certo dopo non puoi evitare di portarne i segni addosso, ed &egrave; per questo che si dice che sei perduto, perch&eacute; ti segnano, sarai marchiato per sempre dalle tue ossessioni. E sempre per questo alcuni rimpiangono una generica condizione di barbaricit&agrave; dell'uomo: i barbari non avevano ferite.</P>
<P ALIGN="JUSTIFY">Per&ograve; io cos&igrave; mi sento bene, quasi mi sembra di non soffrire pi&ugrave; - neanche riesco a immaginare come sarebbe senza di lei e senza le nostre fughe alate in punta di matita. Forse se ci penso bene per&ograve; ho paura, ho paura di rimanere schiacciato, mi sento troppo in alto e leggero e se improvvisamente scopro che oltre la stratosfera c'&egrave; un abbassamento di pressione che ti riporta sotto i mille metri... </P>
<P ALIGN="JUSTIFY">Un corpo di piombo in caduta libera da un'iperbole in frantumi che sorte pu&ograve; avere? Chi sa che effetto, cosa pensi, se poi rimani veramente sfigurato dentro.</P>
<P ALIGN="JUSTIFY"></P>
<P ALIGN="JUSTIFY">S&igrave;, certo, &egrave; cominciato con una lettera.</P>
<P ALIGN="JUSTIFY">Lei per&ograve; ha subito raccolto il mio invito, era felice.</P>
<P ALIGN="JUSTIFY">La scrittura ci ha nutriti. </P>
<P ALIGN="JUSTIFY">Ha risolto gli imbarazzi. </P>
<P ALIGN="JUSTIFY">Era uno scambio fitto, tagliente.</P>
<P ALIGN="JUSTIFY">Esplicito, &egrave; vero, lo giuro.</P>
<P ALIGN="JUSTIFY">Proprio come attori consumati ci siamo costruiti un palcoscenico a misura dei nostri incontri. </P>
<P ALIGN="JUSTIFY">Eravamo capaci di spaziare tra i pi&ugrave; diversi registri:</P>
<P ALIGN="JUSTIFY">sdraiati sull'erba di qualche parco leggevamo ad alta voce in chiave realistica con cadute patetiche </P>
<P ALIGN="JUSTIFY">il vuoto rarefatto del telefono ci suggeriva declamazioni con impennate stranianti </P>
<P ALIGN="JUSTIFY">la notte, appartatati in qualche anfratto periferico, leggere era un rito propiziatorio da adempiere in una sorta di trance. </P>
<P ALIGN="JUSTIFY">Le vibrazioni della sessualit&agrave; interferivano coi timbri vocali e anche i nostri consueti commenti erano sbrigativi ed ellittici.</P>
<P ALIGN="JUSTIFY">Le parole erano un'ouverture, noi aspettavamo la carne.</P>
<P ALIGN="JUSTIFY">Come siamo passati ai libri, non saprei dire.</P>
<P ALIGN="JUSTIFY">Improvvisamente forse.</P>
<P ALIGN="JUSTIFY">O forse no, mi sbaglio, non lo so</P>
<P ALIGN="JUSTIFY">non lo so.</P>
<P ALIGN="JUSTIFY">S&igrave;. </P>
<P ALIGN="JUSTIFY">S&igrave;, &egrave; stato attraverso un graduale passaggio di consegne che abbiamo delegato ai libri le nostre verit&agrave;.</P>
<P ALIGN="JUSTIFY">O le nostre illusioni.</P>
<P ALIGN="JUSTIFY">E loro sono diventati un'estensione del nostro essere.</P>
<P ALIGN="JUSTIFY">Del nostro essere insieme. </P>
<P ALIGN="JUSTIFY"></P>
<P ALIGN="JUSTIFY">  E' una condizione di inebriamento continuo, una sorta di esaltazione che nasce dal compiaciuto riconoscimento di un'estraneit&agrave;. Rimanere ai margini pu&ograve; far male, ma per noi significa poter sfiorare le cose senza schiantarci sopra,  graffiare la corazza del mondo dichiarandoci, e senza consumare alcun  dolore. E' gettare gli occhi nell'abisso, affondarci la penna e poi riemergere tra i docili argini della nostra storia.  Perch&eacute; incidere sul mondo &egrave; incidere le ultime pagine del libro, quelle che servono a fare trentadue, e quando non ci sono &egrave; rabbia e frustrazione, ma qualche spazio consegnato al niente lo trovi, tra il titolo in originale e la data della stampa. </P>
<P ALIGN="JUSTIFY">Ti d&agrave; un senso di epicit&agrave; questo agonizzare fin dentro i grovigli che hai irrisolti per poi rinascere pi&ugrave; aspro e disilluso: leggere e poi scrivere &egrave; palingenesi, per noi. E non c'&egrave; niente di liberatorio in tutto questo, si tratta proprio di vivere e di guardare oltre. </P>
<P ALIGN="JUSTIFY">Non cerchiamo la catarsi, perch&eacute; quella significa rappresentare le proprie ossessioni per potersene liberare. E' chiudere gli occhi quando trovi il buio, guardarsi addosso senza guardare attorno, e alla fine non pu&ograve; che portarti all'immobilismo.</P>
<P ALIGN="JUSTIFY">Se scegli la catarsi guardi affronti e uccidi i tuoi demoni, ma non li puoi manovrare dall'alto con dei fili, non puoi governarli come burattini inanimati veicolandoli ad una realizzazione di te stesso. Quello che noi cerchiamo &egrave; recitare la vita, anche col catrame tra le dita, e senza tagliare nessun filo.</P>
<P ALIGN="JUSTIFY"></P>
<P ALIGN="JUSTIFY">Lui scriveva cos&igrave; bene, e amava bene, anche, e io vorrei sentire di nuovo quella necessit&agrave; assurda di raccontargli subito la bellezza delle pagine, prendere il telefono e leggergli il commento, ma &egrave; meglio che aspetti che lo legga anch'io, mi diceva, e io aspettavo e poi gli davo il libro che prima di rivederlo passavano dei mesi, perch&eacute; era un terribile egoista, pretendeva di tenerli lui, tutti  i nostri libri, diceva che la sua biblioteca era pi&ugrave; fornita e che era un peccato separarli, i libri, ma io allora che cosa sono, dicevo, se te li tieni te i libri, mica sono una povera scema, quelli che sono miei li tengo io, e va bene un paio glieli ho anche regalati, adesso vorrei sapere dove sono, ma ritrovarci me stessa no, &egrave; impossibile, la memoria conservata in un libro &egrave; memoria del presente, quando il tempo passa sono solo lacrime che non voglio pi&ugrave; vedermi, allo specchio, e poi non &egrave; possibile frugare cos&igrave; dentro le proprie ferite, il tempio consacrato a se stessi &egrave; troppo solido per intaccarlo senza usare la violenza, e io mi sento cos&igrave; vuota, pagina bianca che vorrebbe diventare nera, nera come la forza, nera come l'impossibilt&agrave; di tracciarci sopra una linea, nera come un libro definitivo e inutile, nera come un punto moltiplicato all'infinito, persa tra gli altri, dentro gli altri sopra gli altri indistinguibile dagli altri.</P>

</TD></TABLE>

</BODY>
</HTML>
