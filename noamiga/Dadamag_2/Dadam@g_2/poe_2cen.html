<HTML>

<!-- Questa pagina e' stata realizzata da Riccardo Lanzidei.
Per qualsiasi informazione: lanzidei@tin.it -->

<HEAD>

<TITLE>Le poesie di DADAm@g</TITLE>

</HEAD>
<BODY BACKGROUND="sfondo.jpg">

<TABLE WIDTH=560 CELLPADDING=10>

<TD><FONT SIZE=+0 FACE="comic sans ms"><P ALIGN="justify">

<STRONG><EM>FREMONO TREPIDANTI NELL'ATTESA DEL DECOLLO<BR>
(Frammenti)<BR>
Poema in sette canti - Alessio Saltarin 1996</EM></STRONG><P>

<STRONG>DUE. L'AQUILA IN PICCHIATA.</STRONG><P>

For two days' pleasure, mostly "la pesca", fishing,
di cui in the which he, Francesco, godeva molto.
E.Pound, A draft of XXX Cantos<P>

- L'aquila ha tredici metri di apertura alare, è lunga
diciannove virgola quarantatre metri, è alta cinque
virgola sessantatre metri <sup>1</sup> - spiegò il professore.<br>
- L'aquila fu creata per dare la caccia alla volpe,
anche se poi ci si dovette ricredere, la volpe era assai
inferiore alle aspettative. <sup>2</sup> -  Anche noi eravamo studenti
del primo anno, matricole <sup>3</sup>, ti mandavo i bigliettini, ricordi?
e ti chiedevo di tua sorella, la mia fantasia era piena di voi:
la mia bocca vi reclamava ad ogni istante di riposo.<br>
Quando alzasti il lenzuolo e m'invitasti ad entrare
non ebbi nemmeno il coraggio di sfiorarti in viso.<P>

E il giorno del compleanno del padre, (San Valentino).<br>
E le vele scivolano veloci al largo di Sestri Levante (la baia del Silenzio).<br>
E Francesco Sforza, il Duca, con la gentile consorte Bianca.<br>
E la Morte, e molto ci divertiva l'idea della Morte. (Bisogna guardare più TV )<br>
E la Luna, siccome ero cieco, mi maravigliai della sua forma
(me la immaginavo come una fetta di torta, quando dicevano: "un quarto di Luna")<br>
E come si fa a incontrarti, a scoprirti, a nuotare contro corrente.<br>
E quanto tempo mi rimarrebbe se non dovessi spesso accontentarti.<br>
E spesso l'omo dorme e lui veglia, e molte volte l'omo veglia e lui dorme. <sup>4</sup><br>
E scrivere poesia. E leggere poesia.<br>
E il mezzo busto (o testa) di ragazza con turbante (o con perla all'orecchio) <sup>5</sup><p>

(Quand'ero leopardo uccidevo le mie prede azzannandole<br>
	per la gola: l'angoscia mi prendeva di veder le figliolette vive<br>
	correre impaurite per non subir medesima sorte <sup>6</sup>.)<br>
	Io sono il delfino solitario, e molto mi diverte la compagnia dell'uomo.<p>

Nessuno capì cosa lo scrittore volesse dire con la sua opera,<br>
perciò glielo chiesero al bar davanti ad un cappuccino. Egli,<br>
non capì cosa gli intervistatori volessero dire con la loro domanda.<br>
"Vedete, non ho alcuna risposta. E nessuna storia da raccontare;<br>
queste rimaste sono perle che erano le mie parole, guardate <sup>7</sup>."<p>

	Anche Elisabetta, il femminile, si perse in una quieta afonìa<br>
	quando Oreste, il maschile, le chiese alcune spiegazioni -<br>
	non capiva, infatti, la sua rinuncia, il suo diniego, la sua eclissi.<br>
	Parlarono a lungo nel chiostro, e tutto il silenzio avvolgeva le loro parole,<br>
	ed ella si accorse di preferire quest'ultimo ai discorsi inutili di Oreste.<br>
	"E' impossibile" gli disse "continuare a parlare. La mia lingua è il vuoto"<br>
	Ma egli non comprese. Gl'intervistatori non compresero. <br>
	Nemmeno adatti a principiar di capire <sup>8</sup>. <p>


<STRONG>TRE. IL FALCO COMBATTENTE.</STRONG><P>

Fin qui l'opera visibile di Menard, nell'ordine cronologico. Vediamo ora l'altra: la sotterranea, l'infinitamente eroica, l'impareggiabile <sup>9</sup>. J.L. Borges, Finzioni.<br>

S'io fosse d'ombre e papi il sognatore
m'avrei la testa empita di segni e di stupore.<br>
Che non esiste se non d'amore.<p>

Ti insegneranno l'arte del duello oltre la visuale,
e imparerai a fidarti del supporto del calcolatore.<br>
Il nemico è situato nel cielo, da qualche parte sopra Pavia,
e tu lo ingaggerai con una probabilità P[X] <sup>10</sup> di ucciderlo,
volando sopra Bergamo <sup>11</sup>. Tu sei un falco <sup>12</sup>, e come
un falco sei alto levato, e solo si frappone fra te e la vittoria
il tuffo acquatico della tua preda <sup>13</sup>.<p>

In quei giorni il tuo corpo diceva delle braci e del silenzio,
presagiva il distacco nel plasmarmi dei tuoi brividi.<br>
Di tutti, questo è il ricordo più vicino, e reca
con sé il veleno dell'assenza ed il seme del ritorno.<br>
Di tutti, questo è l'oracolo di nuovi accadimenti:
la misura di quanto belli è l'amaro del presente.<p>

Hanno avvistato l'elmo nel deserto del Nevada <sup>14</sup>
durante un meriggio piovoso e non si vedeva bene <sup>15</sup>
ma era chiaramente l'elmo, l'elmo di Mambrino,
che fermo stava a mille metri d'altezza, girando
vorticosamente, e non aveva motori di sorta.<br>
L'elmo era una grossa bacinella di sette metri di raggio
di un materiale metallico che rifletteva il sole calante
e girava su se stesso e brillava ed era un moto silenzioso,
finché non si allontanò a velocità mai vista. L'elmo.<br>
Il mago inventore, l'ingegner Augusto <sup>16</sup>, sorrise beato
nel suo eremo: ecco l'elmo d'Almonte, che fu di Orlando,
ed ecco l'elmo di Mambrino, che fu di Rinaldo paladino <sup>17</sup>.
E, signori!, quello che chiaramente si vuol far passare
per un oggetto volante non identificato o per una bacinella,
quello che è e sempre sarà l'elmo a Mambrino sottratto in guerra giusta <sup>18</sup>,
è il mezzo della nuova fusione di tecnomagìa, la magnetica levitazione.
E ne farai un giorno un aereo più silenzioso, più veloce che mai.<p>

Sulla nostra tomba, le fredde mattine di Febbraio,
risplende la luce del sole e dietro il mosaico di vetro
può perdersi un volto, incastonarsi la Vergine. <P>


QUATTRO. IL CALABRONE.<p>

Suffer love ! A good epithet, I do suffer love indeed, for I love thee against my will. <sup>19</sup>
W.Shakespeare, Much Ado About Nothing, V,II<p>

Solo, sul molo, una fredda domenica di Marzo all'alba,
il nonno giunse stanco, ansimante per la malattia,
e posò le membra sulla vecchia panchina.<br>
Si sorprese ad ascoltare il vento ed il suo tessuto, le onde.<P>

Sembra ieri che facevo quindici anni: tanti parenti erano invitati
li rivedo tutti... e mi è scivolata via in un attimo tutta la vita. <p>

Ormai ogni cosa era una tonalità di grigio, o era morto il colore.
Il sole sorgeva come una bomba, un'immane esplosione nucleare -
ma non più rossa: solo nera, bianca e grigia. Sporca <sup>20</sup>. Film b/n. <sup>21</sup><p>

S'infrangono le onde come ballerine di un'antica danza
e sebbene le veda e le riconosca non ricordo più il nome del loro colore <sup>22</sup>.
Il mare è ovunque color del vino <sup>23</sup>, o della pioggia, o dell'asfalto <sup>24</sup> -
o il colore dei colori, per quanto non possa nominarlo o conoscerlo.<p>

Ma all'improvviso fu come folgorato: azzurro, sì, era un bellissimo azzurro!<p>

Mio figlio e i miei nipoti verranno a trovarmi oggi stesso, 
andremo a mangiare la zuppa di pesce... è un mare tutto azzurro <sup>25</sup>!<p>

"Qui Stacey Hornet <sup>26</sup>, CNN <sup>27</sup>. La posizione degli Alleati
riguardo alla possibilità di riprendere le ostilità nei confronti
della dittatura filo-serba in Bosnia rimane alquanto incerta.
Il Presidente ha assicurato che non verranno più tollerati
attacchi contro le diplomazie occidentali presenti nel territorio.
Nel Mediterraneo orientale è giunta ieri la Saratoga <sup>28</sup>, con un carico
di caccia capaci di trasportare missili nucleari a lungo raggio.
Per le ultime notizie rimanete sintonizzati. Stacey Hornet, CNN"
Carrello. Primo piano. Piano americano. Lungo. Fade out <sup>29</sup>.<p>

E il giardino aveva un'isola di licnidi <sup>30</sup>, non ne avevo mai visti,
e giocavamo, avrò avuto quattordici anni, a rincorrerci e ridevamo sempre.
La fermai e le indicai con mano tremante la serra, dovevamo
nasconderci: quando entrammo le mostrai un banco di gloxinia
appena sbocciato. Ci mettemmo sotto e non finivamo di baciarci.<p>

"Ora ho freddo, ti prego, torniamo" gli dissi, ma le mie parole
erano sopraffatte dal rumore dell'Alfeo. Un fiume sotterraneo
si svolge spaventoso. Non riesce a venire alla luce, provoca
disagio e dolore. Viene costretto ad estendersi sottoterra. Come 
i labirinti dove albergano i draghi, dove sono celati i tesori,
dove le compagnie di avventurieri crescono, e le loro abilità.
Anche tu, o Maestro del Gioco <sup>31</sup>, fosti un avventuriero, ed ora
hai potere di vita e di morte; tu scrivi il mio domani.<p>
	
	Three Rings for the Elven-Kings under the sky,<BR>
	Seven for the Dwarf-lords in their halls of stone,<BR>
	Nine for the Mortal Men doomed to die. <sup>32</sup><p>

"Torniamo ti prego", ripetevo, "ho voglia di tornarmene a casa,
accendere il camino e triccolare un po'".<p>


<I><SMALL>1 Sono le misure del caccia bombardiere americano McDonnel Douglas F-15, detto Strike Eagle.
2 L'F-15 fu progettato per reazione alle voci sulle capacità del caccia russo MiG-25. Dopo aver investito miliardi di dollari nello sviluppo, la defezione di un pilota russo a bordo del suo Foxbat rivelò che quelle paure erano ingiustificate. <br>
3 Nello slang americano, fox è lo studente del primo anno di università.<br>
4 In Leonardo Da Vinci, Corpus degli studi anatomici nel castello di Windsor, Della verga<br>
5 Ci si riferisce alla nota opera di Vermeer, esposta al Mauritshuis, L'Aia.<br>
6 Cfr. Ariosto, Orlando Furioso, I, 34 : "Qual pargoletta o damma o capriuola, / che tra le fronde del natio boschetto / alla madre veduta abbia la gola / stringer dal pardo, o aprirle 'l fianco o 'l petto, / di selva in selva dal crudel s'invola / e di paura triema e di sospetto : / ad ogni sterpo che passando tocca, / esser si crede all'empia fera in bocca."<br>
7 Cfr. T.S.Eliot : "I remember/those are pearls that were his eyes" (WL,II,124-5)<br>
8 Cfr. Dante, Divina Commedia, Inferno : "Andovvi poi lo Vas d'elezione,/per recarne conforto a quella fede/ch'è principio a la via di salvazione."<br>
9 Nel noto passo di Borges si fa riferimento al fantastico Pierre Menard, che attorno al 1930, scrisse tali e quali alcuni capitoli del Don Chisciotte di Cervantes, pur senza averli copiati.<br>
10 Si legga "pi di x". E' una notazione comune della statistica per indicare la probabilità di un evento.<br>
11 La portata di un missile aria-aria di medio raggio AIM-120 AMRAAM è di 48 chilometri, pari a circa la distanza in linea d'aria tra Pavia e Bergamo. La PK (Probability of Kill) media di un buon lancio è superiore al 50%.<br>
12 Il caccia leggero Lockheed F-16 è detto Fighting Falcon. Rappresenta tuttora la pietra di paragone per valutare l'agilità in manovre di combattimento ravvicinato rispetto a qualunque altro caccia.<br>
13 Cfr. Dante, Divina Commedia, Inferno. "non altrimenti l'anitra di botto,/quando 'l falcon s'appressa, giù s'attuffa,/ed ei ritorna sù crucciato e rotto." (La morte per acqua come via di salvezza? NdA)<br>
14 Il deserto del Nevada è noto per i suoi numerosi avvistamenti di UFO. Alcuni pensano che nasconda una base aliena.<br>
15 Le foto di presunti "Unidentified Flying Objects" (UFO) sono quasi sempre sfocate, ma rappresentano spesso delle forme assimilabili a degli elmi rovesciati o a bacinelle.<br>
16 L'ingegnere italiano Augusto Rota eseguì degli esperimenti, agli inizi del secolo, sulla levitazione magnetica e sulle cosiddette "onde hertziane". Si tratterebbe di sfruttare il campo elettromagnetico per far levitare e viaggiare su piste magnetiche oggetti anche molto pesanti, senza l'aiuto di alcun motore meccanico. Ancora oggi vengono eseguiti esperimenti di questo genere su piccola scala in cui l'oggetto levitato ha la forma di una piccola bacinella.<br>
17 Cfr. l'Orlando Furioso, Ariosto, Canto I, 28 : "Ma se desir pur hai d'un elmo fino,/ trovane un altro, et abbil con più onore ;/ un tal ne porta Orlando paladino, un tal Rinaldo, e forse anco migliore:/ l'un fu d'Almonte, e l'altro di Mambrino"<br>
18 "Affinché veggano le signorie vostre coi propri occhi l'errore in cui versa questo dabben uomo, chiamando bacino quello ch'è e sarà sempre, l'elmo di Mambrino toltogli in guerra giusta, e passato in poter mio con lecito e legittimo possesso [...]" Cervantes, Don Chisciotte, cap. XLIII. <br>
19 "Soffri l'amore! Un buon epiteto, io infatti soffro l'amore, perché ti amo contro la mia volontà".<br>
20 Disturbo neurologico noto come acromatopsia : incapacità di vedere i colori. I malati che ne soffrono descrivono la loro visione in termini di tonalità di grigio. Spesso riferiscono di avere la sensazione che le immagini siano "sporche".<br>
21 Pellicola in bianco e nero.<br>
22 Questo disturbo in neurologia è noto come anomia cromatica : il malato è capace di vedere i colori, ma non è in grado di nominarli. <br>
23 Ripetuto più volte nei testi attribuiti ad Omero. Si veda, ad esempio, On the colour sense of Homer di Gladstone (1877).<br>
24 Nei malati di agnosia cromatica l'abbinamento dei colori è percepito, ma non riconosciuto. Essi non si sorprendono nel "vedere" oggetti che in natura hanno un determinato colore con un altro. In altre parole non si sorprenderebbero di vedere un mare viola.<br>
25 Cfr. S.Penna, Il mare è tutto azzurro.<br>
26 Il caccia americano Mc Donnell Douglas F/A 18 è detto Hornet (Calabrone). E' l'unico caccia-bombardiere in attività in grado di trasportare arsenale nucleare a lungo raggio. E' utilizzato prevalentemente a bordo di portaerei.<br>
27 Rete televisiva americana che trasmette notiziari ventiquattro ore su ventiquattro.<br>
28 Portaerei americana, classe Nimitz.<br>
29 Dissolvenza.<br>
30 Lychnis coronaria o agrostemma dei giardinieri, pianta perenne con fiori rosa acceso.<br>
31 Ci si riferisce ai cosiddetti "Giochi di Ruolo" (Role Playin' Games) il cui precursore fu "Advanced Dungeons and Dragons". Lo scopo di detti giochi è il calarsi nei panni di un personaggio fantastico ed esplorare labirinti sotterranei per trovarvi tesori. Le azioni del personaggio sono giudicate da un Maestro del Gioco (Game Master) che funge da deus-ex-machina e che ha potere di vita e di morte su tutti i giocatori. E' fortemente presente, in questo tipo di giochi, un meccanismo di apprendimento basato sull'esperienza che permette di affinare le proprie capacità, soprattutto quelle magiche.<br> 
32 Da "The Lord of the Rings" di J.R.R. Tolkien, la leggenda degli anelli (vv. 1-3). "Tre Anelli per i Re degli Elfi sotto il Cielo/ Sette per i Signori dei Nani nei loro Palazzi di Pietra/ Nove per gli Uomini Mortali votati alla morte"</SMALL></I><P>



La prima parte la potete trovare su <A HREF="http://dadamag.agonet.it/uno/poe_3.html" target="_top">DADAmag 1</A>


</TD></TABLE>

</BODY>
</HTML>
