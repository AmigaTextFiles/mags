@database DADAUNO
@$VER: 1.5
@author "Alessandro Gerelli  2:332/805.5,  a.gerelli@agonet.it, gerefago@mag00.cedi.unipr.it"
@(c) "29 Giugno 1995"
@index Sommario

@node "Main" "DADA : magazine telematico di cultura"
@toc "Sommario"
@{b}@{i}@{u}
@{uu}                                                  .$-                     
                                                +%#@                      
             $@@@$=>$=                          .##@                      
             -##@   .@@+                         $#$                      
              @#@     ##=                        %#=                      
             -##$     >##.                       @@                       
             >##>     -##>     .+           .+  -#@       +.              
             $##-      @#@    =$#@>=@+     =%%%=@#$      $%#$=$@          
             %#@       @#@   +% .@##@     =@  =###=     $+ =###>          
             @#@       @#@   #=  =##%     @$   %#@     >@   %##-          
            =##>      >##=  @@  .%#@     %@   =##$    =#=  =##$           
            $##-      @#@  -#$ +>$#@     @@ -$=@#=    %@. $$@#=           
            @#@      ##%   $##$> %#@-   >##%$ -##$    @#@$ -##>.          
           =##$    =##$    >##+  @##-   >##=  =##+    @#%  =##%           
          -@@@@==>$@>.      %>   =@=     %=    %+     =%    %%            
@{ub}@{ui}                                                                          

                 @{b}@{u}@{fg shadow}DADA : magazine telematico di cultura@{ub}@{uu}@{fg text}

                         ---->@{" sommario " link "Sommario" 0}----->
@endnode

@node "Sommario" "Sommario"
                                               ###
          ########                            ###
         ###########        @{bg shine} Numero  1 @{bg back}       ###
        ###     ####                         ###
        ###      ####                        ###
        ###       ###    #######     ####### ###   #######
       ###        ###   #########  ############   #########
       ###        ###       #####  ###     ####       #####
       ###        ###   ######### ###      ####   #########
      ###        ###  ###    ### ###       ###  ###    ###
      ###       ###  ###     ### ###       ### ###     ###
     ###     #####   ###   ####  ####    ####  ###   ####
    ###########      ###### ###   ####### ###  ###### ###
   ##########         ###   ##     ##### ###    ###   ##


 * @{b}ARTICOLI@{ub}:

    @{" Perche' DADA " link "Perche" 0}               di Guildenstern

    @{" Arte e Forma " link "Arte" 0}               di Artore Londona

    @{" Monsieur Malaussene " link "Monsie" 0}        di Angelo Politi

    @{" Spazio Recensioni " link "Recens" 0}          a cura della Redazione

    @{" Saluti e Distribuzione " link "Saluti" 0}     a cura della Redazione


 * @{b}RACCONTI@{ub}:

    @{" Il Fiume " link "IlFiume" 0}                   di Alessio Saltarin

    @{" 4 Racconti Sanguinari " link "4racconti" 0}      di Vittorio Curtoni

    @{" Mercoledi' " link "mercole" 0}                 di Chiara Beaupain

    @{" Sangue " link "sangue" 0}                     di Vincenzo Scarpa

    @{" Short Stories " link "Short" 0}              Autori Vari


 * @{b}POESIE@{ub}:

    @{" Poesie " link "Paolo" 0}                     di Paolo Maurizio Bottigelli

    @{" Poesie " link "fabri" 0}                     di Fabrizio Venerandi

    @{" Poesie " link "vari" 0}                     Autori Vari

    @{" Poesie " link "politi" 0}                     di Angelo Politi

    @{" Songs " link "after" 0}                      Afterhours, Counting Crows, La Crus




 -> versione Amiga by @{"Alessandro Gerelli" link "A.Gerelli" 0}
@endnode

@node "A.Gerelli" "Alessandro Gerelli"

 Ho contribuito alla rivista DADA fornendo il mio aiuto nel  preparare
 la versione per Amiga.

 Chiunque avesse suggerimenti , critiche ( insulti ;) , per  cio`  che
 concerne   la  versione  Amiga  ,  puo`  contattarmi  agli  indirizzi
 elettronici sotto riportati.

 @{i}Lunga vita ad Amiga !!!!@{ui}

 bye bye


---------------------------------------------------------------------------

                .:  | Alessandro Gerelli  ( The @{i}Amiga@{ui} Supporter )
              .:::  |
            .;' ::  |   InterNet : gerefago@mag00.cedi.unipr.it
          .;'   ::  |            : a.gerelli@agonet.it
        .:::::::::  |
      .::.     .::. |    FidoNet : 2:332/805.5

@endnode

@node "Perche" "Perche' DADA"

                   @{b}PERCHE' DADA NEL TEMPO DELLA RETE@{ub}

                            @{i}di Guildenstern@{ui}


 Esiste una economia di parola. Un'invenzione, un progetto di  parola.
 Da  poco  esiste  uno  spazio  dove  la  parola  viaggia piu' veloce.
 Trasmissione cablata, fibre  ottiche,  parola  alla  velocita'  della
 luce. Trasmissione di pensiero, oggi Piacenza, Milano, Washington, La
 Jolla, Nuova Delhi. Eldorado. Processo di formazione dada. Dada, come
 allora,  diversamente  da allora. Era stato Leonardo Da Vinci (codice
 Arundel, v42) a dire: "Gran parte del mare  si  fuggira'  inverso  il
 cielo, e per molto tempo non fara' ritorno" e parlava di nuvole. Oggi
 si parla di un'arte di parola, vero,  ma  anche  di  una  scienza  di
 parola.  Ingegneria della follia. Dada dove non esiste conformita' di
 segno, meno che mai conformita'  di  pensiero.  Dada  come  apertura:
 all'estremo, al consapevole, al quotidiano. Apertura all'intelligente
 e  allo  stupido.  Nessuna  censura,  nessuna  policy,  nessun  ritmo
 marcato.  Anticipazione  dello  Warhol:  dieci  minuti  di celebrita'
 mondiale a ciascuno. Perche' non  si  dimostra  nulla,  non  c'e'  un
 significato:  le  cose  non  significano.  Si  deve arrivare al conto
 finale con chi sostiene le ragioni dell'arte, come se un quadro possa
 avere  un perche', come se nessuno avesse inteso la pericolosita' del
 definire. Casomai la parola  significa,  le  cose  sono  significate.
 Sillabario  dada.  Profondita', ricerca della radice. Cerchio magico,
 esclusione elitaria aperta. Come nel  percorso  infinito  dallo  zero
 all'uno:  il  passo  del  tempo. Il cyberspazio come labirinto, luogo
 della meraviglia, in cui esistono al contempo l'incubo, la  dolcezza,
 la rassicurazione, il peccato. Progetto nuovo. Difficolta' di parola.

 Il   discorso   di   DADA   si   inserisce   nel   non-tempo,  ovvero
 nell'intervallo  infinito  tra  opera  e  comunicazione.   Tolleranza
 dell'altro.  Spazio non circoscrivibile, e dunque iperspazio. Finanza
 dell'idea, industria della parola.  Societa'  piu'  o  meno  segreta,
 iniziati  incoscienti, estremisti dell'estetica. Pericolo di altro da
 se'. Nel discorso occidentale l'Altro si situa nella pazzia.  L'Altro
 e'  un nemico pericoloso. Altro: l'estraneo, l'ignoto, il diverso, il
 pazzo. La ghettizzazione dell'Altro e' alla  base  dell'intolleranza:
 politica, sociale, razziale. Eppure l'Altro e' in noi stessi: inutile
 e dannosa questa intolleranza. L'Altro e' il sembiante, e' la novita'
 del progetto e della ricostruzione. Personificare l'Altro nel nemico,
 significa porsi in una logica distruttiva piuttosto che  costruttiva,
 una  logica diadica. E' chiaro che la parola debba essere tollerante,
 debba  procedere  dal  due,  altrimenti  si   verifica   un'anoressia
 intellettuale,  un'atrofia della parola. Non solo, ma l'arte, o anche
 il progetto originale e nuovo di ciascuno, deve  prendere  lo  spunto
 dall'Altro:   che   e'  una  delle  innumerevoli  missioni  del  DADA
 cyberspaziale.

@endnode

@node "Arte" "Arte e Forma"

                    @{b}Intervista all'Uomo Preistorico@{ub}

                  (Il Problema della Forma nell'Arte)
                           @{i}di Artore Londona@{ui}


 Mi molla un cazzotto in pieno stomaco e si scaglia con impeto  contro
 di  me. Mi riprendo velocemente, lo afferro al volo per il collo e lo
 butto al tappeto facendo perno con la gamba sx. Non resta giu'  e  mi
 spara  un  altro  cazzotto  in  petto  con  una  forza  tale da farmi
 scricchiolare tutte le ossa. Gli  sgancio  un  calcio  sulla  schiena
 degno di Bruce Lee.

 Ci studiamo un attimo: e' tarchiato, peloso, le arcate  prominenti  e
 le labbra molto pronunciate. Veramente scimmiesco, non c'e' che dire!

 - OK, basta - ansima finalmente - sei un buon combattente, meriti  il
 mio rispetto. Io sono Ugh.

 - Anche tu sei un buon combattente. La mia mazza sara' al tuo  fianco
 contro i tuoi nemici. Io sono Artore Londona.

 - Siete in 2 li' dentro?

 - No. Il nome di mio padre era Artore. Io sono Londona.

 - Te lo sei mangiato?

 - Si. - Con un ominide subumano e'  meglio  non  entrare  troppo  nei
 dettagli.

 -  Allora  io  sono  Ugh  di  Aargh  -  il  subumano si dondola tutto
 soddisfatto. Signore e signori siamo in presenza  del  primo  ominide
 capo  orda  che  sia  riuscito  a  rintracciare  durante la mia lunga
 peregrinazione nel pleistocene inferiore. Ugh di Aargh e' attualmente
 il  piu'  importante  capo  e sciamano della piu' grossa e puzzolente
 orda che scorazzi per le lussureggianti valli di cio' che nel  futuro
 sara' l'Africa. A lui mi rivolgero' ora per avvere la definizione del
 concetto  di  arte  scevra  di  millenari  elucubrazioni  condotte  a
 riguardo.

 - Ugh, la tua ospitalita' ti fa  onore.  La  fama  della  tua  forza,
 saggezza  e  conoscenza raggiungono i confini di tutta la valle. Sono
 venuto da te per un consiglio  e  per  ripagarti  ho  portato  questa
 coscia di apatosauro.

 - Ugh ascolta.

 -  Io  so,  o  peloso  Ugh,  che  tra voi vivono subumani in grado di
 riprodurre oggetti del mondo che li circonda: visi, animali, etc.

 - Le tue conoscenze sono esatte, straniero: abbiamo persone capaci di
 liberare dalla pietra, dal fango o dalle ossa di avorio mirabili visi
 ed animali, nonche' pietre ornamentali  od  utensili.  E  questo  con
 grande maestria.

 -  Ecco,  o  bruna  pelosita', ci terrei a sapere in che conto tenete
 queste non comuni abilita'.

 - Glabro  straniero,  non  avresti  potuto  rivolgermi  domanda  piu'
 semplice.  Essi  altro  non  hanno  se  non  il  dono  di  una  vista
 particolare, capace di vedere l'essenza di un oggetto,  la  sua  vera
 forma.  Grazie  ad  un'abilita' manuale sviluppata nelle lunghe notti
 invernali, mentre tutti riuniti mastichiamo la coriacea  carne  cruda
 ascoltando  tesi  i  rumori  della  notte (o attenti i racconti di un
 occasionale  nomade),  mentre  siamo  li'  riuniti,  insomma,  questi
 grattano  e scavano la pietra liberando la forma racchiusa in essa.

 - Saggio, il mio cervello e' ancora quello  di  un  gorilla. Spiegati
 meglio.

 - Come ben saprai noi viviamo in cio' che potremo definire la Natura.
 La Natura e' a sua volta la parte del Mondo che ricade sotto i nostri
 sensi, cio' che percepiamo.

 - Ora lo so.

 - Bene! Il Mondo che ci circonda ha in se' tutte le  possibili  forme
 che  troverai  in  natura. Ed e' in base alle influenze degli oggetti
 gia' presenti in essa che il Mondo manifesta un altro oggetto.

 - Il tuo ragionare e' piu' contorto delle spire di un serpente.

 - Ti portero' degli esempi: quando Glo l'ominide prende  in  mano  un
 osso, vede sempre dentro di esso allo stato potenziale qualcosa. Puo'
 essere un bellissimo cavallo, un pezzo ornamentale di una  collana  o
 un gioco per fanciulli... Col suo scalpello di selce non fa altro che
 liberare la forma imprigionata in esso. A seconda della sua  abilita'
 nel   seguire  gli  invisibili  contorni  della  Forma  riuscira'  ad
 avvicinare  l'aspetto  dell'oggetto  alla  Forma  originale,   quella
 iperuranica  presente  nel  Mondo. Ti faccio un altro esempio... - il
 possente gorillodie si accovaccia e mi fa segno di  mettermi  comodo.
 Mi indica un gruppo di donne preistoriche attorniate da uno stuolo di
 bambini, intente a squartare non so cosa.

 - Tu sai che la forma nel Mondo dell'uomo  e'  quella  di  un  essere
 forte,  in  salute  e  bello  peloso, con la vista acuta, le orecchie
 mobili ed i denti forti. Eppure  ogni  donna,  ricevendo  l'influenza
 degli  elementi  che  la  circondano  in  Natura, partorisce un bimbo
 sempre diverso. Ma quelli  che  si  avvicinano  di  piu'  alla  Forma
 risultano comunque essere i migliori.

 - Vuoi dirmi comunque, o sommo  vegliardo,  che  se  non  vi  fossero
 influenze naturali esse partorirebbero bambini sempre uguali?

 -  Certamente.  Ma  cio',  essendo  la donna stessa un elemento della
 Natura, risulta alquanto impossibile. Non credi?

 -  Comincio  a  capire.  Ma   dimmi,   maestro   dal   grigio   pelo,
 quest'abilita' del "liberare la Forma" come viene da voi considerata?

 -  E' una capacita' magica che non tutti possiedono, e quei pochi che
 l'hanno devono coltivarla ed affinarla, anche a costo di rubare tempo
 alla  caccia.  E'  il  dono  di  riuscire a vedere le forme del Mondo
 nascoste in Natura.

 - E dimmi dunque:  come  riesci  a  capire  che  la  forma  e'  stata
 liberata?

 - Dall'esempio del parto puoi gia' intuire  come  essa  non  sia  mai
 liberabile  nella  sia  interezza, poiche' la Natura stessa di chi la
 libera la modifica irreparabilmente; sappi pero' che l'oggetto che si
 avvicina alla forma finale acquista un certo magnetismo.

 - Si, venerando, poco fa parlavi di magia...

 -  Un  oggeto  che  incarna  una  Forma,  libera (per la sua purezza)
 un'attrazione irresistibile da parte delle altre  forme  nascoste  in
 Natura.  Tieni  conto  che  tutti i nostri ideali (una caverna secca,
 esposta al sole, una bella  e  docile  compagna,  molti  figli  sani,
 attrezzi  robusti)  tutti  i desideri di ogni essere vivente, animali
 inclusi,  altro  non  sono  se  non  tentativi  di   raggiungere   la
 corrispondente  perfetta Forma del Mondo. Questo anche per i desideri
 malvagi (l'odio puro, l'avidita', l'ingordigia, la rabbia...).

 Il saggio si sporge per afferrare un ciuffo d'erba. Mi offre un filo,
 un  altro  se  lo caccia nella larga bocca.

 - Ecco che alcuni lavori, seppur di ottima fattura, non attirano piu'
 di  tanto la nostra attenzione. Altri, forse pure apparentemente piu'
 rozzi, riescono a colpirci per la forza  della  forma  rappresentata.
 Ecco  perche'  una buona rappresentazione dell'uccisione in caccia di
 un bufolosauro puo' essere capace di portare a noi la bestia migliore
 di un branco.

 -  Ecco  maestro,  ora  non  vorrei  dire  ma...  mi  sembra  un  po'
 superstizione...

 Lo scimmione arriccia le labbra in un gesto che interpreto di stizza.

 - Perche'? nel Mondo i simili si attraggono.

 - Maestro, la scienza insegnera' che sono gli opposti ad attrarsi.

 - La tua scienza si sbaglia. Gli opposti sono uno  parte  dell'altro:
 il  giorno non avrebbe significato senza notte, ne' il freddo avrebbe
 una propria esistenza senza aver provato il  caldo...  Ma  questa  e'
 un'altra  storia,  mi sembra. - Agita la mano, come per scacciare una
 mosca fastidiosa.

 - Quindi la creativita' dell'individuo non esiste.

 -  Creativita'  dell'individuo?  Ma  certo  che  si.   E'   lui   che
 dall'argilla,  dalla polvere, riesce ad ottenere la forma. E' lui che
 scava le ossa e le pietre...

 - Si certo, perdonatemi maestro, ma l'invenzione?  l'idea?  il  nuovo
 concetto?  -  Si  avvicinano due femmine che si accoccolano al nostro
 fianco e cominciano a spulciarci,  lo  scimminide  non  vi  fa  caso.
 Decido di imitarlo.

 -  Non  ti  seguo. Perche' dici cio'? Queste persone hanno il dono di
 vedere le forme del mondo e l'abilita' manuale di riuscire in parte a
 mostrarcele.  Sono  molto  utili  all'orda per gli oggetti magici che
 riescono a produrre e vengono trattati con  rispetto.  Ma  questo  ha
 poco a che vedere con scoperte ed invenzioni preziose quali la concia
 delle pelli, l'impiego della ruota o l'uso delle lance nella caccia.

 - Capisco. Quindi nulla di nuovo sotto il sole  fino  alla  fine  dei
 tempi.

 -  Per noi ora si. Ma forse in futuro qualcuno vedra' una forma nuova
 e piu' potente imprigionata nell'oggeto da lavorare. La  ricerca  del
 nuovo  e' nella nostra natura: anche gli animali, e fra questi pure i
 piu' stupidi come il mucchidis bicorno, perdono presto  interesse  di
 fronte agli elementi nuovi che attraversano la loro quieta esistenza.
 Non vedo perche' l'uomo (tra l'altro  estremamente  piu'  vivace  del
 bicorno) non possa avere a noia una forma e cercarne altre.

 - Maestro, ma la capacita' artistica? il concetto di arte...

 - Ora sono io a non seguirti piu'. Parlami di queste parole.

 -  Sono... sarebbero... saranno... Addio saggio tra gli Aargh. Il mio
 tempo e' scaduto.

 - Addio straniero. Che tu possa vedere la fine della tua strada.

 - In un modo o nell'altro...

@endnode

@node "Monsie" "Monsieur Malaussene"

                          @{b}Monsieur Malaussene@{ub}

                           @{i}di Angelo Politi@{ui}


 -La suite! reclamaient les enfants. La suite! La suite!

 Ma suite a' moi c'est l'autre petit moi-meme qui  prepare  ma  releve
 dans  le  giron  de  Julie. Comme une femme est belle en ces premiers
 mois ou' elle vous fait l'honneur d'etre deux! Mais, Julie,  crois-tu
 que  ce soit raisonnable? Julie, le crois tu? Franchement... hein? Et
 toi, petit con, penses-tu que ce soit le monde, la famille,  l'epoque
 ou' te poser? Pas encore la' et deja de mauvaises frequentations!

 -La suite! La suite!
 
 Ils  y tenaient tellement a' leur suite que moi, Benjamin Malaussene,
 frere  de  famille  hautement  responsable,  bouc  ressuscite,   pere
 potentiel,  j'ai  fini par me retrouver en prison, accusé de vingt et
 un meutres.

 Tout ta pour un sombre trafic d'images en ce siecle Lumiere.
 
 Alors, vous tenez vraiment a' ce que je vous la raconte, la suite?
 

 In viaggio verso Nizza dove mi aspetta una settimana di riposo. Nella
 borsa  da  viaggio  oltre  alle  solite  cose ho messo diversi libri,
 alcuni scelti accuratamente, altri come sempre selezionati in base al
 disegno della copertina ed alle note sul retro. Tra questi c'e' anche
 "La  Fata  Carabina"  di  Daniel  Pennac  vicino  a  Manuel   Vazquez
 Montalban,  Manuel  Scorza,  Baricco  e  Bergonzoni.  Da sempre ho un
 debole per gli economici Feltrinelli, cosi' non e' un caso che  anche
 stavolta facciano la parte del leone nei miei bagagli.

 Nizza,  citta'  che  poi  scopro essere tra le preferite dello stesso
 Pennac, e' bella, e' ricca di odori, sapori, vento  e  desiderio.  Il
 desiderio  di  una donna, di un uomo, di un'altra vita, forse, di una
 paella, lo so che e' spagnola, ma la fanno  bene  anche  li',  e  una
 bottiglia  di  vino rosso, dei paesi del Var, il desiderio di un buon
 libro.

 Si' i libri, quelli buoni  almeno,  accendono  il  desiderio.  E  non
 saprei  con quale altra parola descrivere il mio impatto con la prosa
 ricca, straripante, a tratti selvaggia, spesso poetica, mai banale  o
 prevedibile,  pungente,  ma  anche  amara di Daniel Pennac, scrittore
 francese, nato a Casablanca nel  1944,  tra  i  piu'  interessanti  e
 "moderni", se mi passate il termine, di questi ultimi anni.

 Il  desiderio  di  leggere,  naturalmente. Quello vero, quello che ti
 costringe a stare sveglio tutta la notte con gli  occhi  che  corrono
 sulle  parole, sulle righe, sulle pagine del libro che tieni in mano.
 No, "corrono sulle parole" non e' il concetto giusto, si  soffermano,
 si  lasciano  trasportare,  meglio  inebriare  o  forse cullare dalle
 parole. Quel desiderio che  ti  porta  ad  ignorare  il  tempo,  quel
 desiderio  che  inizia  a  fare  male quando si accorge che le pagine
 lette sono ormai piu' di quelle che rimangono,  e  quelle  lette  non
 ritorneranno, ahime'! Non sara' piu' possibile rivederle e provare lo
 stesso stupore e  sorpresa  iniziale.  Ogni  pagina  e'  una  storia,
 un'emozione  che se n'e' andata e tutto cio' nella consapevolezza che
 la  gioia,  il  piacere  della  lettura  sta  per   concludersi   con
 l'avvicinarsi della parola fine.

 Dico  seriamente:  ogni  buon libro dovrebbe fare almeno un po' male,
 lasciare un che di amaro nel lettore che se ne  deve,  suo  malgrado,
 accomiatare.

 Ho  finito  "La  Fata Carabina" a tarda notte. Un libro in una notte,
 cosa che non mi capitava dalla folgorante  scoperta  della  prosa  di
 Stefano  Benni  e del suo "Comici Spaventati Guerrieri", anche quello
 letteralmente divorato in una notte di passione letteraria (ma questa
 e'  un'altra  storia  e ne riparleremo). Ho faticato a prendere sonno
 con la testa ancora immersa nelle vicende di Malaussene, del Piccolo,
 di  Therese,  della  bella e prosperosa Julie, del vecchio, ma veloce
 Thian, del giovane Pastor  e  del  suo  infallibile  metodo  per  far
 parlare  i criminali, di Simon il Cabila e Mo il Mossi e di tutti gli
 altri personaggi che si avvicendano per le strade di Belleville.

 La mattina  seguente  non  vedevo  l'ora  di  tornarmene  in  Italia,
 ficcarmi nella prima libreria e recuperare gli altri due, cristo solo
 due, romanzi di Pennac  che  completavano  la  trilogia  di  Benjamin
 Malaussene  e  famiglia.  Mi  sono  cosi'  intrufolato,  senza troppa
 convinzione, nella prima libreria trovata nelle strade di Nizza e con
 il  mio  francese  incerto  ho  chiesto al commesso se aveva "quelque
 chose de Daniel Pennac". Lui mi ha portato verso la vetrina e  mi  ha
 mostrato  "le  dernier  roman" intitolato "Monsieur Malaussene". L'ho
 acquistato subito e capite che per uno  che  non  sa  una  parola  di
 francese  e'  un grande atto d'amore. Pero' la gioia di avere in mano
 piu' di 500 pagine di quell'autore era immensa. Sapere che di  li'  a
 pochi  mesi  la mia, nostra, fantasia, il nostro immaginario, sarebbe
 stato nuovamente invaso da quei personaggi mi ripagava  della  figura
 ("che  cavolo  ci  fara'  questo  con un libro di cui non capira' una
 parola" si sara' chiesto perplesso  il  negoziante)  e,  perche'  no,
 delle lire spese (circa tre volte un normale libro italiano).

 Sono cosi' ritornato a casa e mi sono rimesso a letto (dopo una notte
 insonne era il minimo) sognando una mia Julie dai grandi  e  generosi
 seni  che  mi leggeva e traduceva quelle pagine mentre i suoi fianchi
 dondolavano dolcemente e ritmicamente sopra i miei. Ma  anche  questa
 e' un'altra storia!

 BIBLIOGRAFIA DI DANIEL PENNAC (per quel che ne so).

 FRANCIA                             ITALIA

 Au bonheur des ogres                Il paradiso degli orchi
 La fee carabine                     La fata carabina
 La petite merchande de prose        La prosivendola
 Comme un roman                      Come un romanzo
 (Editions Gallimard)                (Feltrinelli Editore)

 Cabot-Caboche                       Abbaiare stanca
 L'oeil du loup                      L'occhio del lupo
 (Editions Nathan)                   (Salani Editore)

 Kamo et l'agence Babel
 L'evasion de Kamo
 Kamo et moi
 L'idee du siecle
 (Editions Gallimard-Jeunesse)

 Le grand Rex
 (Editions Centurion-Jeunesse)

 Le sens de la houppelande
 (editions Futuropolis)

@endnode

@node "Recens" "Spazio Recensioni"

                           @{b}SPAZIO RECENSIONI@{ub}

                        @{i}a cura della Redazione@{ui}


 @{fg shine}-DISCHI-@{fg text}


 @{b}"GERMI"@{ub}
 @{i}by Afterhours (Vox Pop/Emi)@{ui}

 Gli Afterhours di  Milano  sono  da  parecchi  anni  una  delle  band
 italiane  piu'  interessanti in circolazione. "Germi", il loro ultimo
 lavoro e', a parere di chi scrive, semplicemente SENSAZIONALE. Fatico
 a  trattenere il mio entusiasmo, ma forse non lo voglio nemmeno fare,
 perche' quasi tutte le canzoni ripetutamente ascoltate (per fortuna i
 CD  non  si  graffiano  tanto  facilmente) sono di altissimo livello,
 sicuramente migliori di tanta produzione straniera patinata  e  molto
 piu' blasonata.

 Pezzi, poi, come "Plastilina", "Dentro Marilyn" (di cui riportiamo il
 testo nello spazio  "Poesie  &  Songs"),  "Ossigeno",  "Strategie"  e
 "Posso  avere il tuo deserto" sono davvero grandissime canzoni uscite
 dalla mente di Manuel Agnelli  (chitarra  e  canto),  Xabier  Iriondo
 (chitarra),  Ale  Zerilli (basso), Giorgio Prette (batteria) e Davide
 Rossi (violectra).

 Gli Afterhours cantano ora, diversamente dal passato, in italiano  ed
 infatti  alcuni  pezzi  (Ossigeno e Pop sono i piu' emblematici) sono
 rifacimenti di canzoni gia' proposte in  passato  in  lingua  inglese
 sull'album "Pop Kills Your Soul".

 Procuratevi,  se  amate  il buon rock e magari siete un po' stufi dei
 soliti  gruppi  rap,  hip-pop  e  via  dicendo  che   finiscono   con
 l'assomigliarsi  un  po'  tutti  sia  come  testi che come sonorita',
 "Germi" e se passano dalle vostre parti andate a sentirli in concerto
 nella loro veste, almeno cosi' sono apparsi sul palco del Fillmore di
 Cortemaggiore (PC) ai primi  di  Giugno,  di  Rrriot  Girl,  e  cioe'
 vestiti   da   dolci,   ma   scatenate  donzelle.  IRRESISTIBILI,  ma
 soprattutto POTENTI!


 @{b}"NON CALPESTARE I FIORI NEL DESERTO"@{ub}
 @{i}by Pino Daniele (CGD)@{ui}

 Solitamente,  in  questa  rubrica,  ci  occupiamo  e  ci   occuperemo
 perlopiu'  di autori e gruppi indipendenti o, che comunque, non sono,
 ed ingiustamente visto il loro merito, tanto pubblicizzati  in  altre
 sedi.   Ma  il  nostro  atteggiamento  non  vuole,  comunque,  essere
 prevenuto o, peggio, snobbare  i  cosiddetti  autori  di  "cassetta",
 quelli  insomma  che  vendono. Non sempre chi vende poco vale molto e
 viceversa. Sarebbe davvero stupido pensarla cosi'.

 Per  questa  ragione  vogliamo,  in  questo  numero,  parlare   anche
 dell'ultimo lavoro di Pino Daniele, autore che non avrebbe bisogno di
 nessuna presentazione o promozione,  ma  autore  che  merita  per  la
 qualita'  del proprio lavoro di essere menzionato in questo numero di
 DADA.

 Certo, e' sicuramente triste vederlo vagare nei vari  Cantaraggiri  e
 Festivalbari vicino a Fiorelli saltellanti, birre (Corone), Prendili,
 e Vernici varie (certo magari promotori, perche' autori e' una parola
 un  po'  eccessiva,  di  canzoncine  allegre,  ma  in  ogni  modo non
 paragonabili artisticamente parlando ad un Pino Daniele), ma  la  sua
 sincerita'     e     professionalita'    sono    fuori    discussione
 indipendentemente dal palcoscenico da cui propone la sua musica.

 Parecchi anni sono ormai passati dai suoi esordi e, secondo  noi,  la
 sua  maggiore  maturita'  ed  esperienza  si  riflettono  in  maniera
 senz'altro positiva in queste sue nuove liriche, magari a scapito  di
 un   po'   di   freschezza  ed  energia  che  avevano  caratterizzato
 maggiormente alcuni suoi album precedenti.

 Tra  le  canzoni  migliori  citiamo  "Io  per  lei",   "Resta...resta
 cu'mme'",  "Anima"  e  "Stress" cantata in collaborazione con Lorenzo
 Cherubini (Jovanotti), personaggio che dovrebbe  essere  attentamente
 rivalutato  da  tutti  quelli,  noi  per  primi, che gli hanno sempre
 sparato addosso.


 @{b}Varie@{ub}
 @{i}da Blu Bus/Circus e Zero Production@{ui}

 Torniamo ora ad occuparci di produzione indipendenti  e  lo  facciamo
 menzionando  non un disco in particolare, ma parlando dell'importante
 lavoro di due etichette molto attive: la Blu Bus/Circus di Aosta, che
 da  parecchi  anni  distribuisce e produce in Italia dischi di ottimo
 livello  sia  nazionali  che  stranieri,  e  la  Zero  Production  di
 Piacenza,  nuova  etichetta,  ma  gestita  da  musicisti  con  grande
 esperienza alle spalle (primo fra tutti Tony Face ex  batterista  dei
 Not Moving, Time Pills, ecc... ed attuale batterista di Lilith).

 Della  Blu  Bus/Circus  vogliamo  segnalare l'uscita di uno splendido
 album firmato "Ishi" ed intitolato "Sotto la pioggia". Le 11  canzoni
 del  disco  sono davvero molto belle e l'inconfondibile voce di Lalli
 (ex Franti) ci racconta con grande  maestria  storie  di  solitudine,
 rabbia  e  speranza,  proseguendo  in  un  certo  senso  il  discorso
 bruscamente interrotto con i Franti alcuni anni fa.

 Altro progetto Blu Bus/Circus degno di lode e' "In prima  fila",  una
 serie  cioe'  di  7"  con pezzi di gruppi italiani esordienti e, come
 dicono loro, qualche  vecchia  volpe.  Questi  7"  avranno  un'uscita
 trimestrale  ed  e' possibile acquistarli a prezzo vantaggioso (4.500
 l'uno) sottoscrivendo dei mini abbonamenti. La prima uscita comprende
 i   seguenti   7":   "Mirafiori   Kids",   alfieri   del  combat-rock
 metropolitano, "Dead Ducks", hard core suonato a manetta  per  questo
 nuovo  e promettente gruppo ferrarese, "Aria di Golpe", tre brani dal
 vivo di cui due inediti.

 Per informazioni o per richiedere il catalogo completo,  che  tra  le
 altre  cose  annovera  tra  i  suoi  titoli  dischi dei Kina, Franti,
 Lilith, Bad Religion, No Means No, Negazione,  ecc...  contattate  la
 Blu Bus/ Circus al seguente indirizzo: Via Consolata, 5 - 11100 Aosta
 Tel/Fax 0165-262909.

 La Zero Productions ha iniziato  la  sua  attivita'  con  tre  uscite
 discografiche  piuttosto  diverse  tra  di  loro  e tutte decisamente
 interessanti: Asphodel, Black Milk e Sciamano.

 Gli Asphodel di Varese si cimentano in un  esercizio  noise-fuzz  con
 squarci  psichedelici  e  lunghe  ballate  ipnotiche che riportano ad
 altri suoni e altre dimensioni. Il loro "Smooth"  e'  sicuramente  un
 ottimo esordio.

 "Live  at  the Love Club" e' invece l'album d'esordio dei Black Milk,
 anche loro di Varese, oscura formazione (nelle note di copertina  non
 vengono  citati  i  componenti),  che  propone un rock-blues scarno e
 minimale che ricorda alcune cose dei nostri Carnival of Fools o,  per
 andare un po' piu' in la', alcuni lavori dei primi Bad Seeds e Beasts
 of Bourbon.

 Gli Sciamano  di  Piacenza  propongono  invece  un  rock  molto  piu'
 classico  inserendosi in quel filone di nuove proposte che seguono un
 po' l'esempio portato avanti da personaggi come Ligabue  (e  la  voce
 degli  Sciamano  ricorda molto quella del rocker emiliano) e Litfiba.
 Un  disco  tutto  in  lingua  italiana  con  testi  semplici  che  si
 accompagnano   ad   un   sound  piacevole  senza  troppe  ricerche  o
 complessita' particolari.

 Per contatti: Zero Productions - Via Sopramuro, 48 (29100) Piacenza -
 Tel. e Fax 0523-338681.



 @{fg shine}-LIBRI-@{fg text}


 @{b}"IL LIBRO  DEI  PARADOSSI"@{ub}
 @{i}di  Nicholas  Falletta@{ui}


 Questo  bel  libro,  edito  dalla   Longanesi&C,   esamina   numerosi
 paradossi. Ma... cos'e' un paradosso? Qualcosa che si mangia o che si
 beve? No, e' semplicemente ogni affermazione o credenza  contraria  a
 quanto  ci  si aspetta o all'opinione normalmente accettata. Il libro
 e' stato scritto per un lettore comune interessato ai  paradossi,  ma
 privo  di  una  di  una  preparazione  tecnica per quanto riguarda la
 matematica, la scienza e la filosofia (anche perche'  altrimenti  non
 sarei  mai  riuscito  a leggerlo) :-). I paradossi discussi in queste
 pagine sono tratti da queste a da altre discipline; e  benche'  molti
 di  tali  problemi  contengano concetti sofisticati e ragionamenti di
 carattere logico, nessuno di essi richiede che il lettore  abbia  una
 precedente   conoscenza  oltre  quella  del  linguaggio  ordinario  e
 dell'aritmetica elementare. Puo' essere quindi letto anche  da  gente
 come  me!  Il libro e' suddiviso in venticinque capitoli, organizzati
 in ordine alfabetico secondo il titolo inglese, ed ognuno  di  questi
 e'  pensato come autosufficiente; cosi' e' possibile qualsiasi ordine
 di lettura. Una delle poche cose negative che ho  potuto  riscontrare
 (purtroppo  quelle ci sono quasi sempre) e' che alcuni paradossi sono
 trattati in maniera un po'  superficiale;  tuttavia,  alla  fine  del
 libro  e'  stato  dato  spazio ad un'ampia bibliografia; cita infatti
 numerosi testi per ogni paradosso esaminato, anche se purtroppo  sono
 quasi  tutti in lingua inglese. Non disperate pero'; il contenuto del
 libro  e'  ottimo,  ed  ha  all'interno  ben  116  illustrazioni  che
 comprendono  anche  alcune figure ambigue e molti dipinti del pittore
 olandese M. C.  Escher.  Insomma...  volete  vedere  un  disegno  che
 contenga allo stesso tempo un'anatra e un coniglio? Volete vedere dei
 soldati correre su una scala che non finisce mai? Si'?  Bene,  allora
 questo  libro  fa  per voi. Eccovi infine un piccolo assaggino che ho
 preso dal libro medesimo, ovvero "Il dilemma del coccodrillo".

 Un coccodrillo aveva afferrato un bambino che  stava  giocando  sulle
 rive  del  Nilo. La madre imploro' il coccodrillo di restituirglielo.
 "Certo" disse il coccodrillo. "Se sai dirmi in  anticipo  esattamente
 cio' che faro', ti restituiro' il piccolo; pero', se non indovinerai,
 lo mangero' per pranzo". "Oh" disse la madre piangendo disperata, "tu
 divorerai  il mio bambino". L'astuto coccodrillo ribatte': "Non posso
 ridarti il bambino, perche', se te lo rendo, faro' si' che  tu  abbia
 detto il falso, e ti avevo garantito che se tu avessi detto il falso,
 lo avrei  divorato".  "Le  cose  stanno  esattamente  al  contrario",
 rispose  astuta  la madre. "Non puoi mangiare il mio bambino perche',
 se lo divori, farai si' che io abbia detto  la  verita'  e  tu  avevi
 promesso  che,  se  io avessi detto la verita', avresti restituito il
 bambino. So che sei un coccodrillo d'onore e che mantieni  la  parola
 data".

 Allora,  chi  e'  il  vincitore  di questa discussione da un punto di
 vista logico? Che cosa accadra' secondo la logica?

@endnode

@node "Saluti" "Saluti e Distribuzione"

 @{b}@{fg shine}SALUTI E DISTRIBUZIONE@{ub}@{fg text}


 Un ringraziamento fin da ora a tutti coloro, utenti e sysop,  che  ci
 aiuteranno  a  diffondere  questa rivista e, magari, contribuiranno a
 renderla migliore.

 Voglio ringraziare in particolar modo il moderatore e i frequentatori
 dell'area   Fidonet   Libri-Ita   senza   il  cui  aiuto  e  supporto
 probabilmente non sarebbe stato possibile creare DADA.

 Una menzione particolare anche per Davide Rolando  e  tutti  i  sysop
 della  rete  ISN  (Italian  Shareware Network) che hanno accettato di
 distribuire DADA.

 Ricordiamo, inoltre, che DADA e' disponibile in f'req  sulla  BBS  di
 Piacenza  Techno  World (0523-335772, Fido 2:332/805) e anche tramite
 FTP via Internet all'indirizzo: tw.agonet.it/e/ftp/pub/riviste/dada

 DADA, inoltre si puo' consultare tramite  browser  WWW  all'indirizzo
 http://www.agonet.it/cafe/dada/dada.htm

 Per qualunque contatto:

 INTERNET
 a.politi@agonet.it

 Angelo Politi  2:332/805.3
 Giuseppe  Martini  2:332/805
 c/o Techno World BBS (0523-335772)

 Guildenstern
 c/o Rendez Vous BBS (02-33101597 e 02-33106502)
 Sottovoce BBS (02-603417 e 02-6888111)
 Fido: 2:331/374 (The Day After)

 Vincenzo Scarpa 2:334/21.20
 c/o Amiga&Technology (011-3858269 e 011-3833608)

 Hanno  collaborato:
 Alessandro Gerelli (versione Amiga)
 Marco Gianlorenzi (versione Mac, forse....)
 Marco Consensi (grazie per le immagini)
 Renato Rolando
 Chiara Beaupain
 Eugenia Franzoni
 Vittorio  Curtoni
 Daniel Pennac
 Alessio Saltarin
 Corinna Ellaspide
 Cirdan il Timoniere
 Giuliana Barbano
 Fabrizio Venerandi
 Paolo Maurizio Bottigelli
 Mefistofele
 Massimo Canetta
 Riccardo Elli
 David Maria Turoldo
 La Crus
 Afterhours
 Cristiano Repetti
 Antonio Bacciocchi

       @{b}@{fg shine}Arrivederci al prossimo numero ai primi di SETTEMBRE !!!@{ub}@{fg text}

 N.B. Tutti i Webmaster interessati  a  proporre  DADA  possono  farlo
 tranquillamente    (ne    saremmo    lieti)    linkando   l'indirrizo
 http://www.agonet.it/cafe/dada/dada.htm

@endnode

@node "4racconti" "4 Racconti Sanguinari"

                         @{b}4 RACCONTI SANGUINARI@{ub}

                          @{i}di Vittorio Curtoni@{ui}



 @{b}APRIL ANNE@{ub}

 "Gesu',  Gesu'  santo"  cantava  lui,  trascinandola  in  un   valzer
 vorticoso sulla sabbia della California. "Amore mio! Sei come il mese
 di aprile." "Io sono la primavera" urlava lei. E i suoi  piedi  quasi
 non  sfioravano  la  spiaggia, e il suo viso era piu' abbagliante del
 sole. "Te la ricordi quella vecchia canzone,  April  Anne?  Ecco  chi
 saro'  per  te!  April  Anne!  Anche  se  mi chiamo Judith, chi se ne
 frega?" La loro casa  era  in  riva  al  mare.  Fatta  di  assi  male
 inchiodate,  di fondamenta precarie. Non importava a nessuno dei due.
 Era il mese di aprile, e si adoravano.

 "Ci tengo alle  tradizioni,  io"  disse  lui,  mentre  con  l'accetta
 finiva  di  farle  a pezzi la testa. "Credevi di fregarmi?" Era il 21
 giugno.



 @{b}REGOLAMENTO DI CONTI@{ub}

 Avrei dovuto intuirlo,  forse.  La  serata  non  era  cominciata  nel
 migliore  dei  modi:  Francesca  aveva  gia'  un invito in discoteca,
 Giuliana aspettava un  suo  cugino  emigrato  in  Canada  che  doveva
 rientrare  in  Italia  per le ferie, Antonella non rispose nemmeno al
 telefono (uno dei suoi soliti mal di testa,  probabilmente).  A  quel
 punto,  insistere  con  la  mia agendina mi parve inutile. Superfluo.
 Irritante. Se uno ha i soldi e non riesce ad agganciare  una  ragazza
 alla  terza  telefonata,  vuol  dire  che  e'  fottuto. Che e' troppo
 vecchio. Se c'e' una cosa che odio e'  sentirmi  vecchio  e  fottuto.
 Quindi,  rinunciai.  Avrei  trascorso  la sera in casa, a guardare un
 film o due in televisione, e poi, a letto. Lo stomaco era  pieno,  le
 bottiglie non mancavano; e, in ogni caso, il giorno dopo mi aspettava
 un pranzo di lavoro coi giapponesi. La mia,  in  Italia,  era  ancora
 un'azienda  che  funzionava.  E  che  non  mi lesinava soddisfazioni.
 Insomma, soldi. No, non potevo proprio  lamentarmi.  Anche  se  forse
 avrei   dovuto  intuire  che  sarebbe  stata  una  serata  di  merda.
 Specialmente quando, alle undici e mezzo, qualcuno suono' alla porta.
 Ma ero talmente pieno di cognac che andai ad aprire col sorriso sulle
 labbra, convinto che fosse Francesca,  o  Giuliana,  o  Antonella.  O
 un'altra  del  mio giro. Invece, era lui. Giuseppe Bertoni. Il mio ex
 contabile. L'uomo che sei mesi prima era stato sepolto  nel  cimitero
 del  suo paesello natale. Seguito dal cordoglio e dalla commozione di
 tutti i suoi amici e colleghi di lavoro, me compreso. Esattamente sei
 mesi prima.

 Lo stato di putrefazione era avanzato. Gocciolava materiale purulento
 sulla  mia  moquette.  A  dire il vero, sulle prime non lo riconobbi.
 L'unica impressione concreta fu che faceva schifo, e puzzava. Nemmeno
 i vermi che gli uscivano dalle orbite degli occhi mi erano simpatici.
 Vi prego di ricordarlo, ero quasi ubriaco marcio di cognac. Se  manca
 il  sesso,  l'alcol  e'  un ottimo surrogato. "Le chiedo scusa" disse
 quell'essere ributtante. Accenno' a porgere una mano, che era solo un
 grumo  di  materia  in  liquefazione, poi la ritrasse. "No, non e' il
 caso" sussurro'. I suoi occhi si posarono sulla moquette. "Mi  spiace
 molto,  dottore.  Non  so  se  sara'  tanto  facile  togliere  queste
 macchie..." Le sue carni fetide e mollicce avevano inzuppato  la  mia
 moquette di chissa' quali umori. "Comunque, per domattina sara' tutto
 sparito. Me lo hanno promesso." Fu dall'accento,  dal  servilismo,  e
 dal  ricorso a quella logica da ragioniere, che riconobbi Bertoni. Il
 mio fido ex dipendente si era impiccato in carcere  sei  mesi  e  tre
 giorni   prima,  diciassette  ore  dopo  essere  stato  fermato  alla
 frontiera  svizzera  per  traffico  illecito  di  valuta.  I  tre   o
 quattrocento  milioni  di  lire,  non ricordo bene, che gli trovarono
 nascosti in macchina erano miei, ovviamente. Lui non ne sapeva nulla.
 Del  resto,  avrei  dovuto  informarlo?  Ed  era  colpa mia se si era
 impiccato? Avesse avuto una moglie, un figlio, un padre, un fratello,
 qualcuno,  non  avrebbe  rinunciato  alla  vita  con tanta facilita';
 invece no, niente. D'accordo, forse posso anche capirlo. Per uno  che
 e'  solo come un cane, e che tiene alla propria reputazione, al senso
 dell'onore, la morte non e' il peggiore dei mali.
 Ma cosa c'entravo io?

 "Ho preferito aspettare un po' per fare cifra tonda"  disse  Bertoni,
 avanzando  di  qualche  passo nel mio appartamento. "Sei mesi esatti.
 Ora, calcolando un interesse bancario medio del  ventidue  per  cento
 annuo,  lei  mi  deve un interesse dell'undici per cento." L'orribile
 creatura continuava a gocciolare  come  un  rubinetto  che  perde  in
 agosto,  quando  non  esiste piu' un idraulico sull'intera faccia del
 pianeta. "Esatto?" "Esatto cosa?" sussurrai,  schiarendomi  la  gola.
 "Esatto   l'interesse,   caro  dottore"  gorgoglio'  il  cadavere  in
 putrefazione. I suoi denti, le sue  mascelle,  erano  uno  spettacolo
 osceno.  "Sa, di la' viene concessa qualche facilitazione a chi si e'
 ammazzato al posto di un altro."  Un  ghigno  repellente  si  dipinse
 sulle  sue  carni  marce.  "Se  lei  tiene conto del fatto che la mia
 agonia  e'  durata  all'incirca  cinque  minuti,  in  seguito  a  una
 disgraziata  serie  di  circostanze,  si  rendera'  conto che oggi, a
 distanza di sei mesi, ai tassi correnti, lei  dovra'  agonizzare  per
 cinque minuti virgola cinquantacinque secondi..."

 Ora, ho  sempre  consigliato  ai  miei  contabili,  commercialisti  e
 affini,   di   non  cercare  il  pelo  nell'uovo.  Di  non  attenersi
 rigidamente alla lettera delle cifre.  Di  interpretare  il  bilancio
 dell'azienda  con una buona dose di elasticita' mentale. Se no, tanto
 vale consegnarsi nudi al fisco. Ma come spiegare il fatto  che,  dopo
 avermi  applicato  alla  gola  un  marcescente  cavo  d'acciaio, quel
 delinquente del mio ex contabile, Giuseppe Bertoni, si  sia  permesso
 di  infliggermi un'agonia di nove minuti virgola tre secondi, per non
 parlare del suo fiato fetido? Non ho  ancora  calcolato  quale  tasso
 d'interesse   abbia   applicato,  ma  e'  fuori  dubbio  che  intendo
 presentare un ricorso al Grande Giudice; e poi, vedremo.



 @{b}PSYCOn@{ub} @{i}(Omaggio a Robert Bloch)@{ui}

 "Basta!" urlo' zio Harry, brandendo un coltellaccio da  cucina.  "Non
 ti sopporto piu'! Tutto questo marciume deve finire!" E si lancio' su
 zia Emma, sua sorella, sorella di mia madre. Tra loro due,  da  molto
 tempo,  esisteva un rapporto incestuoso. Zia Emma riusci' a schivarlo
 con una certa abilita', ma la  punta  affilata  del  coltellaccio  le
 squarcio'  il  dorso della mano. Quindi, fu con un orribile sogghigno
 di piacere dipinto in volto  che  lei  premette  il  grilletto  della
 calibro  22.  Non  disse  una  parola;  ma  zio  Harry,  centrato  al
 polpaccio, crollo' sul pavimento come un pupazzo di stracci.  "Cos'e'
 tutto  questo  casino?"  strillo'  papa', entrando di soppiatto dalla
 porta della cucina. Aveva in mano la scure  per  tagliare  la  legna.
 "Non  sopporto la confusione in casa mia!" Con un colpo secco, recise
 il braccio sinistro di mia cugina Martha. La  quale,  avendo  per  le
 mani  un tridente, penso' bene di aprirgli qualche foro in petto. "Oh
 no, mio Dio, no!"  gemette  la  mamma,  arrivando  trafelata.  "Avete
 sporcato  tutto!  Tutto!  Siete lerci!" Mentre lei correva fuori, zio
 Tony, suo fratello, si lancio'  alla  gola  del  pronipote  Don.  Gli
 pianto'  le  forbici  nel  collo  e  gli strappo' via un brandello di
 carne. Don reagi' maciullandogli la faccia col tirapugni, ma zio Tony
 era  un  osso  duro. "Aaarg!" urlo' nonno Judas, sbattendo giu' dalle
 scale nonna Emily. La povera nonna rotolo' fino in fondo; a giudicare
 dal  rumore,  doveva  essersi  rotta l'osso del collo, o qualcosa del
 genere. E fu in quel  momento,  mentre  nonna  Emily  strisciava  sul
 pavimento  del  soggiorno perdendo sangue dalla bocca e dal naso, che
 ebbi la grande ispirazione. Si', mamma doveva essere  andata  a  fare
 una  doccia.  Per  ripulirsi dalle brutture morali che si era trovata
 attorno. Ho sempre avuto un debole per gli omicidi sotto  la  doccia,
 io.  Col falcetto ben stretto nella destra, strisciai verso il bagno.
 Fu una scena degna di un grande regista.

 "E si sarebbe ridotto  in  queste  condizioni  da  solo?"  chiese  il
 vicesceriffo,  che  era  molto  giovane.  A  certi spettacoli non era
 abituato; aveva gia' vomitato un paio di volte nella hall del  motel.
 "Ma  chi  diavolo era?" chiese, con un filo di voce. Lo sceriffo, che
 aveva vent'anni piu' di lui e conosceva molte storie  del  posto,  si
 chino'  a raccogliere il braccio sinistro dell'uomo, trinciato da una
 scure. "Mai sentito parlare di Norman Bates?" rispose.



 @{b}PULIZIA DELLE STRADE@{ub}

 "Cristo santo, Raphy, capisco che ti hanno appena promosso e tutto il
 resto,  ma  quello  che ti sto dicendo..." L'informatore era piccolo,
 leggermente gobbo, e nero. Si conoscevano da molti  anni,  lui  e  il
 poliziotto. "Vorrei che tu non rompessi tanto le palle, Vic" disse il
 poliziotto, che era bianco. Le puttane, per strada, erano tutte nere.
 E  anche  i  barboni.  Solo  poche  bottiglie  di vino erano bianche.
 "Quello si porta sempre in tasca un rasoio, e quando gli va  in  tilt
 il  cervello lo tira fuori, e taglia una gola" disse Vic. Il capitano
 del trentaduesimo distretto si fermo' di  colpo.  "Gli  ultimi  sette
 omicidi sono suoi, allora?" chiese. "Quei papponi negri sgozzati come
 maiali?" Il piccolo negro svani' nell'ombra di un portone. "Si', si'"
 sussurro'. "Pero' io non ti ho mai detto..." Il poliziotto si infilo'
 nel portone, mise qualcosa in  mano  al  negro.  "Cristo  santissimo"
 disse  il  piccolo  informatore.  "Cinquecento  dollari.  Non  ho mai
 chiesto niente del genere." Il capitano bianco annui'. "Infatti.  Non
 sono  per  te.  Vuoi  darli al tuo amico e chiedergli di continuare a
 fare pulizia? Grazie." E, senza attendere risposta, fermo' un taxi.

@endnode

@node "mercole" "Mercoledi'"

                              @{b}MERCOLEDI'@{ub}

                          @{i}di Chiara Beaupain@{ui}


 Apro gli occhi.  E' Mercoledi'.

 "Piove.  Sono a Cesena"

 Immagino il Bandini in aula che spiega, col suo sorriso sornione: -In
 una  citta'  in  culo al mondo, in un giorno dei piu' insulsi, con un
 tempo schifoso...- Il poeta sa rendere l'idea! Solo che  Bandini  non
 si  esprimerebbe mai cosi... ora e' il mio turno per un breve sorriso
 mentale. Mi alzo dal letto con un senso di nausea profonda:  sono  le
 undici  del  mattino,  quello  che  ultimamente  definisco "un orario
 civile" per cominciare la giornata, anche  se  a  volte  mi  spaventa
 questa  ignavia che m'ha preso. Il sole fa capolino discretamente dai
 balconi socchiusi: sarebbe gia' qualcosa, se non fosse che preferirei
 piovesse. E preferirei essere a Cesena. Esco dalla mia stanza e trovo
 il bagno libero: -E'  gia'  qualcosa-  Mormoro  convinto.  Dal  piano
 terreno  vengono  i  rumori  di  qualcuno che sposta sedie. Mi sporgo
 dalla balaustra del corridoio sopra le scale:- Aldo!- Chiamo, con  la
 voce  cavernosa  che  riesco  a  sfoderare la mattina. -Eeehhhh?!- Mi
 sento biascicare in risposta. -Cosa stai facendo?- -Lavo-  -Perche'?-
 Chiedo  io. -Oggi viene Carlo a pranzo.- Carlo a pranzo? Come Carlo a
 pranzo! Oh cazzo, e' vero! Mi trascino in bagno.  -Giovanni!-  Chiama
 Aldo.  Mi  sporgo  dalla  porta  del  bagno  tenendomi  i calzoni del
 pigiama: -Eehh!- -Cucini tu- Urla. Alzo gli occhi al  soffitto  e  mi
 coglie  un  leggero  capogiro: esprimo il pio desiderio di riuscire a
 mandarlo a fan'culo. Invece dico: -Si-. -Allora?- -Siii- Urlo.  E  mi
 chiudo in bagno.

 Mancano venti minuti alle una e sto guardando  i  disegnini  sul  mio
 portapenne.  Ho  i  gomiti  appoggiati distrattamente sui sonetti del
 Petrarca. Li devo commentare oggi. Ai quei quattro gatti che  vengono
 ad  ascoltare  i  miei  seminari. Petrarca... Si, dovrei rileggere un
 paio di cose, controllare la bibliografia... Non ricordo  neppure  di
 cosa  ho parlato la volta scorsa... Aldo si fa sulla soglia della mia
 stanza:- Quando vai a fare  la  spesa?- -Adesso  vado Rispondo  senza
 voltarmi,  senza  muovere  un muscolo. -Guarda che i negozi chiudono-
 -Oggi fanno orario  continuatoRispondo  meccanicamente.  -Guarda  che
 oggi  e' Mercoledi'-Si ma fanno orario continuato lo stesso- Insisto.
 -Guarda che ti sbagli- -Guarda che ti sbagli tu!- Urlo  incazzato.  E
 finalmente  mi  volto  a guardarlo. Ha la traversina allacciata tutta
 storta sopra i jeans e uno straccio in  mano.  Si  vede  che  ha  una
 voglia matta di prendermi a cazzotti. Ma si trattiene. Credo di avere
 un aspetto troppo sconvolto per destare  qualcosa  di  diverso  dalla
 pieta'.

 Alla fine sono uscito, con Aldo alle calcagna che mi  urlava  di  far
 presto.  Ho  trovato tutti i negozi chiusi e sono tornato con la coda
 fra le gambe: ho chiesto perdono e sono tornato in camera.  Carlo  e'
 arrivato  affamato:  credo  abbiano mangiato una pasta al tonno e del
 formaggio. Carlo  ha  chiesto:  -  Ma  cos'ha  Giovanni  oggi?.-  -E'
 Mercoledi'-  Ha  risposto  Aldo.  -Ah,gia'-  Ha mormorato comprensivo
 Carlo. Io stavo di sopra, a meta' delle scale, e non ho visto come si
 son guardati. Non che me ne freghi qualcosa... ...solo et pensoso per
 li deserti campi... Solo e pensoso... e' meglio che vada al seminario
 prima  che decidano di buttarmi definitivamente fuori dalla facolta'.
 Suono del telefono. Aldo mi chiama. E' Alvaro. Scendo le  scale  gia'
 con  la  valigetta degli appunti e l'impermeabile. Prendo la cornetta
 del  telefono.  Aldo  accalappia   con   un'occhiata   il   soprabito
 spiegazzato, la barba di due giorni, la zazzera incolta e spettinata,
 e scuote la testa stringendo le labbra. -Ciao Alvaro- Dico. Alvaro mi
 chiede  se  ho  voglia  guardare  la  partita  assieme a lui stasera:
 Parma-Yuventus. -Va bene- Dico. Mi chiede  se  deve  preparare  molte
 birre. -Moltissime- Dico. Alvaro mi saluta un con tono da cui intendo
 che ha gia' capito l'antifona. Grazie Alvaro. Esco di casa e come  al
 solito  il  cuore  comincia  a strizzarmisi. Quando arrivo nei pressi
 della Facolta' lo stomaco, bastardo, si e'  gia'  raggrumato  in  una
 palla di piombo.

 Dopo  il  seminario  incontro  Alvaro.  -Com'e'  andata?-  Mi  chiede
 mettendomi  una  mano  sulla  spalla.  Compagno.  Siamo  nel  cortile
 interno, accanto alle biciclette. Ho la mia valigetta in una  mano  e
 lechiavi  del  lucchetto nell'altra. Armeggio con la serratura. -Sono
 molto tranquilloScandisco. La chiave entra nella serratura ma non  si
 decide a girare. Cerco di afferrare il lucchetto con l'altra mano, mi
 sporco con il grasso della catena e mi cade  la  valigetta.  Pretendo
 inutilmente di recuperarla mentre strattono con rabbia la chiave  per
 ferla uscire. -Come puoi vedere...-Sei molto tranquillo, si- Conferma
 Alvaro. Si guarda attorno. -L'hai vista?

 Se l'ho vista? L'ho vista? Si, si, certo. E come no.  Era  li'.  Come
 sempre.  Appiccicata  contro il muro a parlare con una amica. In giro
 per i corridoi dietro a  qualche  professore.  E  chi  riesce  a  non
 vederla,  se  quando  arrivo  il  suo motorino e' sempre li' in bella
 vista, di fianco alla panchina del cortile, un blu' notte stregato da
 una  catena con plastica rossa che abbiamo scelto assieme una mattina
 di Novembre che pioveva e lei non  aveva  i  soldi  e  io  glieli  ho
 prestati e poi col cavolo che li volevo indietro, e poi a parlare per
 un'ora buona tutta la strada fino alla Facolta', e io vado a cercarla
 per  le  aule,  i corridoi, fino dentro al cesso delle ragazze andrei
 per trovarla. Guardarla. Un attimo solo,  il  tempo  di  un  ciao.
 E passare oltre con la faccia da cadavere.

 -No- Affermo, rinunciando alla bicicletta.-Non l'ho vista. Andiamo  a
 bere  qualcosa?-  -Si, grazie, plachiamo quest'arsura che ci uccide.-
 Sono le sue frasi preferite... -Ho incontrato Sandra- Mi dice  mentre
 ci avviamo:-Ci ha invitati a cena- -A cena? Sicuro?- -Certo- -Bene- E
 sono felice di lasciare questo maledetto cortile.

 A casa di Sandra arriviamo in ritardo, come al solito. Il mio "orario
 civile"  per  la  cena  e' sfasato ormai come quello della sveglia al
 mattino. Prima siamo passati da Erika a  portarle  una  cassetta  per
 registrare  la  partita:  per  vederla  poi  con  comodo  dopo  cena.
 -Alvaro.- -Si?- -Le hai messe in fresco  le  birre  prima  di  uscire
 oggi?-  -Certo che le ho messe in fresco- Mi assicura:-Per chi mi hai
 preso?- E sorride complice. Sandra  ci  apre:-  Alla  buon  ora!  Noi
 abbiamo  gia'  mangiato.-  -Come gia' mangiato- Dico: -Non ci avevate
 invitato per cena?- -Appunto. Per cena.- fa lei  sorridendo  :-  Alle
 sette  e mezzo abbiamo buttato la pasta.Raffaella sopraggiunge:- Dai,
 entrate, che ve ne abbiamo lasciata. E poi anche noi dobbiamo  ancora
 finire.-  Entriamo  nel  piccolissimo  appartamento: odore di pasta e
 sugo di pomodoro, un sacco d luce, la finestra aperta e il caldo  dei
 vapori di cucina. Mi tolgo il soprabito e mi siedo stancamente su una
 sedia, in  mezzo  alla  stanza  talmente  colorata  da  stordire.  Il
 cicaleccio  e'  come  un  vortice:  tre donne e Alvaro che risponde a
 monosillabi, non gli lasciano il tempo di partire con i suoi sermoni.
 Raffy  mi  scruta  attentamente  di  sotto  in su e mi dice:- Sei uno
 straccio.

 Bello, Raffy. Proprio quello di cui avevo bisogno. E' Mercoledi', non
 lo  sai? cade il cielo sulla testa del sottoscritto di Mercoledi'. E'
 la giornata della pressa. Mi schiaccia. La testa,  il  cuore.  Quella
 stronza  che  una  sera come le altre mi dice che tra noi non si puo'
 andare avanti, sotto la luna e le stelle e un cielo alto  che  ad  un
 tratto  pareva  infinito,  che  non sono quello che cerca,io, io uomo
 schiacciato senza possibilita'  di  scampo,  senza  redenzione  nella
 strada buia cuore-corpo e i capelli argentei di notte al chiaro degli
 astri che guardano me che non vedo la mano calda  diventa  fredda,  e
 gli occhi.

 -Sono uno  straccio?-  Ripeto  macchinalmente.  Raffy  annuisce.  -E'
 Mercoledi'.-  -Uff-  Sbuffa.  -Come  uff.-  Chiedo. -Stai sempre li'a
 commiserarti-  Mi  dice  guardandomi  proprio  con  uno  sguardo   di
 commiserazione.  -Ebbene?-  Mi  viene  un conato di rabbia, pungente,
 improvvisa ed effimera. -Ti pare  il  caso  di  venire  qui  tutti  i
 Mercoledi'  con  quella  faccia?-.  Valentina  commenta:- Pare che ti
 abbiano passato in uno  strizza-fegato-.  -Si,si-  Rincara  concitata
 Sandra:  -  Come in quel racconto di Bukowsky-. -Di chi ?- Chiedo io.
 -Bukowsky, quello di "Compagno di sbronze",  dei  raccontini  porno-.
 -Ah-  Mi  sentivo  a  disagio,  oggetto  di  quella specie di tiro al
 bersaglio. -In uno dei racconti due tipi passano gli  uomini  in  una
 specie  di  lavatrice dove gli strizzano il fegato-. -Ah, io sarei un
 uomo senza fegato- Sentenzio come per voler confutare questa  tesi...
 :-Mi  offendete-.  -Se  ti  offendi  vuol  dire  che e' vero- Insinua
 maliziosamente  Sandra.  -Io  non  vengo   piu'   in   questa   casa-
 Sdrammatizzo volgendo gli occhi al soffitto. Eppure mi sento il cuore
 colare nel petto con fitte atroci.

 Guardo Alvaro che commenta le fragole e banana  con  yogurt,  dessert
 speciale  della  casa.  Ci vuole fegato per affrontare i suoi capelli
 biondo cenere, il viso sbarazzino, gli occhi azzurrissimi. No, non di
 Alvaro.  -Dovevate  portare  il gelato.- E' Raffy che parla. Ci vuole
 fegato  per  alzarsi  il  Mercoledi'  mattina.  Sandra  mi  passa  il
 bicchiere  con  la  macedonia. -Grazie.- -La prossima volta se non lo
 portate non  vi  facciamo  entrare.-  -Io  l'avevo  suggerito-  Mente
 Alvaro,  rivolto  a  me.  Tutti mi guardano per un momento. Io guardo
 loro. -Oggi non c'era- Dico. -Come non c'eraChiede Raffy.- Dove siete
 andati  a  prenderlo?- -Eh?- Faccio. -Il gelato- precisa Sandra. -Non
 dicevo il gelato-. Silenzio.  Hanno  proprio  fatto  tutti  silenzio.
 Finche'  Raffy  ha detto: -E allora?- -Allora niente: l'ho cercata ma
 non c'era questa volta.- -L'hai cercata?- -La cerco sempre.Confessai.

 L'Erika mi restitui' la cassetta  della  partita  Parma-Yuve  con  un
 documentario   interessantissimo   sulle  foche.  Di  campi  verdi  e
 giocatori sudati nemmeno l'ombra. Alvaro ed io ci consolammo  con  le
 birre  naturalmente, anche se non fu esattamente come ci aspettavamo.
 A me venne una balla allegra, una volta tanto,  a  lui  invece  venne
 sonno  e  riusci'  ad  addormentarsi  mentre  gli  sparlavo delle mie
 velleita' sul futuro. Sono andato via verso le due del  mattino.  Non
 e'  piu'  Mercoledi'  ora. Sono in quel bellissimo lasso di tempo che
 amo definire "indefinibile". Qualcuno mi forni'  un'ottima  citazione
 che  non  ricordo  alla  lettera  ma che piu' o meno suona cosi': per
 coloro che non dormono la notte  diventa  cosi'  lunga  che  e'  come
 vivere una vita supplementare e sembra quasi un privilegio. In queste
 ore fuori dal tempo penso lucidamente alla mia vita, visto che non mi
 pare  di  viverla. Cincischio con carta e stilografica, con un diario
 che brucerei volentieri, con poesie che non mi costa niente  scrivere
 ma che non riesco assolutamente a rileggere. Oggi, ma per essere piu'
 precisi ieri, Silvia e' passata alle mie spalle senza fermarsi.  L'ho
 vista  riflessa  sulla vetrata dell'atrio della facolta'. Non mi sono
 girato. Non l'ho salutata. Ho ancora sul palmo i segni  della  chiave
 della bicicletta.
 
@endnode

@node "sangue" "Sangue"

                                @{b}SANGUE@{ub}

                          @{i}di Vincenzo Scarpa@{ui}


 Qui dentro l'attesa sembra sufficientemente lunga da  permettermi  di
 formulare   grandi,   immaginose  domande.  Ad  esempio:  perche'  si
 glorifica sempre cosi' tanto l'intelligenza dell'uomo quando  il  suo
 tratto  fondamentale  e'  la  stupidita'? E' sempre colpa di qualcuno
 quando succedono certe cose. Prendete il mio caso. Io  sono  qui,  mi
 sento abbastanza bene - salvo forse qualche problema di respirazione,
 arti anchilosati e cosi' via - eppure, a dispetto di ogni logica,  mi
 trovo  rinchiuso  in  questa  cassa  di  legno foderata di cuscinetti
 all'interno. Certo, sul morbido si sta comodi, ma ho paura che se non
 succede  in  fretta  qualcosa  di determinante comincero' ad avere un
 attacco di nervi. E'  monotono,  sapete,  inoltre  e'  tutto  buio  e
 comincio  ad essere assetato; ho bisogno di bere del sangue! Qualcuno
 si stara' chiedendo chi sono. Forse un vampiro? No, semplicemente  un
 normalissimo  ragioniere  che al posto di bere l'acqua beve il sangue
 uccidendo le persone. Mi sembra logico no?  Purtroppo  per  la  gente
 comune  questo  e'  inaccettabile, perche' commetto degli omicidi, ma
 loro? Non uccidono forse  le  mucche  per  mangiarne  la  carne?  Non
 mangiano  forse l'anatra all'arancia? E perche' io non posso uccidere
 un uomo per dissetarmi? Qualcuno  me  lo  sa  spiegare?  No,  perche'
 nessuno  sa capirmi, nessuno si immedesima nei miei panni, nessuno si
 chiede cosa vuol dire essere privati della  propia  linfa  vitale.  E
 come  essere  in crisi d'astinenza, la stessa ed identica sensazione.
 Ma passiamo ora ad un'altra domanda che mi offusca la mente.  Chi  mi
 ha  rinchiuso  qui  dentro?  E perche' l'ha fatto? Che mi abbia visto
 uccidere a sangue freddo  qualcuno?  Che  mi  abbia  visto  bere  nel
 preziosissimo  calice?  No,  non  e'  possibile,  sarebbe la fine! Un
 momento... sento dei passi. Si', si stanno dirigendo da questa parte!
 Chiunque  sia,  adesso si e' fermato alla mia sinistra, tira fuori un
 mazzo di chiavi, ed apre un lucchetto. Chi potra' mai esssere  costui
 o  forse  costei?  Sollevo  il  coperchio  ed esco. Poi, reggendomi a
 malapena in piedi, mi guardo intorno e mi accorgo di  essere  in  una
 fetida  cantina  piena  di ragnatele e scaffali di legno logorati dal
 tempo.


                        ***********************


 Una voce mi sorprende alle spalle: "Salve signor  Steel.  Ha  passato
 bene questi ultimi minuti? Era abbastanza confortevole la sua cassa?"
 Chi e' che parla? Mi giro e vedo un uomo dalla  barba  irsuta  e  dal
 naso  rubicondo  che  mi  osserva  divertito  ed  allo  stesso  tempo
 profondamente adirato nei miei confronti. Gli  rimando  furioso:  "E'
 lei  che  mi ha rinchiuso in questa lurida cassa? Trova la cosa molto
 divertente?" "Si', se la cosa puo' farle piacere". Serro i pugni. Non
 gli  salto  addosso solo a causa dell'estrema debolezza; tuttavia, ho
 ancora la forza per urlare: "Mi vuol prendere  per  il  culo?  Ma  si
 rende conto di quel che ha fatto? Voleva forse uccidermi?" Scrolla le
 spalle: "Beh, lei l'ha fatto molte volte no? Cosa c'e' di  strano  se
 voglio  provarci  anch'io?"  "Che  diavolo sta farneticando? Io avrei
 ucciso delle persone? E per quale motivo avrei dovuto fare  un'azione
 del  genere?"  "Per  questo".  Tira  fuori  dalla  tasca una provetta
 sigillata contenente del sangue. Maledizione,  con  questa  sete  non
 posso  proprio  resistere e cosi' mi avvento su di lui. Quello pero',
 con un'agilita' mai vista prima d'ora, si sposta e finisco contro  il
 muro.  Ricevo  poi  un  calcio  sul  viso e mi accascio dolorante sul
 pavimento. "Lo vede che ho ragione? Alla vista del sangue non ragiona
 piu'.  Ecco la motivazione dei suoi molteplici omicidi: il sangue. E'
 solo per questo fluido rosso che lei ha ucciso  decine  e  decine  di
 persone".  Poi  si avvicina e mi poggia un piede sulla testa: "Una di
 queste era mia moglie,  la  signora  Rubert.  Se  la  ricorda  vero?"
 Glenda!  Come  potrei  scordarmi  di lei? Era davvero una donna molto
 carina con quel suo naso aquilino e quelle lentiggini  sulla  fronte.
 Gia'!  Peccato  che  era  perfida, vendicativa, ed inoltre totalmente
 incapace di svolgere  le  sue  mansioni;  pero',  a  volte  basta  un
 semplice  gesto di intesa coi superiori che tutto si accomoda. Capito
 l'antifona? E questo idiota lo sapeva? Sapeva delle  tresche  di  sua
 moglie?  Scommetto  di no. Vediamo: "Si' certo, mi ricordo di Glenda.
 Lo sa come la chiamavamo noi  colleghi?  Glenda  Rubert  l'aprigambe.
 Vuole che le dica perche'?"

 "Stia  zitto  maledetto!  Lo  so  che  mia  moglie  mi   tradiva   in
 continuazione, ma tutto sommato le volevo bene ed a letto sapeva come
 soddisfarmi. Per me questo era sufficiente".  Mi  metto  a  ridere  a
 squarciagola:  "Lei,  se  mi  consente,  e' propio un idiota. L'amore
 consiste di ben altro signor Alex Rubens". Toglie il piede dalla  mia
 testa.  "Signor  Steel,  se  qui c'e' qualche idiota quello e lei. La
 lascio sfogare solo perche' non uscira' mai vivo di qui; subira'  una
 morte  lenta  e  dolorosa,  una  morte  che  si  addice  a dei luridi
 assassini come lei". Ha proprio intenzione  di  fare  sul  serio!  E'
 accecato  dalla rabbia e dalla sete di vendetta, una sete ben diversa
 dalla mia. D'altronde nei suoi panni  molto  probabilmente  farei  la
 stessa cosa; ha perso la persona che amava di piu' al mondo grazie ad
 un ragioniere che per nutrirsi le ha tagliato la gola  un  pomeriggio
 di  tre  mesi fa. Ma cosa posso farci? E' la conseguenza di una legge
 dettata dalla natura con molta precisione, la  cosiddetta  legge  del
 piu'  forte.  Perche'  il  leone  rincorre la gazzella e la riesce ad
 uccidere? Perche' corre piu' forte e si sa  difendere  molto  meglio.
 Nel  mio  caso,  e'  la stessa cosa; io sono il leone che rincorre la
 gazzella, la raggiungo e la uccido per poi saziarmi. In  questo  caso
 pero',  il leone e' stanco e denutrito, mentre la gazzella e' agile e
 scattante e devo stare quindi molto attento a  non  lasciarla  andare
 via.  Riprendo  cosi'  il discorso: "Mmmm, lei e' davvero in gamba lo
 sa? E' il primo che riesce a scoprire il segreto  piu'  nascosto  del
 mio  essere. Mi dica, come ha fatto?" "A cosa le serve saperlo? Tanto
 ormai e'  spacciato".  "Beh,  il  condannato  ha  diritto  all'ultimo
 desiderio,  no?  Suvvia,  non  vorra'  negarmi  quest'ultimo favore".
 Rubens consulta frettolosamente l'orologio, mi fissa  negli  occhi  e
 corruga  la  fronte. Quali saranno le sue intenzioni?" Con una sonora
 risata trionfale, riprende per mia fortuna a parlare: "E  sia,  tanto
 ormai  non  e'  piu'  pericoloso. Vuol sapere come ho fatto eh? Le da
 fastidio essere caduto in errore? Bene. La sera che lei uccise Glenda
 riuscii  per  puro  caso ad assistere alla scena, e vidi cosi' la sua
 fetida bocca avvicinarsi al suo collo esile e  delicato  per  potersi
 dissetare.  Non  le  nascondo  il  fatto  che  avrei voluto ucciderla
 all'istante, ma cosa avrei raccontato poi alla polizia se qualcuno mi
 avesse  visto?  Che  avevo ucciso un assassino? No, troppo rischioso,
 era meglio vendicarsi in una maniera piu' atroce e  soprattutto  piu'
 sicura.  Decisi  di  pedinarla fino alla sua vettura, presi il numero
 della targa e conobbi cosi' l'ubicazione del suo alloggio,  una  zona
 periferica  -  me  lo  lasci  dire  -squallida  e repellente piena di
 sporchi negri pidocchiosi come lei. Per questi tre mesi non ho  fatto
 altro  che spiarla ogni sera, dopo aver consumato un pasto frugale ed
 aver sopportato una dura giornata lavorativa. Ma in questo modo, sono
 venuto   a   conoscenza  della  sua  passione  per  il  rugby,  delle
 passeggiate domenicali con Alice Welton, e soprattutto  dell'ora  del
 suo  rientro:  piu'  o  meno  le  otto  di  sera.  Cinque ore fa l'ho
 aggredita sotto casa facendole respirare un  fazzoletto  imbevuto  di
 cloroformio.  Poi  l'ho trascinata sul furgone, portata nella cantina
 di questa villetta isolata dal resto del mondo ed infine,  quando  ho
 visto  che stavate riprendendo i sensi, ho aperto questa fetida cassa
 e vi ci ho  chiuso  dentro  da  circa  un  quarto  d'ora.  Ora  siete
 soddisfatto?"  "Direi  di  si'."  - gli rispondo - "Vedo anche che le
 piace essere spiritoso! L'ha fatta lei questa cassa a forma di bara?"
 I  suoi  occhi  sono  posseduti  da una possente malvagita' che posso
 facilmente percepire, ma non mi spavento piu'  di  tanto.  Costui  e'
 solo  uno stupido fallito rimasto sconvolto dalla scomparsa di quella
 sgualdrinella da quattro soldi di sua moglie. Lo  dimostra  anche  il
 fatto   che,  carico  di  orgoglio,  replica:  "Si'.  Non  ho  voluto
 acquistare una vera cassa da morto perche' trovavo la spesa del tutto
 inutile  per  un  vampirucolo  di  serie b come lei. Le pare?" Povero
 illuso. Cosa succede quando il leone denutrito riacquista  le  forze?
 Che  uccide  la gazzella! Evitando di rispondergli, gli salto addosso
 e, afferratolo con entrambe le mani, lo scaravento per  terra  e  gli
 azzanno  sanguinosamente la gola. Rubens, colto di sorpresa, cerca di
 divincolarsi emettendo grida  inarticolate,  ma  e'  troppo  tardi  e
 nessuno  puo'  intervenire;  ha  sottovalutato  il suo avversario, un
 grave errore che spesso puo' portare alla morte.


                     ***********************


 Ed infine eccomi qua, in compagnia di un cadavere straziato dalla mia
 violenza  che ho deposto in una rozza cassa da morto, e di una tanica
 piena di benzina che ho appena aperto. Spargo l'infiammabile  liquido
 per  tutta  la  cantina e poi, dopo essermi posizionato sull'uscio ed
 aver gettato la tanica vuota contro la "bara", accendo un  fiammifero
 che  lascio  cadere  sul  pavimento. E mentre le fiamme fanno il loro
 dovere, io esco dalla lugubre villetta e mi fermo  a  contemplare  la
 bellezza  della  luna  piena  che  risalta  solitaria  nel  bel cielo
 stellato. E' davvero una notte stupenda,  tipica  degli  assetati  di
 sangue come me; e' ora di catturare un'altra gazzella...

@endnode

@node "Short" "Short Stories"

                             @{b}SHORT STORIES@{ub}



 @{b}IL DRUIDO@{ub}
 @{i}di Eugenia Franzoni@{ui}

 L' estate  era  ormai  alla  fine  nella  Conca.  L'  aria,  calda  e
 silenziosa,  si  preparava  alla tristezza dell' autunno. Sul terreno
 spoglio si presagiva il colore  delle  foglie  cadute  dagli  alberi,
 sebbene essi fossero ancora verdi. Nella radura al centro della conca
 la grande quercia attendeva, come tutte le sue compagne, la  stagione
 del  sonno.  All'ombra  della  quercia , una figura immobile sembrava
 attendere anch' essa, ma non con  la  rilassata  rassegnazione  delle
 piante  del  bosco  che  anelano  all'oblio del sonno: il suo sguardo
 scandagliava, vigile, il limitare  della  foresta,  alla  ricerca  di
 movimenti  che potessero rivelare presenze inconsuete. Era il druido,
 il custode del sacro albero, che  aspettava  il  suo  successore.  In
 primavera,  lasciato  il suo lavoro e la sua vita nel villaggio al di
 la' dei monti, era venuto nella conca a sfidare  il  vecchio  druido,
 suo  predecessore,  e,  come  era  successo per centinaia di volte ad
 altri prima di allora, gli aveva tolto insieme la vita e l' incarico.
 Da allora era rimasto li', guardia silenziosa e solitaria, nutrendosi
 delle ghiande della quercia e di quei pochi animali  che  riusciva  a
 catturare:  non osava infatti allontanarsi dalla radura per non venir
 meno al suo mandato. E anche se  lo  opprimeva  una  stanchezza  piu'
 pesante  della  roccia dei monti, da qualche giorno non dormiva piu',
 conscio che una sola ora di sonno avrebbe potuto significare per  lui
 la  morte.  Giaceva  la', appoggiato al tronco dell' albero che ormai
 era per lui la vita, con la spada in grembo e la mano  sull'elsa,  in
 attesa  che  qualcuno tentasse di prendere il suo posto rinnovando il
 rito millenario. Era ormai spossato nel corpo  e  nello  spirito,  ma
 aspettava   che   passassero   le   lunghe   ore  che  lo  separavano
 dall'equinozio, limite dopo il quale il suo sacerdozio sarebbe  stato
 confermato  fino  all'autunno successivo. Il cielo si era incupito, e
 di li'  a  poco  avrebbe  cominciato  a  piovere;  l'aria  era  greve
 nell'attesa.  Dietro di lui un fulmine; e di seguito un boato spezzo'
 il silenzio della foresta. Dalla quercia una foglia cadde lentamente,
 e  si poso' sul viso del druido, ma lui non si mosse per toglierla. I
 suoi occhi si erano chiusi, e non si sarebbero  piu'  riaperti  sullo
 stesso  paesaggio.  Un'altra  foglia scivolo' giu' dai rami: anche l'
 albero si addormentava, ignaro della primavera futura.



 @{b}"L'ANGELO CHE RACCONTAVA FAVOLE"@{ub}
 @{i}di Fabrizio Venerandi@{ui}

 Giravo nei giardini dei Piccoli Piaceri, quando mi avvidi dell'angelo
 che  raccontava  favole.  S'inventava fiabe per bambini, e non sapeva
 neppure perche'. Interessato mi sedetti sorridendo, e ne ascoltai due
 o  tre,  molto  carine  invero-  anche perche' a raccontarle era lui.
 Grande fu la mia sorpresa quando  -andati  via  i  bambini-  l'angelo
 inizio'  a bruciarsi le ali di nascosto. "Angelo, bastardo, cosa stai
 facendo!" gli urlai quasi senza fiatare. L'angelo si mise  a  ridere,
 mentre  gli si insanguinavano le ali, ustionate. "Sei veramente molto
 miope se credi ancora agli angeli". Mi  disse.  "E  poi  sono  affari
 miei!" aggiunse.

 Non  gia piu' miope, ma cieco, aprii le mie, di ali, e salii la scala
 armonica che portava Altrove.



 @{b}"SENZA TITOLO"@{ub}
 @{i}di Cirdan il Timoniere@{ui}

 E'  finita.  Quella  storia  che  pensavo  fosse   l'ultima,   quella
 definitiva,  e'  naufragata  cosi'.  E'  stata  lei, ha detto che non
 poteva funzionare, e forse ha  ragione.  Vedersi  pochi  giorni  alla
 settimana,  ognuno  assorbito  dai propri studi, ed i giorni di festa
 passati ognuno per conto suo. Ma io mi chiedo: il vero amore non puo'
 abbattere tali ostacoli? Lei dice che mi vuole ancora bene, eppure...
 Non sarebbe stato meglio dirmi che il sentimento nei  miei  confronti
 era  svanito? Avrei sofferto, come del resto soffro adesso, ma almeno
 avrei capito. Cosi' invece non capisco. O forse ha ragione  lei:  era
 una  storia senza futuro. Interessi diversi, vite diverse, condizioni
 sociali diverse aggiungo io. Forse  esiste  un  concetto  diverso  di
 amore per ciascuno di noi, o forse sono io che ho un concetto diverso
 di amore dal resto del mondo. Ma questo non conta. Non conta  nemmeno
 se mi amava, o se pensavo di amarla.

 Il  dolore  e'  troppo  forte.  Sento il mio corpo contorcersi in uno
 spasimo.

 All' inizio sono disorientato. Mi e' parso di cadere, e  d'improvviso
 la realta' e' cambiata. L'odore invecchiato della notte aggredisce le
 mie narici. Non capisco. Come puo' un sogno darmi tanto dolore?  Come
 possono   quelle   terribili   sensazioni  essere  frutto  del  menu'
 thailandese della sera prima?

 Scatta l'interruttore. Mi asciugo la fronte  imperlata  di  sudore  e
 prendo  il  telefono.  Uno,  due,  tre  squilli.  "Pronto?".  Il  suo
 approccio e' formale ma, nel riconoscermi, la sua voce diventa subito
 allegra,  baldanzosa come lo sciabordio di una sorgente in primavera.
 Ma l'incanto dura un attimo. Basta "quella" frase  ed  il  suo  tono,
 dapprima  incredulo,  diventa  sommesso.  Come  da  copione,  sterili
 singhiozzi giungono dall'altra parte del cavo. E' tutto  inutile:  le
 sue  lacrime  scorrono senza lasciar traccia sulla mia lucida follia.
 Lei non capisce. Nessuno puo' capire. Eppure e' cosi' semplice  :  ho
 un insopportabile terrore, un giorno, di rivivere quell'incubo...



 @{b}SENZA TITOLO@{ub}
 @{i}di Giuliana Barbano@{ui}

 Si alzo' dal letto e si guardo' intorno, era abbastanza buio e  nella
 penombra  scorgeva  sagome  di mostri neri un grosso orso dalla bocca
 spalancata che la mente fatica a riconoscere come l'attaccapanni,  un
 serpente  a  sonagli  strisciante  che era solo un calzino... A passi
 felpati si avventurava nella foresta dell'incubo toccando con  timore
 attorno  a  se' e cercando di mantenere quel po' di calma sufficiente
 per non gridare  pestando  col  piede  nudo  un  essere  molliccio  e
 pericoloso  che  dopo  lo  spavento riconobbe come il polipo di gomma
 attaccaticcia trovato nel sacchetto  delle  patatine.  Finalmente  le
 dita  raggiunsero  il rettangolo metallico e shiacciarono il rilievo.
 La luce si accese. Pochi secondi: il tempo di guardare nello specchio
 gli occhi del suo assassino.

 Poi fu il buio, per sempre.

@endnode

@node "Paolo" "Poesie"

                                @{b}POESIE@{ub}

                     @{i}di Paolo Maurizio Bottigelli@{ui}



 @{b}CHE GUEVARA@{ub}

 in uno scantinato
        ritto ritto
        come un palo
 la testa
 guarda
 verso
 la grata

 intere squadre di scarpe    divorano
 le sbarrette sottili e lunghe della grata
        risa sconnesse    ridere di niente
       
 HO L'UMANITA' CHE CAMMINA SULLA MIA TESTA
      INSEGNE AL NEON CHE ACCECANO
     
 UN COLONNELLO DALL'ETA' DI 60 ANNI
 URLA CHE JON WAINE E'
      L'AMERICA
      IL VIETNAM E' MERDA
     
 la lebbra della ragione seduta sogghigna
       HO UNA LAMETTA E UNA COCA COLA
 L'ULTIMO RIVOLO DI SANGUE HA LA FORMA DI CHE (GUEVARA)



 @{b}METROPOLI@{ub}

 sei come una vagina impazzita
 il percorrerti e'
       dolce volutta' sensuale
       stessa voglia della prima volta
      
 dolce    cara    maledetta metropoli
 le tue vie       sono fiumi di gente
       stordita e ridente
      
 metropoli maledetta
 per le tue scritte sui muri dei portici    (rabbia)

 rabbia   dolore   eroina   follia
 amplessi sessuali nelle periferie
 maledizione agglomerata

      essere in molti
      e sentirsi solo
     
 metropoli   piena di gente maledetta
 che ha impiccato il neonato
 e allatta vecchie

 metropoli   piena di uomini vestiti di nero
 che cercano cervelli da manipolare

 metropoli   piena di gatti
 che graffiano nelle notti di pioggia

     metropoli   metropoli
    
 ti attraverso
 longitudinalmente
     con la mia lingua umida   in cerca
     di una bocca da baciare
    
 metropoli   un letto con una donna   o un giovinetto
 a cui donare il mio amore triste

 metropoli...storia giovane...rivolta anarchic...

    la gola sgozzata in un vicolo
   
 METROPOLI.



 @{b}VERRO'@{ub}

 menestrello
 un po' narcisista
 di storie umane non accettate

 saro' da voi nel tempo
 della festa
 e scuotero davanti al Vs. formalismo
 100 cadaveri
 ricevero'
 frustate
 ma verro' ancora nel giorno piu' amaro
 e portero' rose

 dai miei occhi ormai ciechi
 usciranno lacrime

 verro' a salutare i Vs. figli
 e accarezzero' i loro cadaveri.

@endnode

@node "fabri" "Poesie"

                                @{b}POESIE@{ub}

                         @{i}di Fabrizio Venerandi@{ui}



                              @{b}L'AFFRESCO@{ub}

                        Perdonatemi l'affresco:
                        non dovrei tirar fuori
                    polipi felici dalla lavatrice.

                         Ma questa disfunzione
                            mi sembra avere
                            lo stesso senso
                              del vento.



                   @{b}LA POETESSA CHE TENGO NELL'OMERO@{ub}

                        Costruendo un costrutto
                          ti fai un paroliamo
                           mischi i sospiri
                       li insegui, li raggiungi
                        li prendi, li rilasci,
                        e li insegui di nuovo.

                    Costruisci un indice analitico
                        un pollice alfabetico,
                        cambi chiave di ricerca
                     e guardi come vengono fuori.

                     Cesarea li tiri per la testa
                          li getti sul letto
                           ora sei procuste:
                   se sono bugie gli tagli le gambe,
                         se sono bei pensieri
                       li allunghi con l'acqua,
                    se sono ricordi, con il pianto.

                          Li guardi da vicino
                    ti allontani da buona pittrice
                  ti riavvicini, gli dai un colpetto
                        li saggi con l'unghia,
                            esperta vasaia,
                             gli dai spago
                       ne fai una bella collana
                          "ad aprire ostriche
                          son capaci tutti".

                                Oziosa
                           fai la macellaia
                      ti scegli i pezzi migliori
                          li appendi ai ganci
                        te li congeli per bene
                     sulle pagine di un quaderno.

                                 Poi,
                                beata,
                           avvampi ridendo.



                                @{b}WALKMAN@{ub}

                              Ed il mondo
                              ci passava
                         davanti ai finestrini
                      ed avevamo un solo walkman
                                il tuo;
                        io avevo il duplicatore
                    ed ascoltavamo la stessa musica
                               per ore,
                          la stessa cassetta,
                           ci addormentavamo
                      tanto c'era l'autoreverse,
                      legati dagli stessi sogni,
                       dai fili delle cuffiette,
                       ed io ti volevo un mondo
                               di bene.



                     @{b}RIDENDO, CON LE MANI IN TASCA@{ub}

                       Ieri ho visto il tuo uomo
                    bello come un elettrodomestico
                       funzionale e funzionante.
 
                   Gioviale, simpatico, carismatico
                        sembrava un aperitivo.
 
                             Vicino a lui
                               eri come
                        non ti avevo visto mai.
 
                    Un ombrellaia sotto la pioggia;
                    con la piccola faccia cinese di
                    un ombrellaia sotto la pioggia;



                          @{b}CABRIOLET DI CIELO@{ub}

                               E' giunta
                        su 1 cabriolet di cielo
                        bionda, occhiali scuri;
                       mi ha preso 1 passaggio:
                      mentre in piedi sul sedile
                   trasformavo i passanti in sabbia
                    "Sai chi sono?" mi ha chiesto.
 
                               Giratomi
                          "TU SEI BELLISSIMA
                                -le ho
                          rispostoTU SEI DIO;
                        TU SEI LA STEREOFONIA!"
 
                              Sorridendo,
                              ha annuito.

@endnode

@node "vari" "Poesie"

                                @{b}POESIE@{ub}


                 
                               @{b}UN CIECO@{ub}
                           @{i}di Riccardo Elli@{ui}

                         Il mio giorno e' buio
                      ogni cosa non e' che forma,
                        ogni ricordo e' parola.
                       Non conosco i tuoi occhi,
                          posso solo parlarti
                            ed ascoltarti;
                          perche' sei triste?
                        Il tuo mondo e' colore,
                          e' luce, e' gioia.
                       La mia notte e' una vita
                     e non c'e' luce che conosca.
                Mi specchio: un fantasma, ecco chi sono
                             ma sono vivo
                            e rido al buio.



                            @{b}NEIGES D'ANTAN@{ub}
                         @{i}di Corinna Ellaspide@{ui}

                 Fumiga la neve che fu ai raggi solari
                s'apre nel cielo terso un mondo leggero
                 non e' vero che io vivo nel percorso
                 scorto d'un sempre malinconico canto
                    ma come questa neve fu nel gelo
                   nel nuovo, trasfasato, mi spando
              ed e' il ricordo che rimane, non il pianto.



                             @{b}ANCORA OLTRE@{ub}
                          @{i}di Alessio Saltarin@{ui}

                             I prigionieri
                             sono orbitati
                             in altissimo
                               ed hanno
                              un recinto
                              per gabbia
                              e guardano
                              lontanarsi
                              e gridano.

                               Gridano:
                             cosi' forte,
                            cosi' a lungo.



                              @{b}PER FAVORE@{ub}
                        @{i}di David Maria Turoldo@{ui}

                      Parlatemi ancora del papa!
                    O facciamo una partita a carte.
              E voi intonate canti sulla riva del fiume.
                  (Non ci sono piu' neppure osterie.
                    Solo bar. E flippers. E dischi.
                      E ragazzi - appena farfalle
                        -intorno ai giradischi
                 a dondolare al ritmo delle musiche).

                  Non parlatemi piu' di rivoluzione,
                      meno ancora di sabato sera.
                        Al massimo degli urli,
                            soltanto urli.
                     Invece le rivoluzioni covano
                       nel silenzio, fermentano
                        nel silenzio, scoppiano
                       nella pietra. Il silenzio
                    della terra, il silenzio di chi
                  e' chiamato a far saltare la terra:
                  allora Iddio e' lo stesso silenzio.

                Non parlatemi di rivoluzione il sabato
                  sera. Domani devo fare la predica.
                      Domani reciteremo i salmi.
                  E diremo: Gesu' morto e risorto...
                      E intanto gli altri idioti
                      saranno tutti sulle spiagge
                       "dans la m..."; e lunedi'
                      comincia un'altra settimana
                         e non avviene nulla.



                                  @{b}OUT@{ub}
                            @{i}di Mefistofele@{ui}

                                 Fuori
                            c'e' qualcuno ?
                              nella folla
                            un sordo rullio
                         un'ascia su un cuore
                               una piuma
                     su un bicchiere di cristallo
                         Apri la porta, la tua
                            sto ritornando
                               alla casa
                         alle mura di silenzio
                               ovattato
                                quieto
                          come un muto rullio
                          di mattoni nel muro
                            Passa e ritorna
                            di mute parole
                             un tintinnio
                         l'acqua sulla roccia
                       sul vetro dei miei occhi
                           sto parlando a te
                                laggiu'
                            oltre la nebbia
                          oltre quei mattoni
                            Cade e rimbalza
                             Come un cuore
                              in un pozzo
                                 Buio
                          Ma nessuno risponde



                                @{b}VORREI@{ub}
                          @{i}di Massimo Canetta@{ui}

                     Vorrei vestirti di sola luce
                        ed ammirarti da lontano
                      per guardare tutto il mondo
                          in una parte di te.

                           Vorrei toccarti,
                             con dolcezza
                    per scoprire che non sei vento
                  e come un sogno all'alba te ne vai.

                           Vorrei baciarti,
                    con la tenerezza di un bambino
                        per sentire la tua vita
                        trapassarmi lentamente.

                          Vorrei nasconderti,
                          tra le mie parole,
                       scritte magari di fretta
                    ma col cuore di tante speranze.

                     Vorrei incontrarti di notte,
                     fra i sogni soffusi d'inverno
                     nel caldo tepore di un sonno
                            e accarezzarti,
                               baciarti,
                        finche' non fa giorno.

                        Vorrei tenerti la mano,
                         per sentirla pulsare
                            magari d'amore
                             o di rabbia.

                        Vorrei sentirti parlare
                     con l'entusiasmo di un fiore
                             a primavera,
                        che rinasce d'incanto.

                            Vorrei amarti,
                           vorrei parlarti,
                            vorrei legarti
                            al mio respiro.

                       Vorrei darti la mia vita,
                     per quel poco che puo' dare.
                               Vorrei...
                               Vorrei...

                            Ma io ho te...
                     ... cosa posso volere ancora?

@endnode

@node "politi" "Poesie"

                                @{b}POESIE@{ub}

                           @{i}di Angelo Politi@{ui}



                                 @{b}DOPO@{ub}

                         Di ogni grande dolore
         
                                 dopo
         
                            rimane soltanto
         
                         un po' di stanchezza



                            @{b}NIENTE DI PIU'@{ub}
                              
                          E' il desiderio di
                             una bottiglia
                          di Gutturnio fresco
                        patate lesse ben salate
                               una radio
                         e un bel culo grande
                         a forma di albicocca
 
                      

                             @{b}CERTI GIORNI@{ub}
                              
                             Certi giorni
                      sono più brutti degli altri
         
                             Certi giorni
                 ti rendi conto delle cose importanti
                        e ti scopri a piangere
                         nel mezzo della notte
         
                             Certi giorni
                      sono più brutti degli altri
 
                             Certi giorni
                      preferiresti essere assente
                      il mondo ti crolla intorno
                     e tu puoi solamente guardare
 
                             Certi giorni
                             Certi giorni
                      sono più brutti degli altri


                              
                    @{b}LA MORTE E' UNA LATTINA DI COCA@{ub}
                              
                        La morte è una lattina
                                di coca
                    nella bara fresca di mio nonno

                                   e

                        le lacrime di mia madre
                       che non aveva pianto mai
         

                              
                              @{b}POMERIGGIO@{ub}
                              
                     In questo pomeriggio triste,
         
                       piovoso come la mia anima
         
                           mi ritrovo seduto
         
                      sul davanzale della camera
         
                     ubriaco di vino e solitudine
         
                      tentando di scrivere poesie
         
                           da dedicare a te
         
                        (ma mi viene da ridere)

@endnode

@node "after" "Songs"

                                 @{b}SONGS@{ub}

                     Testi di canzoni famose e non



 @{b}DENTRO MARILYN@{ub}
 @{i}by Afterhours@{ui}

 Lei e' qua, falsita' come, radioattivita'
 Che mentre c'e' da osare,
 uccide lo spettacolo carnale
 E l'anima brucia piu' di quanto illumini
 Ma e' un addestramento mentre attendo
 Che io mi accorga che so respirare
 Che sei il mio sovversivo
 Mio sovversivo amore
 Non c'e' torto o ragione
 E' il naturale processo di eliminazione
 Forse se, forse se, porta ad esitare
 Io vengo dall'errore, uno solo
 Del tutto inadatto al volo
 E anche se vedo il buio, cosi' chiaramente
 Io penso la bugia affascinante
 E non mi accorgo che so respirare
 Che sei il mio sovversivo
 Mio sovversivo amore
 Non c'e' torto o ragione
 E' il naturale processo di eliminazione
 Lei e' qua, lei e' qua come, radioattivita'
 Che mentre c'e' da osare,
 uccide lo spettacolo carnale
 Cinque pianeti, tutti nel tuo segno
 Il fallimento e' un grembo e io ti attendo
 Mentre ti scordi che vuoi respirare
 Che sono il sovversivo
 Tuo sovversivo amore
 Non c'e' torto o ragione
 E' il naturale processo di eliminazione
 E' il naturale processo di eliminazione
 E' il naturale processo...



 @{b}ROUND HERE -Qua Attorno-@{ub}
 @{i}by Counting Crows@{ui}
 (trad. di Cristiano Repetti)

 Uscire dalla porta principale come un fantasma
 in mezzo alla nebbia dove nessuno nota
 il contrasto del bianco sul bianco.

 E frammezzo te e la luna
 gli angeli hanno una miglior visione
 della struggente differenza
 tra giusto e sbagliato.

 Io cammino nell'aria tra la pioggia,
 attraverso me stesso e ritorno.
 Dove?   Non lo so.

 Maria dice che sta morendo.
 Atraverso la porta, sento il suo pianto
 Perche'?    Non lo so.

 QUA ATTORNO noi stiamo sempre in piedi
 QUA ATTORNO qualcosa si sta diffondendo

 Maria arrivo' da Nashville con una valigia per mano
 Disse che gli sarebbe piaciuto incontrare un ragazzo come Elvis
 Lei cammina lungo il bordo dove l'oceano incontra la terra
 Come se camminasse sull'anello di un circo
 Parcheggia la macchina qui fuori dalla mia casa
 Si toglie i vestiti
 Dice che il suo Cristo e' comprensivo
 Lei sa che e' incompresa
 Lei ha dei problemi ad essere normale quando e' nervosa

 QUA ATTORNO noi ci stiamo facendo un nome
 QUA ATTORNO noi siamo sempre gli stessi
 QUA ATTORNO noi parliamo come leoni
 ma ci sacrifichiamo come agnelli
 QUA ATTORNO lei sta dormendo nelle mie mani

 Assonnati bambini corrono come il vento
 improvvisamente fuori dal sogno
 Mamma farebbe bene a tenere il piccolo con se'
 distante dai fulmini.....

 Lei dice: - E' solo nella mia testa.-
 Lei dice: - Shhh.. lo so. E' solo nella mia testa.-

 Ma la ragazza sulla macchina nel parcheggio
 dice: - Ragazzo, devi provare a fare un tentativo
 Non vedi che i miei muri stanno crollando?? -

 Poi volge lo sguardo al palazzo
 e dice che sta pensando di saltare giu'.
 Lei dice che e' stanca della vita:
 lei deve essere stanca di qualcosa.

 QUA ATTORNO lei e' sempre nella mia mente
 QUA ATTORNO ho trovato molto tempo
 QUA ATTORNO non siamo mai stati mandati a letto presto
 nessuno ci ha mai fatto aspettare
 QUA ATTORNO noi stiamo alzati fino a molto, molto....
 molto tardi.



 @{b}RICOMINCIO DA QUI@{ub}
 @{i}by La Crus@{ui}

 Questo e' un bel giorno
 per lasciare il caos
 ed il disordine
 dietro alle spalle
 questo e' un bel giorno
 per dire "ora basta, no,
 io ricomincio e riparto da qui"

@endnode

@node "IlFiume" " Il Fiume "

                               @{b}IL FIUME@{ub}

                          @{i}di Alessio Saltarin@{ui}


 Ventidue ore e trentadue giorni. Trentatre il simbolo. Quasi una vita
 di  viaggio,  lungo  il fiume. Si festeggera'. Con il maestro. Magari
 solo per  pretesto.  Un  tizio  a  Rivurbe  mi  aveva  preso  per  un
 ecologista.  Mi aveva stretto la mano e mi aveva sorriso. Ma il fiume
 di cui parlava non lo conoscevo. Mi diceva che doveva essere bello il
 mio viaggio. Cosi' a contatto con la natura. Ma come avevo trovato la
 forza per affrontarlo? Una risposta. Quando l'unica cosa che vedi  e'
 il  fiume,  allora  il resto e' paura. Devi fuggire. Mio padre diceva
 sempre che al mondo ci sono due tipi di persone. Quelli  che  tendono
 la  mano e quelli che la stringono. Diffida di quelli che la tendono.
 Mio padre era un uomo ben strano. Non che io sia diverso. Il tizio di
 Rivurbe,  comunque,  aveva  teso  la mano per primo. Il problema piu'
 grande e' quello di farsi bastare i soldi.  Devi  allontanarti  dalla
 riva.  Cercare un supermercato. In mancanza un bar, o una panetteria.
 La gente mi guarda in modo strano.  Vivo  di  patatine  e  succhi  di
 frutta.  Cosa vogliono pretendere? Una panettiera una volta mi ferma.
 Lei profuma di fiume. Non era un'offesa.  Quando  hai  mangiato  devi
 cercarti  un  posto.  Puoi  chiudere  gli  occhi per una mezz'ora. Il
 rumore del fiume aiuta. Ti fa sentire amato. In quei momenti ti senti
 solo.  Allora  io  penso  alla meta. Dubito che esista. Ma continuo a
 crederci.  Forse  solo  per  gioco.  Un  giorno  magari  qualcuno  la
 trovera'.  Non  ne  valeva la pena, ti dira'. E' solo un gioco. Forse
 solo il gioco. I piu' non giocano. Uno vince. Lo  guardano  male.  Lo
 dicono  perso.  Lo abbandonano. Cosi' vince. Da solo. Passa il tempo.
 Anni. Alla fine chiedersi cosa e' stato vinto. Un vero dramma. E  poi
 quel  tizio  viene  a  chiederti  se non sei un ecologista. Per caso.
 Dormire e' necessario. Altrimenti poi si fa meno strada.  Quando  ero
 all'inizio  dormivo poco. Di notte avevo paura dei miei pensieri. Per
 non pensarci guardavo la luna. Una volta che ci hai fatto l'abitudine
 la  vedi  muoversi.  Scopri  l'ineffabilita'  del  suo  movimento. Ti
 confronti col suo essere.  Credi  che  lei  ti  veda.  Le  parli.  Le
 racconti la tua storia. Anche la luna mi e' amica. Quando cammino, il
 fiume mi accompagna. Quando sono fermo, la luna e' con me. Lui e  lei
 si amano. Di notte li vedo amarsi, accarezzarsi, vezzeggiarsi. Io non
 so se considerarmi loro figlio, o il terzo incomodo. Ma quando lei si
 specchia  nelle  sue acque, o quando lui la tocca e la fa vibrare, mi
 sento un estraneo. Allora chiudo gli occhi e non voglio  vederli.  So
 che  non  lo  fanno apposta. Sono millenni che vanno avanti cosi'. Io
 invece sono appena arrivato. Il loro  amore  e'  il  paradigma  degli
 amori.  L'immagine  perfetta  e  irraggiungibile. Puoi non desiderare
 altro amore se non quello di poterli vedere. Poter ammirare  la  loro
 armonia. Poi ti svegli. La luna dorme ancora, il fiume invece e' gia'
 al lavoro. Sembra  aver  dimenticato  le  dolcezze  della  notte.  Mi
 aspetta.  E'  come  se mi guardasse. Allora, andiamo? Mi stiracchio e
 sono contento.  Contento  delle  sue  premure.  Il  cielo  e'  sempre
 diverso.  Ogni  mattina.  Poi  cambieranno  le  stagioni. I colori si
 faranno diversi. Ho un fagotto. Porto con me  i  soldi.  Un  paio  di
 pantaloni, per il giorno. Una camicia e un golf per il giorno. Quando
 mi alzo, mi tolgo i pantaloni e la felpa per la notte. Una volta ogni
 tanto  li lavo nel fiume. Mi lavo nel fiume. Dove e' possibile. Ma di
 solito trovo il posto giusto. Dove l'acqua  e'  pulita.  Dove  scorre
 piu'  forte.  Poi  mi  metto  i vestiti del giorno. Piego e metto via
 quelli della notte. L'acqua gelida sferza i muscoli.  Li  prepara  al
 nuovo  giorno.  Al  nuovo  cammino.  Quando  cominci il cammino e' il
 momento piu' esaltante del giorno. In quell'istante non ti capita mai
 di  dubitare  del  futuro. Senti la certezza dei primi giorni. Quando
 ancora non ti chiedevi dove stessi andando. Allora bisognava  andare.
 Bisognava  seguire il maestro. Non chiedere, abbandonare. Ho lasciato
 la mia casa e quello  che  avevo.  Ho  abbandonato  la  carriera.  Il
 profitto e la perdita. Quando il maestro mi ha chiamato, non ho perso
 tempo. Pensare alla fortezza di quei giorni per  continuare.  Non  e'
 semplice. Alle volte capita di pensare a Rhoda. Il suo volto e i suoi
 occhi. La sua magia. Ogni suo movimento un incanto.  Io  ne  ero.  Ne
 ero,  estasiato.  La  luna  e'  certo  ben altra cosa. Ma Rhoda aveva
 nell'intimo un angolo di divino. Sebbene a volte lo  nascondesse.  Io
 parto.  Ti manchero' quando saro' andato? Non una parola. Rhoda aveva
 certo nell'intimo un angolo di divino.  Ci  sono  lunghi  tratti  del
 cammino  in  cui  ti  senti  solo.  Sono  quei  posti lunghi dove non
 s'intravede paese, citta'. Ma erba, prati, cespugli, alberi,  distese
 di  raccolti.  I  colori  artificiali  dei campi coltivati ti rendono
 felice di una felicita' antica, sicura. La felicita' che  provavo  un
 tempo, con le cose. Li vedi: gialli, verdi. Piu' gialli. Meno gialli.
 Dev'essere uno spasso vederli  da  un  aeroplano.  Quadrati  mistici.
 Rettangoli  e  quadrati  e  ancora  rettangoli.  Ricordo  lontano  di
 passioni anch'esse verdi. Geometrie simili. Non so, forse  un  giorno
 saranno  ancora cose normali. Quando saro' tornato. Chissa' se potro'
 lasciare il cammino e tornare. Lo sapra' il maestro? Non lo seguo per
 pensare.  O  per  anticipare  le sue mosse. E questa cosa, per quanto
 possa sembrare folle, mi rassicura. Io non decido. Non progetto. C'e'
 come uno spettro, naturalmente. Il fatto che anch'esso vada verso una
 sua fine. Fine dispersiva. Il giorno dell'addio si  avvicina.  Allora
 saro'  chiamato a decidere. A fare un bilancio del mio viaggio. Farsi
 spaventose  idee  di  un  futuro  di  liberta'   incondizionata.   Ma
 solitudine  di  liberta'.  La  continuita'  del  fiume  e' l'immagine
 dell'eterno. Non fisso. Non lo stesso. L'acqua scorre.  Ma  il  fiume
 resta. Il fiume d'acqua. Non e' mai la stessa. Se non si sta attenti,
 s'inciampa. Volendo restare vicino al fiume il cammino non e' facile.
 A  volte e' una vera avventura. Passi per una diga. O un posto in cui
 non  puoi  entrare.  Devi  superare  il  fil  di  ferro.  Eludere  la
 sorveglianza  della  guardia.  Cinque giorni ci ho messo per superare
 l'ultima pseudo-diga. C'erano quattro persone, e si davano il cambio.
 Ma  il  quinto  giorno, tra il terzo e il quarto turno, verso l'alba,
 c'e' stato un'intervallo di un  quarto  d'ora.  E  io  sono  passato.
 D'altra  parte abbandonarlo e' rischioso. Potrei decidere di tornare.
 Potrei ricordarmi di non conoscere la meta.  Alla  fine  poi.  Potrei
 davvero pentirmi. Ne ho parlato ieri con un pescatore. Un vecchio con
 il fiume addosso. Lo sguardo secco. Sembrava stupito. Ma ha detto che
 se  fosse  stato giovane. Sono certo che capiva. Anche lui allora era
 stato chiamato. Ma non aveva risposto. Tu hai la  grande  fortuna  di
 averlo conosciuto dall'inizio, mi dice. Ma io l'ho conosciuto maturo.
 Avrei voluto percorrere il  cammino  inverso.  Dalla  maturita'  alla
 nascita. Gli era parso sacrilego. Aveva abbandonato il proposito. Non
 ci avevo pensato. E coloro che ne hanno conosciuto solo la  morte?  O
 solo  la  prima infanzia? Quale richiamo su di essi? (Un conto e' non
 averlo conosciuto mai, ma solo il pensiero di averlo s conosciuto, ma
 in  un periodo grigio della sua esistenza, senza potervi comunicare).
 Alle volte mi fermo. Se trovo del legno comincio a giocare.  Mi  sono
 costruito  degli  arnesi.  Con  dei  sassi.  Prendo  i rami. Tolgo la
 corteccia. Il profumo del legno vivo. Poi ne faccio degli oggetti. Ho
 un  cassettino.  Un volto. Una piccola freccia. Per ora. Devi passare
 il tempo. Il viaggio deve essere superato. Oltre il fiume.  Oltre  il
 mare.  Manchero'  a  Rhoda?  I  suoi occhi da dietro la porta. Armata
 d'amore. Dove mi conduce questo viaggio se non allo stesso fine? Alla
 stessa  tensione.  Ma  il  arriva  il  vento  e distoglie. Il periodo
 difficile passa sempre. Guardo intorno. Sto sempre seguendo il fiume.
 Ma in fondo sono convinto di una cosa. E' lui che segue me.

@endnode

