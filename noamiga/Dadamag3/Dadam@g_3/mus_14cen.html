<HTML>

<!-- Questa pagina e' stata realizzata da Riccardo Lanzidei.
Per qualsiasi informazione: r.lanzidei@mbox.panservice.it -->

<HEAD>
</HEAD>

<BODY BACKGROUND="stuccoblu.gif" TEXT="#ffffff" LINK="#ffffff" VLINK="#ffffff" ALINK="#ffffff">



<TABLE WIDTH=560>
<TD>
<FONT SIZE=+0 FACE="comic sans ms">

<p align="justify">Il Fillmore è calato nella penombra mentre sul palco i LED
degli amplificatori pulsano silenziosi e pazienti. Dietro le
quinte l'atmosfera è rilassata mentre si fanno gli ultimi
aggiustamenti agli strumenti prima del concerto. Ci sediamo
comodamente sulle poltroncine dei camerini per scambiare qualche
chiacchiera con Paolo Martella che stasera presenterà il suo
primo lavoro solista &quot;Dove mi hai portato&quot;.</p>

<p align="justify">Romolo incalza con la prima questione: &quot;Ciao Paolo, prima
di tutto complimenti per il tuo disco che mi è sembrato molto
ben realizzato.&quot;</p>

<p align="justify"><strong>Paolo:</strong> &quot;Grazie!&quot;</p>

<p align="justify"><strong>Romolo:</strong> &quot;Leggendo le note di copertina
del disco e vedendo i ragazzi che ti accompagnano in tour, mi
sembra legittimo pensare che ami circondarti di amici quando si
tratta di registrare o di suonare dal vivo&#133;&quot;</p>

<p align="justify"><strong>Paolo:</strong> &quot;E' vero, molte delle persone che
hanno collaborato al mio disco sono amici, e questa è stata una
scelta ben precisa perché era mia intenzione, nella
realizzazione dell'album, di evitare di fare un disco che
rappresentasse unicamente il mio punto di vista o il mio gusto
personale: volevo avere attorno a me delle persone che potessero
partecipare attivamente alla mia musica. Questa scelta poi si
riflette inevitabilmente sullo spettacolo dal vivo, e infatti i
ragazzi che mi accompagnano stasera sono amici, o lo sono
diventati durante le prove e il tour.&quot;</p>

<p align="justify"><strong>Enrico:</strong> &quot;Prima di questo lavoro solista
tu eri il cantante di un famoso gruppo della scena underground
italiana: i Quartiere Latino. Il tuo ruolo era già quello di
frontman però eri sempre parte dei Quartiere Latino, ora invece
ti proponi come solista, è cambiato qualcosa per te?&quot;</p>

<p align="justify"><strong>Paolo:</strong> &quot;Per quanto riguarda il concerto
dal vivo e per come la vedo io, non è cambiato niente, perché,
come già ti ho spiegato, mi sento proprio parte di una
band&#133;e comunque cerco di pensarci il meno possibile, anche
se mi sento più responsabile rispetto a prima. Inoltre non penso
di dover dimostrare qualcosa di più adesso che mi propongo al
pubblico come &quot;solista&quot; rispetto a quando suonavo con i
&quot;Quartiere&quot;. Chiaramente mi espongo molto di più
adesso, devo rispondere in prima persona in ogni situazione, e
non è detto che sia sempre una cosa piacevole&#133;per questo ho
bisogno di sentire la fiducia da parte delle persone che suonano
e che lavorano con me, anche perché quella che stiamo facendo
non è una crociata, è un progetto che stiamo portando avanti
tutti insieme, anche se ne sono più coinvolto io
direttamente&quot;</p>

<p align="justify"><strong>Romolo:</strong> &quot;Mi sembra che questo progetto,
di cui ci parli, consista nella ricerca di un connubio tra un
certo tipo di musica elettronica, con particolare attenzione alle
nuove frontiere della tecnologia musicale, e una sonorità, o
comunque una scrittura, più conforme allo stile rock
tradizionale, al quale vanno poi ad aggiungersi i tuoi testi
sempre in bilico tra rap e cantato. Com'è conciliare questi tre
aspetti?&quot;</p>

<p align="justify"><strong>Paolo:</strong> &quot;Non è certo facile, devo dire
che non ho un unico metodo per scrivere le canzoni: l'ispirazione
può partire sia da una musica che da un testo, non c'è una
regola. Quello che mi preme è soprattutto che la musica
rispecchi lo stato d'animo del testo, ed è quello che ho cercato
di fare nella realizzazione di questo disco. Durante i concerti
rivivo i momenti e le situazioni che ho espresso nelle mie
canzoni, esse operano un vero e proprio &quot;transfert&quot; su
di me, a tal punto che alla fine mi sento &quot;svuotato&quot;,
cioè carico di energia e &quot;vuoto&quot; allo stesso tempo, ed
è bellissimo&quot;</p>

<p align="justify"><strong>Enrico:</strong> &quot;Adesso porgerti una domanda che
faccio abitualmente ai musicisti che intervisto: si riesce a
vivere di questo mestiere, è facile o difficile?&quot;</p>

<p align="justify"><strong>Paolo:</strong> &quot;Bisogna un po' arrangiarsi,
questo è vero&#133;bisogna dire che se scegli di fare il
musicista di professione non vuol dire che è l'unico lavoro che
fai, però deve essere l'unica cosa che devi prendere come
&quot;il tuo lavoro&quot;, e il resto&#133;insomma devi dare il
tuo massimo per questo; chiaro che se poi hai bisogno di fare
anche un altro lavoro, non ci sono palle: lo devi fare! Magari
restando nell'ambito della musica&#133;Comunque tutto il tempo
che togli alla musica influisce pesantemente su di essa. Bisogna
essere molto fortunati e bisogna prendere la musica come la cosa
più importante che c'è&quot;</p>

<p align="justify"><strong>Romolo:</strong> &quot;Un'ultima domanda prima di
concludere: ascoltando il disco mi è sembrato che la scelta dei
pezzi sia stata fatta su un ampio numero di canzoni a
disposizione; è così o mi sbaglio?&quot;</p>

<p align="justify"><strong>Paolo:</strong> &quot;Non sbagli&quot;</p>

<p align="justify"><strong>Romolo:</strong> &quot;Hai fatto fatica a
sceglierli?&quot;</p>

<p align="justify"><strong>Paolo:</strong> &quot;Abbastanza, anche perché poi ti
ritrovi a dover scegliere tra pezzi che ti piacciono tutti allo
stesso modo, e non è certo facile; poi magari ti ritrovi ad
inserire un pezzo fatto all'ultimo momento quando già stai
facendo il missaggio, come è in effetti accaduto con <em>L'invisibile</em>
e <em>Sentimi come ti sento</em>&quot;</p>

<p align="justify"><strong>Enrico:</strong> &quot;Grazie ancora a Paolo e
ciao&quot;</p>

<p align="justify"><strong>Paolo:</strong> &quot;A presto!!!!!&quot;</p>
</TD></TABLE>
</BODY>
</HTML>
