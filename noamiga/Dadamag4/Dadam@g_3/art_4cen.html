<HTML>

<!-- Questa pagina e' stata realizzata da Riccardo Lanzidei.
Per qualsiasi informazione: lanzidei@tin.it -->

<HEAD>
</HEAD>

<BODY BACKGROUND="stuccoblu.gif" TEXT="#ffffff" LINK="#ffffff" VLINK="#ffffff" ALINK="#ffffff">




<TABLE cellpadding=10>
<TD>
<FONT SIZE=+0 FACE="comic sans ms">

<P align="justify">"Uno stereotipo &egrave; una concezione rigida e semplificata, qualche
volta distorta, di quali siano gli attributi personali di un'intera categoria
socale ed &egrave; condiviso, in forme diverse, a livello intellettuale
e del senso comune dell'uomo della strada".
<p align="justify">"Gli stereotipi sono costrutti sociali o, come dicono gli psicologi,
sono modi di percepire e categorizzare che, se riferiti al proprio gruppo,
tendono a rinforzare una identit&agrave; collettiva positiva, mentre se
riferiti all'out-group (gli altri gruppi) tendono ad essere negativi".
E allora, perch&eacute; gli Italiani si detestano tanto? E perch&eacute;
tendono a valutare bene gli altri e a detestare se stessi?
<p align="justify">L'immagine di un'Italia particolarista e familista costituisce ci&ograve;
che comunemente si chiama stereotipo. "Un popolo particolarista/familista
&egrave; un popolo incapace di sviluppare solidariet&agrave; pi&ugrave;
ampie della propria cerchia di riferimento, incapace quindi di sostenere
un impegno civile e di agire in funzione del bene comune".
<p align="justify">Loredana Sciolla, nel suo breve saggio "Italiani. Stereotipi di casa
nostra" (Il Mulino), analizza e smonta – nel vero senso della parola; esamina
i due termini che compongono il concetto - uno dei pi&ugrave; diffusi stereotipi
che si sono sedimentati sull'immagine degli italiani: il familismo amorale.
L'autrice precisa che il familismo amorale, nell'accezione usata – per
la prima volta - da Banfield, aveva un significato ben preciso e non aveva
ancora subito quella "esplosione semantica" che lo porter&agrave; in tempi
recenti ad indicare fenomeni anche molto diversi. Secondo Banfield i montegranesi
– Montegrano era il nome fittizio dato dal sociologo americano a un piccolo
paese della Basilicata, Chiaromonte, sul quale, per nove mesi nel corso
del 1954 e del 1955, aveva condotto la sua ricerca – sono familisti amorali
in quanto, consciamente o inconsciamente agiscono come se seguissero la
regola di massimizzare i vantaggi materiali e immediati del proprio ristretto
nucleo familiare e di supporre che tutti gli altri facciano altrettanto.
<p align="justify">Il primo aspetto paradossale, secondo l'autrice, consiste proprio nella
definizione di un ethos – che implica la presenza di norme etiche – come
amorale, non in quanto privo di moralit&agrave;, ma perch&eacute; ristretto
nel suo campo di applicazione: i familisti sono amorali poich&egrave; i
principi del bene e del male – che pure possiedono – vengono applicati
solo entro i ristretti confini della cerchia familiare. Per sostenere l'inopportunit&agrave;
di definire "amorale" il perseguimento di un interesse, sebbene materiale
e immediato, da parte dei montegranesi – ma il discorso si potrebbe estendere
a tutti gli italiani –, l'autrice chiama in causa Bernard de Mandeville
(La favola delle api. Sottotitolo: Vizi privati, benefici pubblici) e Adam
Smith (La ricchezza delle nazioni): i poveri e arretrati abitanti di Montegrano,
se considerati da questo punto di vista, non risulterebbero, infatti, molto
diversi dai commercianti, artigiani e imprenditori dell'Inghilterra borghese
del XVIII secolo. "Se si elimina – continua la Sciolla - la disposizione
psicologica alla massimizzazione dei vantaggi, che aveva spinto Banfield
ad aggiungere l'aggettivo amorale, che cosa resta dell'ethos familistico?
Rimane l'attaccamento emotivo al nucleo familiare e una sorta di chiusura
mentale legata alla ristrettezza delle cerchia di riferimento".
<p align="justify">Ma &egrave; davvero l'attaccamento asclusivo alla famiglia ad impedire
il formarsi di solidariet&agrave; pi&ugrave; ampie e ad ostacolare spirito
civico e partecipazione politica? E poi, il familismo &egrave; davvero
il tratto distintivo della cultura italiana?
<p align="justify">Prima di rispondere - in modo negativo – a queste domande, Loredana
Sciolla intreccia il discorso su alcune dicotomie classiche come quelle
comunit&agrave;/societ&agrave; e particolarismo/universalismo e sui "circoli
virtuosi del familismo". "Il passaggio dalla societ&agrave; tradizionale
alla societ&agrave; moderna &egrave; stato inteso come transizione dalla
comunit&agrave; alla societ&agrave;, dal particolarismo all'universalismo".
Le differenze culturali e le lealt&agrave; comunitarie, tra cui la famiglia,
la parentela, il vicinato e l'amicizia, sarebbero state, secondo la Sciolla,
progressivamente erose da relazioni sociali razionalmente e universalisticamente
orientate – a meno di sopravvivere come una sorta di enclave, priva di
raccordi e di relazioni funzionali con le sfere pi&ugrave; importanti della
vita sociale. "Le due antitesi vengono cos&igrave; ricomprese in una terza
antitesi, quella che oppone la tradizione alla modernit&agrave;".
<p align="justify">Loradana Sciolla, partendo dai risultati dell'indagine internazionale
EVSSG (European Values Systems Study Group) del 1981 e del 1990 – tra l'altro
mai integralmente riportati - e utilizzando tutta la letteratura sulla
questione, si cimenta nell'intento di confutare le ipotesi predittive formulate
da Banfield in Le basi morali di una societ&agrave; arretrata e le analisi
di tutti quegli autori che hanno assunto il familismo come modello interpretativo
delle societ&agrave;, cosiddette, tradizionali. In sostanza, l'autrice
arriva a concludere che il familismo, innanzi tutto, non sarebbe contraddittorio
rispetto all'impegno civico e alla modernizzazione, ma al contrario si
inserirebbe in circoli virtuosi di partecipazione e di impegno pubblici:
"Il familismo – sostiene la Sciolla – non solo non ostacola, ma favorisce
l'inclinazione dei soggetti ad identificarsi in cerchie sociali pi&ugrave;
ampie e a riconoscersi in un tipo di etica civile dal carattere liberale
e tollerante". L'ethos del familismo, secondo i dati EVSSG, sarebbe diffuso
in Italia quanto, se non meno, gli altri stati europei e in modo pi&ugrave;
radicato nelle zone "bianche" e "rosse" del Nord-est e del Centro del nostro
paese che nel Mezzogiorno. E' il distacco, la frattura – in continua crescita
- tra cittadini e sistema politico a creare quel processo di delusione
delle aspettative riposte nella sfera pubblica a menomare il senso civico
degli italiani, e non un misterioso carattere nazionale, il familismo,
appunto. "D'altro canto – scrive Loredana Sciolla – basterebbe analizzare
un po' pi&ugrave; a fondo le motivazioni che gli stessi abitanti arretrati
di Montegrano davano della loro scarsa disponibilit&agrave; a dare vita
a iniziative pubbliche, e a intervenire direttamente sull'autorit&agrave;
politica locale (….) avrebbero trovato non pochi ostacoli ad agire in base
ai propri principi nello stesso ordinamento giuridico e assetto istituzionale
italiani". Cosa, questa, su cui concordava lo stesso Banfield, che lo portava
perci&ograve; a concludere che non ci fosse niente da fare a Montegrano.
" (…) forse in Italia – conclude l'autrice – la fiducia &egrave; scarsa
non perch&eacute; non abbiamo abbastanza civismo, ma perch&eacute; ci sono
fondati motivi per non averne".
<p align="justify">In fine, Loredana Sciolla, per rispondere al perch&eacute; gli italiani
– non come lombardi o toscani o calabresi ecc., ma come cittadini di un
unico Stato, l'Italia - si autodenigrino e si identifichino in stereotipi
negativi, fa appello alle parole di Bobbio: "Qual'&egrave; la storia in
cui gli italiani si riconoscono? Roma antica, Il Cristianesimo, il Fascismo,
la Resistenza? Tante storie, nessuna storia". Per gli italiani, conlude
la Sciolla, per questi "cittadini senza patria" il declino riguarda un
sentimento che &egrave; sempre stato molto fragile: "La difficolt&agrave;
di fare i conti con il proprio passato e di riconoscersi in un'unica grande
storia pu&ograve; rivitalizzare i tentativi di cercare le proprie radici
– ecco qui il localismo - nella piccola storia della propria citt&agrave;,
del proprio paese, della propria vallata"……e, forse, del proprio ristretto
nucleo familiare.
<p align="justify">&nbsp;

</TD></TABLE>
</BODY>
</HTML>
