<HTML>

<!-- Questa pagina e' stata realizzata da Riccardo Lanzidei.
Per qualsiasi informazione: r.lanzidei@mbox.panservice.it -->

<HEAD>
</HEAD>

<BODY BACKGROUND="stuccoblu.gif" TEXT="#ffffff" LINK="#ffffff" VLINK="#ffffff" ALINK="#ffffff">



<TABLE WIDTH=560>
<TD>
<FONT SIZE=+0 FACE="comic sans ms">


<p align="justify">Ora: circa l'una di notte. Luogo: Fillmore Club, Cortemaggiore
(Piacenza). Antefatto: il gruppo di punta della musica giovane
italiana, i Prozac+, ha appena finito di squassare il pubblico
che ha riempito il locale all'inverosimile.</p>

<p align="justify">Siamo nel backstage con Gianmaria Accusani, leader del gruppo,
e cogliamo dalle sue parole la miglior definizione per questa
serata:</p>

<p align="justify"><strong>Gianmaria:</strong> &quot;Bomba!, cioè&#133; un
concerto così&#133;è una bomba!&quot;</p>

<p align="justify"><strong>Romolo:</strong> &quot;Un tour davvero massacrante a
giudicare delle ferite che hai riportato stasera (qualche livido
e una storta alla caviglia, n.d.A.), se andate avanti
così&#133;&quot;</p>

<p align="justify"><strong>Gianmaria:</strong> &quot;Ricoverato! veramente!&quot;</p>

<p align="justify"><strong>Enrico:</strong> &quot;Parliamo un po' del nuovo
album: siete soddisfatti del vostro nuovo lavoro?&quot;</p>

<p align="justify"><strong>Gianmaria:</strong> &quot;Credo che quest'ultimo album
sia la normale prosecuzione di quello che lo ha preceduto (Testa
Plastica, n.d.A.); noi tutti siamo contenti della riuscita di
questo disco, che trovo molto più maturo e completo del
precedente, pur rimanendo sulla stessa linea, cosa che, di
solito, è difficile da ottenere&#133; inoltre, adesso siamo
impegnati in questo tour che ci sta già dando delle
soddisfazioni e continuare così sarebbe troppo figo,
cazzo!&quot;</p>

<p align="justify"><strong>Enrico:</strong> &quot;Ascoltando intensamente in
questi giorni i vostri due album e mettendoli a paragone, devo
dire che di sicuro qualcosa è cambiato: la copertina&#133;&quot;</p>

<p align="justify">-risate-</p>

<p align="justify"><strong>Gianmaria:</strong> &quot;Sai, io penso che Testa
Plastica abbia tracciato una linea che più precisa di così non
si può, era una retta proprio! Infatti eravamo stati,
bonariamente, accusati di essere troppo settari. In realtà
questo disco non ha fatto altro che sfruttare tutte le ombre e le
sfumature di quella linea, quindi è un po' più tondo,
capisci?&quot;</p>

<p align="justify"><strong>Enrico:</strong> &quot;Parliamo della formazione, che,
oltre al nucleo originale rappresentato da Eva, Elisabetta e da
Gianmaria, comprende altri due ragazzi, ovvero il batterista e il
secondo chitarrista: come si inseriscono questi ultimi
all'interno del gruppo?&quot;</p>

<p align="justify"><strong>Gianmaria:</strong> &quot;Diciamo che esistono due
nuclei, due realtà, nei Prozac+: il nucleo &quot;storico&quot;
rappresentato da me da Eva e da Elisabetta, e il nucleo che suona
dal vivo che comprende anche gli altri due ragazzi. Vorrei però
far capire che i Prozac+ non sono Eva, o Elisabetta o Gianmaria,
ma il fulcro del discorso è la musica dei Prozac+, bisogna
pensare ai Prozac+ a prescindere dalle persone.&quot;</p>

<p align="justify"><strong>Romolo: </strong>&quot;Stasera in platea abbiamo visto
le figure più diverse, un pubblico davvero eterogeneo unificato
dalla carica della vostra musica, tu cosa ne pensi?&quot;</p>

<p align="justify"><strong>Gianmaria:</strong> &quot;Ma, io penso che, al di là
delle etichette giornalistiche, che restano fini a se stesse, i
Prozac+ siano un gruppo che ricerca il divertimento utilizzando
delle formule universali come la melodia e l'approccio immediato
alla musica, e penso che questo divertimento si recepisca molto
bene negli spettacoli live, per questo forse il pubblico dei
Prozac+ è così eterogeneo proprio perché utilizza formule
universali, ed è innegabile che un gruppo va avanti se il suo
messaggio arriva a più gente possibile. Quindi, partendo dal
presupposto che il motivo che mi spinge a fare musica è il
piacere che mi dà suonare le mie canzoni, è normale, a mio
avviso, desiderare che queste arrivino a più gente
possibile.&quot;</p>

<p align="justify"><strong>Enrico:</strong> &quot;Un'ultima domanda: come hai
passato il Capodanno?&quot;</p>

<p align="justify"><strong>Gianmaria:</strong> &quot;Mi cogli impreparato!
Sinceramente non ricordo&#133;però, sicuramente mi sono
divertito!&quot;</p>
</TD></TABLE>
</BODY>
</HTML>
