<HTML>

<!-- Questa pagina e' stata realizzata da Riccardo Lanzidei.
Per qualsiasi informazione: r.lanzidei@mbox.panservice.it -->

<HEAD>
</HEAD>

<BODY BACKGROUND="stuccoblu.gif" TEXT="#ffffff" LINK="#ffffff" VLINK="#ffffff" ALINK="#ffffff">



<TABLE WIDTH=560>
<TD>
<FONT SIZE=+0 FACE="comic sans ms">

<p align="justify"><strong>Introduzione</strong></p>

<p align="justify">A me i C.S.I., e prima di loro i CCCP, hanno dato molto, sia
in termini prettamente musicali, sia dal punto di vista
dell'emozione pura. Diversi erano i CCCP dal resto del Punk, e
questo è bastato per farli sopravvivere nel corso degli anni.
Diversi, e questo è bastato per farli evolvere e rigenerarsi in
quella splendida creatura che sono i C.S.I., esempio di come la
ricerca sempre nuova di una propria identità possa pagare e
appagare.</p>

<p align="justify">Non condivido l'elogio gratuito, senza spirito critico che si
fa nei confronti del Consorzio, riferendomi non solo al gruppo in
sè ma a tutta la produzione marcata (a fuoco) da esso.</p>

<p align="justify">Ferretti e compagni non sono La Cultura musicale dei nostri
anni: ne fanno parte in maniera indelebile ma ne fanno pur sempre
e solo parte. Andrebbe rivisto il modo di approcciarsi ai mostri
sacri, denudandoli (con impietosa irriconoscenza) di ciò che ci
hanno dato finora per giudicarli in base a ciò che ci stanno per
dare.</p>

<p align="justify">Può essere molto difficile parlare dell'ultimo lavoro dei
C.S.I., TABULA RASA ELETTRIFICATA. Un disco sicuramente più
ascoltabile della loro LINEA GOTICA (sinceramente troppo pesante,
pur riconoscendo la nobiltà della ricerca musicale), ma che
forse proprio per questo mette a nudo una certa stasi creativa
nella composizione dei pezzi che risultano una eco lontana delle
grida dissacranti di ciò che furono i CCCP. Sembra quasi che
l'intellettualismo sia divenuto FORMA una volta appassita la
SOSTANZA; che Giovanni abbia perso la forza per lanciare le sue
parole-macigni.</p>

<p align="justify">Ma in effetti non mi sento di poter affermare che T.R.E. sia
brutto, anzi. Come non si può riconoscere in &quot;forma e
sostanza&quot; un singolo prodigioso. Alcune soluzioni
melodiche(!!!) sono di certo pregevoli, come veramente notevole
è il basso di Maroccolo nella sua poderosa\ponderosa
semplicità. Ciò che salta dunque all'orecchio è la ricerca dei
suoni che lascia trasparire come questo disco sia tutt'altro che
un'opera istintiva, ma il risultato di attente valutazioni e
prove in sala di incisione. Come è sapiente l'utilizzo del delay
sulle chitarre, come &quot;disturbano&quot; bene le 6 corde del
Canali. Ma non c'è più tanta FORZA in queste canzoni, sarà
forse colpa mia che sono cambiato dai miei primi ascolti dei CCCP
(il tempo ci muta irrimediabilmente) e in questo caso avete perso
del tempo a leggere queste righe, oppure è colpa del tempo che
ha cambiato anche Ferretti e se capite questo avete già un'idea
di cosa sarà il quarto disco dei C.S.I.</p>

<p align="justify">&nbsp;</p>

<p align="justify"><strong>Intervista</strong></p>

<p align="justify">L'atmosfera che si respira all'interno del palazzetto dello
sport di Salsomaggiore Terme è quella delle grandi occasioni, e
non si potrebbe dire altrimenti della &quot;prima&quot; del nuovo
tour dei C.S.I., un'esperienza nuova per il gruppo emiliano se si
considera la portata e il richiamo che questo tour avrà in
Italia.</p>

<p align="justify">A parlarci di questa nuova esperienza abbiamo con noi
Francesco Magnelli, la prima domanda è di quelle fulminanti:</p>

<p align="justify"><strong>Romolo:</strong> &quot;Allora, come si preannuncia
questa prima data del tour <em>M'mporta 'na sega</em>?&quot;</p>

<p align="justify"><strong>Francesco:</strong> &quot;Noi siamo molto carichi,
come il titolo del tour dice (????), abbiamo fatto delle prove
serie a differenza degli altri tour per i quali ci trovavamo
sempre all'ultimo momento dovendo quindi fare le cose di corsa.
Invece adesso siamo molto pronti, abbiamo provato il Palasport
ieri ed è tutto a posto: siamo pronti a partire alla
grande!&quot;</p>

<p align="justify"><strong>Enrico:</strong> &quot;Francesco, noi sappiamo già
come i CCCP anni fa curassero le loro coreografie ponendo
l'accento quindi sull'impatto scenico dello spettacolo oltre che
su quello musicale, da indiscrezioni pervenuteci sappiamo che le
coreografie di questo nuovo spettacolo sono affidate a Mark Owen
dei Take That e al grande Don Lurio, cosa c'è di vero? Puoi
dirci qualcosa in più?&quot;</p>

<p align="justify"><strong>Francesco:</strong> &quot;E' tutto vero, bisogna
segnalare anche il contributo di Tony Santagata, abbiamo voluto
fare le cose in grande, abbiamo toccato tutto quello che riguarda
la musica italiana dai primi anni settanta ad oggi.&quot;</p>

<p align="justify"><strong>Romolo:</strong> &quot;Come vedete l'esecuzione dei
brani di Tabula Rasa Elettrificata, che hanno, per vostra stessa
ammissione, una forte componente chitarristica, per lo spettacolo
live?&quot;</p>

<p align="justify"><strong>Francesco:</strong> &quot;Anche sotto questo aspetto
il nuovo tour si differenzia da quelli precedenti, lasciando da
parte l'idea di &quot;concept&quot;, che si voleva dare alle
passate esibizioni, per privilegiare l'aspetto più
&quot;tradizionale&quot; dello spettacolo, abbiamo voluto
intenzionalmente 'mettere insieme le canzoni'.&quot;</p>

<p align="justify"><strong>Enrico:</strong> &quot;Grazie a Francesco Magnelli,
grazie ai C.S.I, e a presto&quot;</p>

<p align="justify">&nbsp;</p></TD></TABLE>
</BODY>
</HTML>
