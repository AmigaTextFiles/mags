
<HTML>

<HEAD>
<TITLE>Barra</TITLE>
<META NAME="webmaster" CONTENT="lanzidei@tin.it">
</HEAD>

<BODY BACKGROUND="" BGCOLOR="#000000" TEXT="#ffffff" LINK="#ff8000" VLINK="#ffaa55" ALINK="#ff8000">

<center>
<img src="img/musica.jpg" hspace=0 width=171 height=30 border=0><br><br>
<font face="comic sans ms" size=2><b>
CCCP FEDELI ALLA LINEA - Affinità divergenze fra il compagno
Togliatti e noi. Del conseguimento della maggiore età<br>
(Cd, 1985, Virgin)<br>
di <i>Fabrizio Pucci</i></b>
<table width="90%"><td><font face="comic sans ms" size=2>

        <p align="justify"><img src="img/cccp.jpg" width=200 height=201 align="right" hspace=8vspace="5" border=0>Ricordo 
          quando sono andato a comprare questo disco, facevo le superiori e sinceramente 
          per quanto già abituato a musiche di tutti i generi, l'impatto fu uno 
          shock! I Cccp era provocatori fin dalla copertina e dal chilometrico 
          titolo. Il disco originale è in vinile rosso, targato &quot;Attack Punk 
          Records&quot;, su un lato dell'etichetta c'è il disegno di un punk rannicchiato 
          e dall'altro la scritta &quot;Punk filosovietico/ musica melodica emiliana&quot;. 
          I titoli sono presenti solo in un foglietto giallo interno intitolato 
          &quot;Tante domande, ed anche una risposta...&quot;. Vi racconto questi 
          particolari perchè avendo preso anche la ristampa su cd della Virgin, 
          mi sono accorto che poco è rimasto della grafica originale (in pratica 
          solo la copertina esterna). Peccato: non si poteva mettere le altre 
          immagini nel libretto interno (che invece non è presente)?<br>
          La musica e le parole comunque rimangono inalterate nel loro intento 
          originario, quello di sorprendere e di fare sobbalzare dalle sedie quelle 
          persone abituate a canzoni prefabbricate e predigerite!<br>
          Inizia con un lontano rumore di ferraglia, poi il grido <em><strong>&quot;Cccp&quot;</strong></em> 
          irrompe inaspettato e le chitarre iniziano a grattare (nel vero senso 
          della parola!). Nel ritornello &quot;Fedeli alla linea e la linea non 
          c'è&quot; si parla di uno smarrimento morale ed etico, ma in realtà 
          si inizia già a tracciare una nuova strada! Segue <em><strong>Curami</strong></em> 
          con le chitarre accompagnate da un suono di campanelli e Giovanni Ferretti 
          che dice con voce aspra &quot;Prendimi in cura da te, curami, curami&quot;. 
          Nel mezzo della canzone sembra quasi che il disco si incanti ripetendo 
          di continuo &quot;Solo una terapia, solo una terapia&quot;! <em><strong>Mi 
          ami?</strong></em> non è proprio una canzone d'amore: &quot;Un'erezione, 
          un'erezione triste per un coito molesto, per un coito modesto. Spermi 
          spermi indifferenti, per ingoi indigesti&quot;. <em><strong>Trafitto</strong></em> 
          rallenta un po' il ritmo che diventa invece furente hard-core nella 
          successiva <em><strong>Valium Tavor Serenase</strong></em>. Il testo 
          recita &quot;Il Valium mi rilassa, il Serenase mi stende, il Tavor mi 
          riprende. C'è chi dà energia e chi la porta via. E voi cosa volete? 
          Di che cosa vi fate? Dov'è la vostra pena? Qual'è il vostro problema? 
          Perchè vi batte il cuore? Per chi vi batte il cuore? Meglio un medicinale 
          o una storia infernale? Meglio giornate inerti o dei capelli verdi?&quot;. 
          Dopo avervi sparato questo popò di domande la canzone si trasforma nel 
          valzer &quot;Romagna mia&quot; (con il testo cambiato per l'occasione 
          in Emilia mia) per poi riprendere di nuovo con la parte hard-core: geniale! 
          Con <em><strong>Morire</strong></em> arriva un'altra bordata di quelle 
          che lasciano il segno: &quot;Produci, consuma, crepa. Produci, consuma, 
          crepa. Cotonati i capelli, riempiti di borchie, rompiti le palle, rasati 
          i capelli, crepa, crepa&quot;. <em><strong>Noia</strong></em> abbassa 
          un po' il flusso d'adrenalina, <em><strong>Io sto bene</strong></em> 
          sottolinea che a volte il confine tra lo star bene e lo star male è 
          più vicino di quel che si crede: &quot;E' una questione di qualità, 
          è una questione di qualità. O una formalità. [...] Come decidere di 
          tagliarsi i capelli, di eliminare il caffè, le sigarette, di farla finita 
          con qualcuno o qualcosa. Una formalità, una formalità. O una questione 
          di qualità&quot;.<br>
          <em><strong>Allarme</strong></em> è cupa: &quot;Muore tutto, l'unica 
          cosa che vive sei tu. Solo tu, solo tu&quot;. La conclusiva <em><strong>Emilia 
          paranoica</strong></em> è un vero e proprio delirio, ed è la canzone 
          strutturalmente più elaborata.<br>
          In Italia ce ne sono stati davvero pochi dischi di rottura come questo. 
          Aggiungeteci contenuto ed energia e avrete capito perchè si tratta di 
          un disco indispensabile!</p>
        <p align="justify">&nbsp;</p>

</font></td></table>


</font></center></BODY></HTML>
