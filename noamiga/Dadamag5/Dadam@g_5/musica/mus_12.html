
<HTML>

<HEAD>
<TITLE>Barra</TITLE>
<META NAME="webmaster" CONTENT="lanzidei@tin.it">
</HEAD>

<BODY BACKGROUND="" BGCOLOR="#000000" TEXT="#ffffff" LINK="#ff8000" VLINK="#ffaa55" ALINK="#ff8000">

<center>
<img src="img/musica.jpg" hspace=0 width=171 height=30 border=0><br><br>
<font face="comic sans ms" size=2><b>
POVERI MA LIBERI - Catalogo delle fanzine italiane (1977-1997)<br>
Gianluca Umiliacci e Michele Mordente<br>
(Millelire - Stampa Alternativa, 1998)<br>
di <i>Fabrizio Pucci</i></b>
<table width="90%">
      <td><font face="comic sans ms" size=2> 
        <p align="justify"><img src="img/liberi.jpg" width="190" height="265" align="RIGHT" vspace="5" hspace="8">Questo 
          libretto presentato nella famosa collana <strong>&quot;Millelire&quot;</strong> 
          di Stampa Alternativa rappresenta una sorta di <strong>pagine gialle 
          delle fanzine</strong>. Non troverete infatti nessun testo, ma un elenco 
          minuzioso delle principali fanzine italiane che sono circolate negli 
          ultimi 20 anni (ben 550 testate). Scorrendo le pagine devo dire che 
          le pubblicazioni più importanti ci sono tutte, quindi non si può che 
          fare i complimenti agli autori per l'opera minuziosa di catalogazione 
          che hanno compiuto. Per ogni titolo di fanzine sono riportati il nome 
          dell'ideatore, il recapito (indirizzo, fax, telefono, e-mail, ecc.), 
          i temi di cui tratta (fantascienza, fumetto, musica, noir, cinema, letteratura), 
          l'anno di fondazione e l'eventuale anno di cessata attività. Le fanzine 
          sono divise per regione, purtroppo però non è presente un indice che 
          permetta di andare direttamente alla pagina dove c'è una certa regione.<br>
          In appendice è presente anche un breve catalogo delle fanzine presenti 
          su Internet e/o distribuite su floppy disk e cd-rom. Dato il costo veramente 
          bassissimo (meno di un caffè!) non c'è nessun motivo per cui non dovreste 
          accaparrarvi al più presto questa mappa della cultura underground italiana. 
          La distribuzione di Stampa Alternativa inoltre, dovrebbe farvi trovare 
          abbastanza facilmente il libretto in tutte le principali librerie.</p>
        <p>Se non trovate questo titolo nelle librerie, potete contattare direttamente 
          l'editore Stampa Alternativa:<br>
          E-mail: <a href="mailto:st.alternativa@ilcircolino.it">st.alternativa@ilcircolino.it</a><br>
          <font size="3" color="#000000">Tel. 0761-353485</font></p>
        </font></td>
    </table>


</font></center></BODY></HTML>
