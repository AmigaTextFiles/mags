<html>

<head>
<title>Barra</title>
<meta NAME="webmaster" CONTENT="lanzidei@tin.it">
</head>

<body BGCOLOR="#000000" TEXT="#ffffff" LINK="#ff8000" VLINK="#ffaa55" ALINK="#ff8000">

<p align="center"><font face="Comic Sans MS"><img src="img/eventi4.jpg" hspace="0"
WIDTH="169" height="60" border="0"><br>
<br>
</font></p>

<p align="center"><font size="2" face="Comic Sans MS"><b><br>
</b></font></p>
<div align="center"><center>

<table width="90%">
  <tr>
    <td><font size="2"><p align="left"></font><font face="Comic Sans MS" size="2"><b>Indice:</b></font><font
    size="2"></p>
    </font><p align="left"><font size="2" face="Comic Sans MS"><a href="#lovercraft">Rappresentazione
    teatrale dedicata a H.P.Lovercraft</a> (8 Agosto 1998 - Genova)<br>
    <a href="#notturno">Palazzo Ducale: notturno tra storia, leggenda e fantasia</a> (Sabato
    17 Ottobre 1998 - Genova)<br>
    <a href="#ttt">Spettacolo teatrale &quot;T-T-T-T (Beckettio) &#150;&quot;</a> (1-6
    Dicembre 1998 - Firenze) </font></p>
    <font size="2"><p align="center">&nbsp;</p>
    <p align="left">&nbsp;</p>
    </font><p align="center"><font size="2" face="Comic Sans MS"><b><a name="lovercraft">Rappresentazione
    teatrale dedicata a H.P.Lovercraft<br>
    (8 Agosto 1998 - Genova)<br>
    di Fabrizio Pucci</a><br>
    </b></font></p>
    <font size="2"><p align="justify"><font face="Comic Sans MS">Questa serata all'aperto
    dedicata a H.P.Lovercraft si è svolta a Genova in Piazza Banchi, in una zona situata
    all'inizio del Centro Storico a poche centinaia di metri dal Porto Antico.<br>
    La rappresentazione è iniziata con il racconto dei primi anni di vita dello scrittore e
    della sua situazione familiare. Mentre il racconto procedeva, tre persone dispiegavano un
    grosso telo lungo il palco e una ragazza posava lentamente degli abiti neri ai quattro
    spigoli del quadrato. Gli incubi che avrebbero tormentato l'artista stavano iniziando a
    mettere le loro basi e già in giovane età questi incubi sarebbero entrati nella sua vita
    sotto forma di paurose apparizioni nelle ore notturne: tutte le sere la sua unica
    preghiera era quella di non addormentarsi... La rappresentazione degli incubi viene fatta
    tramite persone vestite di nero e l'utilizzo del telo per simulare il mare (sempre molto
    presente nell'immaginario di Lovercraft) e il fluttuare della mente su percorsi di
    angoscia.<br>
    Molto importanti per la creazione della giusta atmosfera anche le musiche, che aumentando
    di volume quando il racconto si fermava, sottolineavano l'inquietudine e il tormento dello
    scrittore.<br>
    Dal punto di vista artistico la serata si può dire senz'altro riuscita, mentre un po'
    meno contenti saranno stati gli organizzatori per quanto riguarda l'afflusso di pubblico,
    che non è stato molto esaltante. Bisogna considerare inoltre che la serata, promossa dal
    Comune di Genova, era gratuita ma evidentemente il pubblico genovese non è molto
    ricettivo per questo tipo di spettacoli. Personalmente invece, la serata mi ha riempito di
    una piacevole sensazione di interiorità.</font></p>
    </font><p align="left"><font size="2">&nbsp;</font></p>
    <p align="left"><font size="2">&nbsp;</font></p>
    <p align="left"><font size="2">&nbsp;</font></p>
    <p align="center"><a name="notturno"><font size="2" face="Comic Sans MS"><b>Palazzo
    Ducale: notturno tra storia, leggenda e fantasia<br>
    (Sabato 17 Ottobre 1998 - Genova)<br>
    di Fabrizio Pucci</b></font></a></p>
    <p align="justify"><font size="2" face="Comic Sans MS"><em>&quot;Una rivisitazione storica
    del Palazzo animata da dame, nobili, popolani, streghe, duelli e intrighi sulle tracce
    delle presenze del passato&quot;</em></font></p>
    <p align="justify"><img src="img/ducale.gif" width="200" height="295" align="right"
    hspace="8" vspace="5"><font size="2" face="Comic Sans MS">Con una introduzione del genere
    difficilmente avrei potuto mancare a questo appuntamento in cui si preannunciano visioni e
    apparizioni dal passato! Arrivo a Palazzo Ducale circa un quarto d'ora prima delle 21, ora
    di inizio della manifestazione. All'interno troviamo già due menestrelli che ci allietano
    con il loro canto e la musica di un antico strumento. Dato l'inaspettato successo che ha
    suscitato la prima edizione (avvenuta lo scorso 4 Settembre), per limitare un eccessivo
    affollamento questa volta le visite vengono divise in 6 o 8 gruppi chiamati: Gruppo del
    Doge, Gruppo del Fantasma, Gruppo della Strega, Gruppo della Torre, Gruppo del Diavolo,
    Gruppo della Luna.<br>
    Ho appena appuntato il segno di riconoscimento nella maglietta, io appartengo al secondo
    gruppo, quello della Luna, che partirà alle 21:30 e quindi ho ancora un po' di tempo per
    curiosare intorno. Noto che c'è un po' di gente che non ha i simboli attaccati alla
    maglietta (che in pratica equivalgono al biglietto), forse non sono informati
    sull'esistenza della manifestazione... Purtroppo però anche se qualcuno volesse
    partecipare è troppo tardi, i biglietti andavano acquistati dai giorni precedenti fino
    alle 12 del giorno della visita. Comunque avranno altre occasioni per assistere
    all'avvenimento, visto che la rappresentazione si ripeterà anche <strong>Sabato 28
    Novembre</strong> e <strong>Domenica 6 Dicembre</strong>.<br>
    Finalmente ci chiamano e ci invitano a uscire dal Palazzo, dal lato di Piazza De Ferrari e
    una guida vestita in abiti d'epoca inizia il racconto che ci riporta indietro di centinaia
    di anni. Rientriamo nel palazzo dai sotterranei e nel cammino assistiamo, tra le altre
    cose, all'esecuzione di una presunta strega, alle storie di un menestrello, a una
    dichiarazione d'amore, a un duello tra dame che si contendono un giovane ragazzo. Sono
    rappresentazioni teatrali inserite in un contesto reale, negli stessi luoghi dove
    probabilmente scene non molto dissimili sono avvenute tanti anni fa.<br>
    Siamo risaliti fino all'ultimo piano, nella terrazza all'aperto, per poi ridiscendere e
    durante il tragitto ho potuto ammirare le sfarzose sale del palazzo, le ampie scalinate, i
    cortili porticati, la torre carceraria. In mezzo a queste antiche costruzioni forse per
    una sera abbiamo intravisto anche ombre di vite umane vissute centinaia di anni fa...</font></p>
    <font size="2"><p align="left">&nbsp;</p>
    <p align="justify">&nbsp;</p>
    <p>&nbsp;</p>
    <b><p ALIGN="center"><font face="Comic Sans MS"><a name="ttt">Spettacolo teatrale
    &quot;T-T-T-T (Beckettio) &#150;&quot;<br>
    (1-6 Dicembre 1998 - Teatro Verdi - Firenze)</a><br>
    di Valentina Belgrado</font></p>
    </b><p ALIGN="JUSTIFY"><font face="Comic Sans MS">La 'performance', a dispetto delle risa
    della platea (inderogabilmente fuori tempo: si ride <i>a 'cazzo'</i>...e ad altre
    trivialità, più che ai <i>lapsus linguae</i>), è tutt'altro che comica. Dovessi
    rititolarla a modo mio, la battezzerei - giacché si parla di creazioni, anche se il
    termine, impropriamente maggioritario, è comunque parziale e inadeguato - &quot;Finale
    D-(D-Partita)&quot;, dove la citazione, esplicitamente dichiarata, mi permette di
    'fattorizzare' (e, qui, mi servo di un linguaggio volutamente aritmetico, dato l'effetto
    di forte analiticità che l'intero testo produce...dalle frasi alle parole, dalle parole
    alle sillabe, dalle sillabe alle note, ai pentagrammi...) l'elemento comune (la 'D') e di
    moltiplicarlo per se stesso o, anche, di elevarlo a potenza [D(due)XD(due)= quattro*] e,
    pure, di sommarlo a 'Partita' [Dipartita: tale è, infatti, l'esito (e il destino) Finale
    del Supremo e delle Sue Creature]. Il testo e la sua resa sul palco sono in tutto ben
    architettati: si esordisce con la nota favoletta delle tre scimmie che, insieme, fanno un
    essere afasico, sordo e cieco (una specie di &quot;Tommy&quot;, volendo attenersi alla
    stagione teatrale del Teatro Verdi di Firenze, ospite dello spettacolo in questione) e si
    chiude, pure, con la medesima favoletta, a voler sigillare, forse, l'anti-dinamismo
    dell'assunto.</font></p>
    <p ALIGN="JUSTIFY"><font face="Comic Sans MS">L'impianto scenico è scarno - se si
    eccettuano un paio di effetti di luci - ma efficace. Caratterizzante, per la tipizzazione
    dei personaggi, è anche la monocromia dei costumi: giallo l'abbacinato grullerello ed
    esperto calembourista, Andrea Muzzi; arancione il ri-vendicatore (di autonomia) Daniele
    Trambusti, il più prevaricato, va ammesso, fra i tre (forse, per ovvie esigenze di
    bilanciamento del copione); grigio, Vito, il commesso viaggiatore, facile preda di crisi
    d'identità.</font></p>
    <p ALIGN="JUSTIFY"><font face="Comic Sans MS">Professionalissimo, quindi, al solito, lo <i>staff</i>
    di cui si attornia il Benvenuti: mi domando, adesso, se le musiche siano, ancora una
    volta, di Patrizio Fariselli. Brillante è anche, come già sopra, il testo-guida (dubito,
    infatti, che non vi fossero improvvisazioni di sorta): formidabile, per esempio (per farne
    uno soltanto), il &quot;Ragioniamo per Contro nostro&quot; dove Contro è, proprio, il
    nome del 'meneur de jeu', &quot;L'A&quot; (Elle-apostrofo-A), L'Autore-Alessandro
    (Benvenuti)...e sia proprio il benvenuto, questo autore, se si inserisce così <i>a tempo</i>
    nella ridda delle grandi creazioni millenaristiche (anche cinematografiche) tanto di moda <i>in
    questi tempi</i> e, in definitiva, tanto ben riuscite!!: ho subito pensato a 'The Truman
    show'. Però, nella complessità - infatti, il senso non è affatto immediato per chi non
    è avvezzo al genere - della rappresentazione, se vi è un appunto da fare all'autore, è
    proprio quello di aver abusato del suo ruolo e non, certo, per il tempo in cui occupa il
    palco, assai inferiore a quello occupato, singolarmente, dagli altri attori. Ecco perché,
    è probabile, al fine di dover essere più limpidi, sarebbe più corretto parlare di un
    abuso del ruolo dell' 'autore dell'Autore' (giacché siamo in pieno meta-teatro), cioè di
    Benvenuti, in carne e ossa, nelle sue vesti di autore testuale.</font></p>
    <p ALIGN="JUSTIFY"><font face="Comic Sans MS">Il testo, infatti, risulta fortemente
    autoreferenziale per chi conosce e pratica l&#146;artista toscano: già in &quot;Ivo il
    Tardivo&quot; la caratterizzazione caricaturale di Vito, ex-faccia silente, non indegna
    erede del filone dei comici muti, si era convertita a favore di un opposto (non volendo
    usare la definizione, qui &#145;promiscua&#146;, perché ad altri riferita, di
    &#145;contrario&#146;) logorroico, viaggiatore di provenienza bolognese o ferrarese,
    comunque emiliana; sempre in &quot;Ivo&quot; erano i cenni, evidentemente cari al Nostro,
    a Frank Zappa (qui, sovrapponibile, per nome, al Franchino-Francone, verisimilmente
    fratello immaginario dell&#146;Andreino &#150; il Muzzi - e quarta creatura <i>in fieri</i>
    de &#145;L&#146;A&#146;).</font></p>
    <p ALIGN="JUSTIFY"><font face="Comic Sans MS">Ma&#133; &quot;e con ciò?&quot; inveirebbe
    provocatoriamente Vito. Con ciò, è (quasi) tutto, se si esenta un interrogativo,
    insoluto perché, forse, lasciato all&#146;immaginazione &#150; questa volta - dello
    spettatore o, peggio, alla sua insipida sapienza. Di chi era l&#146;epigrafe (necessaria?)
    che, in ultimo, rivestiva il palco e parte (quella superiore) del sipario: Beckett??
    Zappa?? Prévert??&#133;o Benvenuti fischiettante e cantilenante???</font></p>
    <p ALIGN="JUSTIFY"><font face="Comic Sans MS">Se non si canta, infatti &#150; è questa
    l&#146;indispensabile morale &#150; non si crea e, se non si crea, non si può, in fine,
    sbeffeggiare nessuno né, poi, se stessi.</font></p>
    <p><font face="Comic Sans MS">*Quattro sono gli elementi, quattro i cavalieri
    dell'Apocalisse...</font></font> </p>
    <p>&nbsp;</td>
  </tr>
</table>
</center></div>
</body>
</html>
