
<HTML>

<HEAD>
<TITLE>Barra</TITLE>
<META NAME="webmaster" CONTENT="lanzidei@tin.it">
</HEAD>

<BODY BACKGROUND="" BGCOLOR="#000000" TEXT="#ffffff" LINK="#ff8000" VLINK="#ffaa55" ALINK="#ff8000">

<center>
<img src="img/compagni4.jpg" hspace=0 WIDTH=360 height=60 border=0><br><br>
<font face="comic sans ms" size=2><b>
Quattro chiacchiere sulla “Navigazione”<br></B>
<br>
<table width="90%"><td><font face="comic sans ms" size=2>

<CENTER><I>La storia &egrave; ambientata in luoghi e tempi inesistenti
ma tratta di un argomento conosciuto ed interessante: i siti culturali
su Internet. Questo incontro/racconto viene effettuato con Paco Simone
e Armando Garosci, fondatori di
&laquo;<B>Arpanet</B>&raquo; - <B><a href="http://www.arpanet.org">www.arpanet.org</a></B></I></CENTER>
<br>
<CENTER><a href="http://www.arpanet.org"><IMG SRC="img/arpina.gif" HEIGHT=40 WIDTH=80 border=0></a></CENTER>
&nbsp;

<p align="justify">Incontrai me stesso nella vetrina del fornaio, forse attratto dalla
mia immagine oppure - pi&ugrave; verosimilmente - dalle focacce e dalle
pizze esposte in maniera accattivante, manco fossero biancheria intima.
<BR>Il caldo che schiacciava Milano contra la sua stessa immobilit&agrave;
mi faceva camminare a rilento, come in un film visto col passo sbagliato.
<BR>Una mano sulla spalla mi fece sobbalzare - movimento troppo veloce
per quel caldo - e mi voltai col cuore che andava a mille.
<BR>Un ragazzo, faccia simpatica, mi sorrideva.
<BR>&laquo;Ciao Max!&raquo; - il sorriso si allarg&ograve; ancora di pi&ugrave;
<BR>...
<BR>&laquo;Ciao!&raquo; - prov&ograve; a ripetere allargando ancora di
pi&ugrave; il sorriso che ormai gli divideva quasi in due emisferi il volto.
<BR>&laquo;Eh?&raquo; - quello che gli offrii fu la mia migliore espressione
da imbecille.
<BR>&laquo;Max, giusto?&raquo; - ormai non distinguevo pi&ugrave; la fine
delle labbra tanto era acceso quel sorriso.
<BR>&laquo;S&igrave;, ma...&raquo; - forse un'ottima ripetizione dell'espressione
precedente, casomai prima se la fosse persa...
<BR>&laquo;Ti ho riconosciuto dalla foto.&raquo;.
<BR>&laquo;Foto?&raquo; - piegai il capo di lato - &laquo;Quale foto?&raquo;.
<BR>&laquo;Quella su Internet. Io sono Paco.&raquo;.
<BR>&laquo;Internet? Paco? La foto? Ma... Ho messo la foto sulla mia Home
Page?&raquo;.
<BR>Annu&igrave; gentilmente, forse colpito dalla compassione. Era sicuramente
riuscito a vedere la mia espressione, non c'era pi&ugrave; alcun dubbio.
<BR>&laquo;Paco Simone, di Arpanet.&raquo;.
<BR>&laquo;Ah...&raquo; - cominciava ad apparire una luce, all'orizzonte...
Arpanet, il sito culturale, Internet...
<BR>Si avvicin&ograve; un altro ragazzo e a quel punto, preso da un orgoglio
rabbioso, cercai di recuperare. Ricordandomi ormai perfettamente di Arpanet
e di chi fosse Paco, attaccai con un volume decisamente esagerato: &laquo;Armando!&raquo;
- dirigendomi con falcate degne di un marciatore verso il nuovo venuto.
<BR>&laquo;Che cazzo vuoi?&raquo; - fu la gelida risposta al mio impeto.
<BR>Sbiancai, arrestando la mia marcia trionfale all'istante.
<BR>Non era Armando.
<BR>...
<BR>&laquo;Io sono Armando&raquo; - si avvicin&ograve; un altro ragazzo
che super&ograve; veloce il mio equivoco (per di pi&ugrave; maleducato...)
e mi strinse la mano.
<BR>&laquo;Ragazzi...&raquo; - scoppiai a ridere e cos&igrave; fecero anche
Paco e Armando - &laquo;a questo punto potrei offrirvi una bella bibita
fresca.&raquo;.
<BR>&laquo;Ok.&raquo; - fecero in coro.
<BR>Un'ottima coppia.

<P>C'incamminammo nell'aria torrida e infernale della Milano in vacanza
e ci dirigemmo verso un bar aperto, praticamente un miraggio.
<BR>Aprii la porta lasciando passare Paco e Armando, ricordando proprio
allora di aver scritto per posta elettronica che prima o poi ci saremmo
incontrati; ricordavo anche che non avevamo mai definito n&eacute; il poi
n&eacute;, tantomeno, il prima.
<BR>Ci sedemmo ad un tavolo libero (il locale era desolatamente vuoto).

<P>Fu Paco a prendere la parola per primo.
<BR>&laquo;Allora... Eccoci qui per l'intervista.&raquo;

<P>&laquo;L'intervista?&raquo; - mi pareva di essere entrato in un incubo,
in uno di quelli in cui tutti sono convinti che tu sia al corrente di tutto
e invece non stai capendo assolutamente nulla e cominci a sudare.
<BR>Cominciai, appunto, a sudare.

<P>&laquo;S&igrave;,&raquo; - Armando si sistem&ograve; meglio sulla sedia
e fece un cenno al cameriere - &laquo;l'intervista che ci volevi fare su
Arpanet.&raquo;.
<BR>&laquo;Ah, l'intervista...&raquo; - era la terza volta che riuscivo
ad offrire la mia migliore interpretazione dell'Halzeimer versione giovanile.
<BR>...
<BR>Ricordavo di aver pensato di intervistare quelli di Arpanet per DADAmag
ma non ricordavo di avergliene parlato.
<BR>...
<BR>Arriv&ograve; il cameriere.

<P>&laquo;Che cosa prendete, ragazzi?&raquo; - la mia voce usc&igrave;
ancora ad un volume da far voltare tutto il locale. Fortunatamente era
quasi vuoto e a guardarmi stupiti furono solo Paco, Armando e il povero
cameriere che mi squadr&ograve; come se fossi stato colto da un eccesso
di cordialit&agrave; da caldo umido. Il che, effettivamente, non era del
tutto infondato.

<P>&laquo;Non saprei...&raquo; - disse Armando.
<BR>Anche Paco alz&ograve; le spalle.
<BR>Per togliere l'imbarazzo ordinai per primo:

<P>&laquo;Una Caipirinha&raquo; - finalmente ad un volume accettabile.
<BR>&laquo;Anch'io&raquo; - disse Armando.
<BR>&laquo;Io una Fanta&raquo; - sorrise Paco, relegandoci mentalmente
nel gruppo degli alcolisti anonimi.
<BR>S&igrave;, ma anche lui... tutte quelle bollicine...
<BR>Il cameriere ci lasci&ograve;.
<BR>Ormai affondato nella sconfitta di aver convocato i due ragazzi per
intervistarli senza essermene reso conto decisi di lanciare la pietra nello
stagno.
<BR>&laquo;Ok, allora, per prima cosa vorrei complimentarmi con voi per
l'iniziativa di Arpanet, un po' diversa dalle altre, sia per le finalit&agrave;
che per il contenuto delle iniziative.&raquo;.
<BR>&laquo;Grazie!&raquo; - risposero, di nuovo in coro.
<BR>Davvero un'ottima coppia.

<P>Finiti i convenevoli d'apertura feci la prima considerazione.
<BR>&laquo;Ottima idea quella di chiamarvi ARPANET, come la prima rete
gestita dai militari americani, madre di Internet. &Eacute; un sistema
efficace per rimanere nella memoria della gente.&raquo;
<BR>&laquo;Veramente &egrave; stato un caso.&raquo; - sorrise Paco.
<BR>&laquo;Come un caso?&raquo; - perfetta! Questa volta la mia espressione
da imbecille dovette essere davvero perfetta perch&eacute; sia Paco che
Armando scoppiarono a ridere.
<BR>&laquo;Un caso, davvero!&raquo; - disse Armando, cercando di mascherare
il sorriso.

<P>&laquo;Ar... Pa... NET&raquo; - scand&igrave;, sillabando Paco.
<BR>&laquo;Ar...&raquo; - disse Armando indicando il proprio sterno.
<BR>&laquo;Pa...&raquo; - continu&ograve; Paco indicando anch'egli se stesso.
<BR>&laquo;Net!&raquo; conclusero in coro.
<BR>AR... come Armando e PA… come Paco. Era quello il motivo del nome.
Come diavolo avevo fatto a non pensarci? Fortunatamente sopraggiunse il
cameriere, portando le bevande.

<P>&laquo;Grazie!&raquo; - esplodemmo tutti e tre in coro.
<BR>Ero entrato in sintonia con la coppia. Sorrisi anch'io.
<BR>Prima di afferrare le cannucce che svettavano tra i ghiacci gli posi
la prima vera domanda:
<BR>&laquo;Ma ditemi, come &egrave; nata davvero quest'idea? Intendo dire,
creare un sito come ARPANet.&raquo;
<BR>Paco raccolse un po' di pensieri, prima di rispondere:
<BR>&laquo;…Beh… ARPANet &egrave; un'entit&agrave; in divenire, le cui
caratterizzazioni sono in continuo mutamento, a seconda delle idee che
ci vengono in mente, giorno dopo giorno.&raquo;
<BR>Ecco che Armando, ridendo, venne in mio soccorso:
<BR>&laquo;Eh, eh… Scusalo per l'approccio ontologico!&raquo;

<P>Allora cercai di concentrarmi sul serio. Tutto sommato non era un concetto
difficile, e poi il sudore di prima si stava asciugando. Insomma, adesso
potevo essere abbastanza tranquillo per riprendere in mano la situazione:
<BR>&laquo;Ah, ho capito, certo. E dunque, in questo processo evolutivo,
direi quasi eracliteo, che presuppone tra l'altro lo scorrere incessante
delle idee dall'Iperuranio verso l'intelletto e viceversa, l'Essere primo,
l'&Aacute;peiron, la Radice originaria del tutto &egrave; formata da…?&raquo;
<BR>&laquo;…Eh?&raquo; Dopo lo smarrimento iniziale, entrambi dovettero
chiedersi perch&eacute; mai avessimo adottato un linguaggio cos&igrave;
accademico.

<P>&laquo;Ehi, Max&raquo; riprese Armando &laquo;ti dispiace se riportiamo
la conversazione su toni pi&ugrave; normali?&raquo;

<P>Che cavolo, avevano ragione! &Aacute;peiron? Iperuranio? Reminiscenze
scolastiche che mi erano uscite prorompenti una volta stimolato sull'argomento,
ma non era n&eacute; la sede n&eacute; il momento giusto per mettermi a
parlare dei presocratici.

<P>&laquo;Riportiamoci in carreggiata: qual &egrave; l'idea di fondo del
sito?&raquo;

<P>&laquo;Quando ci siamo accorti che i canali standard di diffusione di
un'opera intellettuale erano elefantiaci e preclusi ai pi&ugrave;, abbiamo
pensato di costituire una realt&agrave; alternativa, rapida e democratica,
per permettere a quanti avessero idee e pensieri di qualit&agrave; da esprimere,
di farlo liberamente e con la stessa visibilit&agrave; riservata ad autori
affermati.&raquo;

<P>&laquo;Interessante. E come avete fatto?&raquo;

<P>&laquo;Semplice! Qual &egrave; il media pi&ugrave; democratico che esista?
Internet! Qual &egrave; il media a copertura globale? Internet! Qual &egrave;
il media accessibile pi&ugrave; rapidamente? Internet! Internet!&raquo;
Poi, vedendo la mia faccia: &laquo;…Oh, scusa per l'esaltazione…&raquo;

<P>&laquo;Ma ti pare! Anch'io, quando parlo di Dadamag, faccio cos&igrave;!&raquo;

<P>E Armando: &laquo;Ah, vuoi dire che ti scateni battendo i pugni sul
tavolo in questo modo…?&raquo;
<BR>Paco si gir&ograve; verso Armando con un'occhiataccia, e io tentai
di ribattere qualcosa: &laquo;Ehm… beh, no… cio&egrave;, per carit&agrave;,
il fervore &egrave; ammirevole… urgh…&raquo;

<P>&laquo;Signori, progredamus. Alle 16 c'&egrave; la Formula uno…&raquo;

<P>Armando ritorn&ograve; serio.

<P>&laquo;Abbiamo quindi creato il sito www.arpanet.org, diventato rapidamente
un punto di riferimento per l'informazione culturale in Rete, nell'ambito
delle arti letterarie e visive. Il punto focale &egrave; sempre rimasto
la promozione e la valorizzazione delle opere di autori esordienti, favorendone
la diffusione su Internet e anche al di fuori del Cyberspazio, grazie ad
accordi presi con riviste letterarie e altre pubblicazioni. Per esempio,
sono diversi mesi che PC-Open ospita, nel suo CD, le opere dei nostri autori,
insieme ad altre rubriche culturali.&raquo;

<P>&laquo;Per l'appunto! Se il primo obiettivo era stato di proporre al
grande pubblico nuove correnti letterarie contemporanee, il passo successivo
ha coinvolto una redazione per la produzione di contenuti qualitativamente
validi e di interesse per autori, lettori, addetti ai lavori o semplici
curiosi.&raquo;

<P>Armando e Paco si passavano armonicamente il filo del discorso.

<P>&laquo;Adesso contiamo su un certo numero di aree, come il forum di
discussione in tempo reale, il cui tema centrale, da qualche mese, &egrave;
il potere e le sue implicazioni; "Sto&agrave; poik&igrave;le", ovvero "Il
portico delle pitture", mostre e cataloghi virtuali dedicati ad artisti
intraprendenti; la "LibreriaElettronica", dove &egrave; possibile acquistare
titoli di autori noti ed esordienti…&raquo;

<P>&laquo;Vendiamo anche CD e VHS, in collaborazione con Amazon.&raquo;
<BR>&laquo;…ma il nostro prodotto di punta rimane la rivista.&raquo;

<P>&laquo;Ecco, spiegatemi meglio di che cosa si tratta.&raquo;

<P>&laquo;Vai, Armando, cos&igrave; ti esalti un po' anche tu!&raquo;

<P>&laquo;Eh, eh… ARPA &egrave; un periodico mensile, dedicato alle varie
sfaccettature dell'informazione culturale, e suddiviso in due sezioni:
la prima contiene articoli di approfondimento, segnalazioni di eventi culturali,
concorsi letterari ed estratti particolari e sfuggenti tratti da libri
noti.

<P>La seconda &egrave; un'antologia dei testi pubblicati sul sito: i migliori
vengono riportati anche su ARPA, o presentati in anteprima. In questo modo
gli autori ARPANet possono gi&agrave; contare su un doppio canale di diffusione.
&raquo;
<BR>&nbsp;&laquo;…Se poi si aggiungono le riviste letterarie e i CD-ROM
in edicola in tutta Italia…&raquo;

<P>&laquo;Ok, ragazzi, ma veniamo alla questione costi. Qual &egrave; l'impegno
economico per gli autori?&raquo;

<P>&laquo;Paco…?&raquo;

<P>&laquo;Armando…? Max…? Costi? &Egrave; gratuito! La pubblicazione sui
media controllati da ARPANet &egrave; gratuita! Cos&igrave; come l'abbonamento
alla rivista ARPA, inviata mensilmente per posta elettronica. Ci si registra
alla pagina http://www.arpanet.org/registerit.html&raquo;

<P>&laquo;Bravi. E le 45.000 lire trimestrali di cui leggo nel vostro sito?&raquo;

<P>&laquo;ClasseA. Servizi avanzati per la promozione dell'autore. ClasseA
&egrave; una formula speciale che risponde alle particolari esigenze di
alcuni autori: con ClasseA si pu&ograve; contare su una directory personale
e nominativa (per esempio, www.arpanet.org/MarioRossi…&raquo;

<P>&laquo;…Eh, eh… A questo Mario fischieranno le orecchie tremila volte
al giorno!&raquo;

<P>&laquo;Arrrrrmandooo!&raquo;

<P>&laquo;Scusa, Max, dicevo: directory che contiene una index personale
con note biografiche, stilistiche e un indice privato delle opere (fino
a sei). All'autore ClasseA viene realizzato anche un servizio di promozione
con un banner grafico appositamente creato e visualizzato sulle pagine
del sito. &raquo;

<P>&laquo;Ah, bene! Quindi, vediamo se mi &egrave; tutto chiaro: l'autore
si registra presso il vostro sito, invia i testi e…&raquo;
<BR>&laquo;…Testi che vengono valutati e, se ritenuti validi, pubblicati
sul sito…&raquo;

<P>&laquo;Che tipo di opere pubblicate on-line?&raquo;

<P>&laquo;Beh, Paco &egrave; un appassionato di letteratura cyber, apprezza
tutta la narrativa di questo genere; io tengo abbastanza alla poesia e
alla saggistica di carattere universitario. Sul sito, comunque, trovano
ampio spazio anche racconti brevi, storici, testi teatrali, epigrammi,
gialli, thriller e quant'altro, per soddisfare la maggior parte dei gusti
degli utenti!&raquo;
<BR>&laquo;…Utenti che vengono tenuti in costante contatto con la vostra
produzione culturale, no? &raquo;

<P>&laquo;Ottimo! Vedo che hai compreso perfettamente lo spirito fresco
e positivo di comunit&agrave; che vorremmo instillare nel nostro pubblico.
Protagonisti sono anche i lettori, che possono intervenire attivamente
nei dibattiti, commentare o aggiungere note ai testi, oppure dare una propria
SintesiCritica.&raquo;

<P>&laquo;Vedi, la SintesiCritica &egrave; un gioco intellettuale che prevede
la scelta, da parte del lettore o di un altro autore, di un testo che &egrave;
particolarmente piaciuto, e la critica dello stesso in max. 40 parole.&raquo;

<P>&laquo;Tutt'altro che facile, sai?&raquo;

<P>&laquo;Poi la SintesiCritica viene pubblicata sotto il titolo dell'opera
a cui si riferisce, nell'elenco dei testi, e aiuter&agrave; l'utente successivo
a orientarsi meglio nella lettura. Le migliori SintesiCritiche presentano
in copertina – MainPage – l'opera del giorno.&raquo;
<BR>&laquo;Perch&eacute; non partecipi anche tu? Sai che ti hanno fatto
la SintesiCritica della "Pentola a pressione", il testo che hai pubblicato
presso di noi? Se ti colleghi puoi anche leggere il nome dell'autore che
l'ha elaborata.&raquo;

<P>&laquo;Mav&agrave;? Cavoli, state dicendo sul serio? Dove vado?&raquo;

<P>&laquo;Asp&eacute;, stai qui! Dove vai? Non ho ancora finito la mia
Fanta! Devi recarti, ma solo virtualmente, su http://www.arpanet.org/critica.html!&raquo;

<P>&laquo;Ma non volevi seguire Schumacher?&raquo;

<P>&laquo;Orca miseria… &egrave; vero! Che ore sono?&raquo;

<P>&laquo;Dai, Paco e Armando, l'ultima domanda: qual &egrave; la prossima
idea che lancerete sul Web?&raquo;
<BR>Armando si volt&ograve; verso l'amico:

<P>&laquo;…Paco, lo diciamo?&raquo;

<P>Paco annu&igrave; leggermente con la testa.

<P>&laquo;AssistentiSintetici. Hai presente il faccione che ogni tanto
compare nella MainPage del nostro sito?&raquo;

<P>Ecco che mi mettevano un'altra volta in difficolt&agrave;!

<P>&laquo;Quale faccione?&raquo;

<P>&laquo;Beh, quello di Al, uno degli AssistentiSintetici riservati ai
nostri autori e lettori, a cui presenteranno solo testi e informazioni
relative ai loro gusti e interessi.&raquo;
<BR>&laquo;…cio&egrave;… un canale informativo su misura? Con un assistente
tutto mio?&raquo;

<P>&laquo;Vabb&egrave;, dai, Max, non siamo all'Opera di Carit&agrave;,
Al e gli altri saranno gli alter-ego elettronici discreti e puntuali, e
apparterranno a tutti gli abbonati, costituendo intorno a loro una serie
di affascinanti – almeno, lo crediamo – comunit&agrave; virtuali.&raquo;

<P>&laquo;Niente male! Davvero, ragazzi, mi prenoto da subito per il mio
Assistente Sintetico! Quando potr&ograve; utilizzare il servizio?&raquo;

<P>&laquo;Noi pensiamo da Natale, pi&ugrave; o meno. Comunque sar&agrave;
riportato a chiare lettere sul sito, non potr&agrave; sfuggirti!&raquo;
<BR>Mi voltai verso il televisore che stava inviando le immagini della
partenza. Il gran premio. La griglia di partenza. Il giro di prova era
gi&agrave; stato fatto.

<P>Ecco il primo semaforo rosso, il secondo... il terzo... il quarto.

<P>Partiti!

<P>Cazzo, Schumi, cosa fai?
<BR>Ero in piedi.

<P>Mi voltai verso i ragazzi per scusarmi di questo impeto decisamente
fuori luogo ma non vidi nessuno. Guardai fuori, attraverso la vetrata del
locale ma non si vedeva nessuno in strada.

<P>&laquo;Ma dove...?&raquo;

<P>Sul tavolo c'erano un paio di fogli scritti col computer. Li presi in
mano e lessi il testo:

<P>"Incontrai me stesso nella vetrina del fornaio, forse attratto dalla
mia immagine oppure - pi&ugrave; verosimilmente - dalle focacce e dalle
pizze esposte in maniera accattivante, manco fossero biancheria intima."

<P>Beh... era praticamente quello che mi era capitato oggi con Paco e Armando...
era la storia dell'intervista, con le domande e le risposte.

<P>Ma come cavolo...?

<P>E Paco e Armando dove erano finiti?

<P>E la Caipirinha di Armando? E la Fanta di Paco?

<P>Il tavolo era pulito, libero dai bicchieri, a parte il mio.

<P>Nell'ultima pagina del testo c'era un'aggiunta a penna:
<BR>"Max, ricordati di mettere una tua fotografia sulla Home Page. Eh,
eh, eh. Ciao Paco e Armando"
<BR>Ecco cosa c'era che non quadrava... io non ho la foto sulla Home Page.

<P>Ma che c...

<P>Scherzi del caldo.

<P>Almeno ho l'intervista... l'avevo detto che quei due avevano qualcosa
di speciale.
<BR>Mah...</td></table>
</BODY>

</HTML>
