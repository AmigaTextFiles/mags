                           E D I T O R I A L E
                           -------------------

Un caldo saluto di benvenuto a tutti i soci...

Finalmente ecco a voi il terzo numero...spero l'attesa vi sia ripagata da
articoli che spero placheranno la vostra sete/fame di Babylon 5...

Gia' ma non di sola fanzine si vive...ci vorrebbe la serie in onda da
mamma RAI !

Quando iniziammo la nostra "avventura" del club, a meta' di Agosto del
 1995, i giornali dedicati ai palinsesti televisivi annunciarono a gran
voce l'arrivo di Babylon 5 su RAIUNO... come invece tutti sappiamo si sono
dimenticati, o hanno cambiato idea, il che ai fini pratici porta al
medesimo risultato, e cioe' una serie di videocassette doppiate in
italiano che stanno a prendere polvere chissa' dove, mentre noi
(noi soci fondatori e qualche altro) gia' avevamo visto la serie
nell'edizione originale, e quindi sapevamo che era di qualita'.

Abbiamo atteso uno iato di tempo sufficiente (la speranza e' sempre
l'ultima a morire), ora rimbocchiamoci le maniche e facciamo partire
UNA BELLA CAMPAGNA DI LETTERE.

Al centro della fanzine troverete un prestampato da inviare alla RAI, una
sorta di petizione che dovete firmare e spedire all'indirizzo indicato nel
foglio stesso.

Io consiglio di fotocopiarlo diverse volte (anche una decina) e poi di
inviarlo con cadenza settimanale o bisettimanale.

Nulla vi impedisce di spedire allo stesso indirizzo vostre lettere, aventi
sempre come oggetto lo sblocco di Babylon 5, ma vi devo dare delle
direttive a riguardo:

- ASSOLUTAMENTE niente insulti o minacce, sarebbero controproducenti, e
darebbero ai vertici RAI motivo di pensare che hanno a che fare con dei
pazzoidi, (potrebbero decidere ancor piu' profondamente di non dare la
serie).

- fate LETTERE BREVI e che giungano subito al punto; queste lettere
verranno lette da persone che hanno molto da fare, con una finestra
di attenzione di mezzo minuto al massimo. Il testo che vi consiglierei
e' naturalmente quello che vi propongo col prestampato, magari riveduto
un'attimino per personalizzarlo.

In sostanza dovete un'attimino adulare questi signori, anche se avete
invece voglia di strozzarli alla Darth Vader.

Bene, allora mi raccomando.
Un'altro punto importante; per far funzionare meglio il club,
dal numero QUATTRO abbiamo deciso di riordinare le cariche.

Data la straordinaria attivita' fatta a livello di club di
Massimo Martini, cedo la carica di Presidente del club a lui,
che diventa a tutti gli effetti "front-man" dell'organizzazione.
Come e' ovvio sara' affiancato dalla sua "first lady" Bianca Maria.

Saranno loro quindi i diretti responsabili del contatto con i soci, e
dell' edizione della fanzine del club, l' ISN Network.
Ricordatevi dunque all'atto del rinnovo dell'iscrizione (o se volete far
iscrivere qualche vostro amico) che l'indirizzo e' il seguente

Massimo Martini

Via Aldo Moro, 63

fraz. Massa e Cozzile

51010- Margine Coperta (PT)

Naturalmente qualsiasi quota di iscrizione che perverra' a me' dopo la
data di chiusura di questo numero TRE, che segna il passaggio delle
consegne, non verra' certo persa ma reindirizzata a loro.
E continuero' a rispondere a tutte le missive che mi vorrete inviare.

Potete contattare Bianca e Massimo (solo in ore serali) al 0572/78743.

Quanto a me, retrocedo alla carica di Vicepresidente del club, ma ovviamente contribuiro' in parallelo a Bianca, Massimo, Raffaella
e Livia a sostenere il club.
La decisione e' in sintonia con l'universo di Babylon 5, che sottende un
cambiamento imminente che prima o poi esplode in tutte le cose e in
tutti i personaggi... e supportata da tutta una serie di considerazioni
logiche relative al funzionamento del club.

Di noi soci fondatori, solo Bianca e Massimo hanno accesso a Internet
fonte primaria dei nostri articoli, dal loro terminale e inoltre
possono stampare la fanzine direttamente, senza dover fare invii pazzeschi
avanti e indietro come abbiamo fatto fino ad adesso; chiunque scrive
materiale su B5 e lo vuole far pubblicare ora lo mandera' direttamente a
loro.

Spero vivamente che questo velocizzi un pochino l'uscita della fanzine.

Si, purtroppo la serie non e' andata in onda quando speravamo, e questo ha
sconvolto i nostri piani. Per un periodo iniziale mandammo lettere a tutti
i giornali che si occupavano di palinsesti televisivi, poi ci accorgemmo
che le lettere che ricevevamo erano di due categorie:

- gente che non sapeva cosa diavolo fosse la serie e chiedeva...altre cose
(sapete, Babylon 5 da' un po' il senso di una "babilonia" dove chissa'
quel che succede...)

- gente che non riusciva a capacitarsi di come fossimo riusciti a vedere
gia' la serie, chiedeva informazioni ma poi (giustamente) dato che
la serie ancora non e' in programmazione, non si e' iscritta.

Il risultato, ahime' ,e' che siamo ancora pochini. L'unico consiglio che
vi posso dare se volete darvi al proselitismo biccinquesco e' quello di
far vedere ai nostri futuri associati il Babylon 5 che avete... se
volete sapere come reperire le puntate in lingua originale, contattateci,
oramai diversi negozi anche italiani le vendono.

Dunque, altre cose su Bianca e Massimo; stanno organizzando una home-page Internet del nostro club (!!) e hanno realizzato un' intervista per
promuovere la serie (e il nostro club)  su Odeon TV.

La trasmissione e' :
"Fantasy - Nel cuore del fantastico", e va' in onda Venerdi' alle 2330,
e Sabato alle 0030.

Tenete duro e mi raccomando le lettere alla RAI !

                                           Mario Zorzi


CONTENUTI:

Editoriale
Abbonamenti/Credits
Articolo di Nick Brett
Articolo di Mauro Maltoni
Parla JMS
Riassunto e Guida de "Una Voce dallo Spazio"
Riass. e Guida di "Midnight on the Firing Line"
Riass. e Guida di "Soul Hunter"
Racconto di Nick Brett

Numero chiuso il 1 giugno 1996

Un grazie a Mauro Maltoni per le immagini di questo numero (apprezzabili appieno solo nella versione "in bit" di ISNN...)

