<HTML>

<!-- Questa pagina e' stata realizzata da Riccardo Lanzidei.
Per qualsiasi informazione: r.lanzidei@mbox.panservice.it -->

<HEAD>
</HEAD>

<BODY BACKGROUND="sfondo.jpg">

<TABLE WIDTH=560 CELLPADDING=10>
<TD CELLPADDING=10>
<FONT SIZE=+0 FACE="comic sans ms">  

                        
                              
Un  Giovedi'  sera  intorno  alle  23.  Un  locale  buio  con
soffitti bassi e nuvole di fumo nell'aria, uno di quei locali
in  cui  la vita si puo' soffermare a riflettere su se'‚ stessa.
Un  piccolo  palco, di poco rialzato rispetto  al  pavimento,
sedie  e  sullo  sfondo, vicino alle pareti,  alcune  panche.
Quasi tutte occupate.<br>

Sul  palco  due bluesman di strada. Uno suona la chitarra  e
canta, l'altro accompagna con l'armonica. Ad un tavolino  io,
con  una  bottiglietta di Corona in mano con  incastrata  nel
collo una fettina di limone. Tutto regolare.<p>

"Okay, ora vi chiediamo un po' di partecipazione. Quello  che
suoneremo  adesso  e'  un canto da chiesa,  non  delle  nostre
ovviamente, in quelle non ci si diverte molto... no,  di  una
di  quelle  chiese intorno al Mississippi in cui si  comunica
con  Dio  con il blues ed il gospel, le musiche dell'anima...
almeno  della  mia  e  spero della  vostra.  Come  vi  dicevo
dovreste  anche voi unirvi al coro rispondendo al  ritornello
con -TELL JESUS WHAT YOU WANT- 2 volte. Bene, proviamo" <p>

 -TELL JESUS WHAT YOU WANT- <br>
 -TELL JESUS WHAT YOU WANT- <p>

Quasi  tutti  rispondevano a gran voce al ritornello.  Quasi
tutti erano divenuti parte attiva dello spettacolo. Io no. Le
mie  dita  battevano il ritmo sul bordo del tavolino,  ma  la
voce,  che  pure  avrebbe voluto uscire, rimaneva  incastrata
nella  gola  come la fettina di limone nella bottiglietta  di
birra.<br>

Ero  ai margini. Ai margini dell'azione come mi era accaduto
tante altre volte nella vita. Con il desiderio di mettermi in
gioco,  ma senza averne la forza o il coraggio. Ed era questa
consapevolezza  che  mi feriva ora. Mi  guardai  intorno  per
cercare  conforto negli occhi delle altre persone ai margini.
Lessi nei loro sguardi i miei stessi timori uniti alla stessa
voglia d'intervenire. Il mio disagio non diminui' nel sentirmi
non solo, anzi.<p>

Portai  la Corona alla bocca e bevvi una lunga sorsata,  poi
l'appoggiai  sul  tavolo. Iniziai a seguire  il  tempo  della
canzone battendo le mani. Sempre piu' forte. <p>

 -TELL JESUS WHAT YOU WANT- <br>
 -TELL JESUS WHAT YOU WANT- <p>

Anche  i  piedi si unirono alle mani iniziando a  percuotere
alternativamente  il  pavimento.  La  voce  rimaneva  dentro.
Intorno  a  me  anche  le altre persone  ai  margini  avevano
iniziato  a  battere le mani. I nostri sguardi s'incrociarono
per un lungo istante. <p>

 -TELL JESUS WHAT YOU WANT- <br>
 -TELL  JESUS WHAT YOU WANT- Sussurrai la seconda strofa.  Un
improvviso  calore iniziava a propagarsi  per  tutto  il  mio
corpo.  In  fondo  non doveva essere cosi' difficile,  pensai.
Raccolsi  tutte  le  mie forze cercando d'indirizzarle  nelle
corde vocali. Ecco il ritornello.<p>

 -TELL  JESUS  WHAT  YOU WANT- La mia  voce  si  sentiva  ora
distintamente. <br>
 -TELL  JESUS  WHAT  YOU WANT- Sempre piu'  distintamente.  Le
persone  intorno mi guardavano compiaciute. Avevo  smesso  di
essere ai margini. <p>





</TD></TABLE>
</BODY>
</HTML>