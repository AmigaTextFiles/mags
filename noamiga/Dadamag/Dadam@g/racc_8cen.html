<HTML>

<!-- Questa pagina e' stata realizzata da Riccardo Lanzidei.
Per qualsiasi informazione: r.lanzidei@mbox.panservice.it -->

<HEAD>

<TITLE>La forza</TITLE>

</HEAD>
<BODY BACKGROUND="sfondo.jpg">

<TABLE WIDTH=560 CELLPADDING=28>
<TD ALIGN="left">
<FONT SIZE=+0 FACE="comic sans ms">
Obi Wan Kenobi avanza verso il centro della sala di comando della Morte Nera. La totale concentrazione della sua mente si traduce nell'estrema rilassatezza dei lineamenti. I suoi occhi fissano la maschera impenetrabile di Darth Vader, le sue orecchie ascoltano l'ansimare ipnotico dei respiratori interni dell'elmetto, ma la sua attenzione e' focalizzata sul flusso continuo della Forza.<BR>
Lentamente i due avversari iniziano a muoversi intorno in un rituale antico quanto l'universo.<BR>
- Finalmente ci ritroviamo, vecchio - Obi Wan ascolta la durezza metallica delle parole distorte dal sintetizzatore vocale del suo avversario mentre una torsione maligna cerca di deviare il corso della Forza.<BR>
Obi Wan ne fa parte, sa che questo non e' il vero attacco, ma solo un assaggio: ugualmente scioglie la tensione e riporta la Forza al suo dato primitivo. <BR>
- Era scritto, lo sapevamo entrambi.<BR>
Continuano a girare. Sotto lo sguardo attonito di Han Solo e Luke Skywalker, spettatori impotenti della parte piu' superficiale dello scontro, estraggono i convertitori di energia, le spade laser degli Jedi.<BR>
Dopo qualche istante entrambi, contemporaneamente, attingono all'infinito serbatoio della Forza e le due armi si animano nelle loro mani. L'aria e' percorsa dalle vibrazioni elettromagnetiche, il ronzio sommesso che si ode e' la testimonianza esteriore della presa che i due guerrieri hanno sul flusso sotterraneo della Forza.<BR>
Poi tentano di prendere il sopravvento l'uno sull'altro, la danza del combattimento e' frenetica, composta, guizzante, fulminea, sommessa o infida mentre la mente cerca di dominare, arginare, spremere o succhiare il nucleo stesso della Forza.<BR>
Finche'.<BR>
Il Generale nero tenta di sferrare un attacco risolutore mentre Obi Wan calcola la possibilita' di entrare nella guardia dell'avversario quando il convertitore di Darth Vader inizia a lampeggiare e poi rimane inerte nelle sue mani.
Solo in quel momento una traccia di emozione attraversa il volto altrimenti inespressivo di Obi Wan Kenobi: un impercettibile sorriso gli increspa le labbra, fugacemente.<BR>
Darth Vader alza la mano sinistra a fermarlo mentre con l'altra solleva la Visiera dell'elmetto.<BR>
- Non e' possibile - dice al vecchio Obi Wan, - come fa il tuo a funzionare ancora?<BR>
Obi Wan Kenobi spegne il suo convertitore, lo porge al suo avversario, apre il vano delle pile: <BR>
- Guarda qui, non piu' le vecchie nichel-cadmio, ma le nuove Force, per una fonte di energia INESAURIBILE!<P>

FORCE, la nuova pila a lunga durata.<BR>
FORCE, che la Forza sia con te!
</TD></TABLE>
</BODY>
<HTML>