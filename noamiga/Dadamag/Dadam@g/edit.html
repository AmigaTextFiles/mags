<HTML>

<!-- Questa pagina e' stata realizzata da Riccardo Lanzidei.
Per qualsiasi informazione: r.lanzidei@mbox.panservice.it -->

<HEAD>

<TITLE>Narrativa</TITLE>

</HEAD>
<BODY BACKGROUND="sfondo.jpg">
<CENTER>

<TABLE WIDTH=560 CELLPADDING=10>
<FONT SIZE=+0 FACE="comic sans ms"> 
Che altro titolo poteva avere un editoriale che presenta una nuova e-zine telematica? Anzi il rilancio di una storica e-zine telematica portata avanti da alcuni "folli" desiderosi di donare il proprio tempo e la propria passione in nome di un valore ormai quasi scomparso, quando non deriso, ai giorni nostri: LA CULTURA. E perdipiu' senza alcun fine di lucro, roba da non credere! Facciamoci del male, appunto ;-).<P>

Credo sia, a questo punto, doverosa una piccola introduzione per chi ancora non ci conosce o per chi visita queste pagine per la prima volta. "DADAm@g" e' un progetto telematico che prosegue l'attivita' dell'esperimento "DADA", nato e cresciuto in ambiente Fidonet e poi diffusosi e diventato grande su INTERNET. Cos'era, dunque, "DADA", si chiederanno alcuni? "DADA" voleva essere ed e', in effetti stata, un'oasi per gli aspiranti scrittori che volevano diffondere le loro opere, per tutti coloro che volevano estrarre i loro testi, le loro idee, i loro pensieri dal cassetto per condividerli con altri.<P>

"DADA" era voler mettersi in gioco, in discussione, magari senza prendersi nemmeno troppo sul serio. E da semplice accozzaglia di testi presi qua' e la' "DADA" e' a poco poco divenuta un punto di riferimento per tutti gli amanti della scrittura, della lettura e della cultura in generale. Cosi' abbiamo potuto, e voluto, parlare di musica, di cinema, di filosofia, di teatro e di tutto quello che ci veniva in mente. Da semplici individui smaniosi di "fare" siamo diventati un gruppo di persone affiatate con tante idee da proporre e soprattutto con tanta voglia di allargare sempre di piu' il "giro".<P>

"DADA" non ha mai voluto essere un circolo chiuso per pochi adepti che si capivano e si beavano della loro intelligenza e della loro diversita' dalla massa (bleah! ad individui del genere), ma ha tentato di essere un fiume in piena che raccoglieva tutti quelli che incontrava sul suo cammino, indipendentemente dal fatto che fossero o meno in perfetta sintonia con chi li aveva preceduti. Ogni individuo in "DADA" era importante, ogni individuo aggiungeva qualcosa di nuovo ed unico al gruppo. Questo era lo spirito che ci ha animato. E per questo, credo, siamo stati seguiti da molti di voi.<P>

"DADA" e' morta (telematicamente ovvio, perche' il suo spirito continuera' ad esistere per sempre, INTERNET o non INTERNET, nei laboratori, nei circoli autogestiti, nelle fanzine ciclostilate, nelle menti delle persone libere) nel Giugno del 1997 e dopo alcuni mesi di riflessione si e' pensato di dare vita ad un nuovo progetto di e-zine telematica che partisse dai risultati positivi ottenuti (il secondo posto all'iniziativa "CULT 97", che ci ha premiato tra i principali nove progetti culturali italiani con conseguente invito al "Salone del Libro" di Torino, non ci ha esaltato piu' di tanto, ma nemmeno dato dispiacere ;-) ) con "DADA" e cercasse di migliorarli ulteriormente. In particolar modo abbiamo cercato di rendere piu' professionale (parola che odio, lo ammetto) la redazione. Abbiamo cercato di suddividere meglio i vari compiti in modo tale da poter reggere maggiormente nel tempo ed in modo tale da poter contrastare meglio i vari impegni quotidiani che ci sommergono (tutti noi lavoriamo, studiamo, ecc...).<P>

Da tutto questo, ma soprattutto dalla grande voglia che ci accomuna di poter dire ancora qualcosa e di voler ancora ascoltare cio' che gli altri vogliono dire, e' nata "DADAm@g", la rivista che potrete sfogliare in questo affascinante mondo virtuale che non e' fatto solo di Diane spiaccicate sotto un tunnel e commercialisti desiderosi di dodicenni come spesso i giornali vogliono farci credere.
<P>

Per questo, navigatori consapevoli o casuali che siete capitati in questi lidi, vi invitiamo a trascorrere qualche minuto in nostra compagnia sfogliando queste pagine, ma vi invitiamo soprattutto, se il progetto vi interessa, a partecipare attivamente ai contenuti della rivista contattando i vari responsabili della redazione, oppure iscrivendovi alla nostra mailing list per seguire le varie discussioni, idee, ecc...
<P><BR>

Info Generali:
<P>
Rivista "DADA" (1995-1997): 
<A HREF="http://www.agonet.it/cafe/dada">http://www.agonet.it/cafe/dada</A><P>
Rivista "DADAm@g": 
<A HREF="http://dadamag.agonet.it">http://dadamag.agonet.it</A><P>
<P>
Iscrizione alla Mailing List: messaggio di posta elettronica a 
<A HREF="mailto:majordomo@agonet.it">majordono@agonet.it</A> con testo 
subscribe dada-list.
<P>
A presto.

</TD></TABLE>


</BODY>
<HTML>