<HTML>
<BODY BACKGROUND=../back/back1.gif>

Concerto  C.S.I.. <BR>
01/05/1998 Reggio Emilia<BR>
di Davide Bonicelli<BR>
<BR>
Sotto a scrosci di pioggia battente si sono svolti i concerti dei gruppi di supporto, 
cioè Antennah (che molti non hanno sentito in quanto il concerto è stato anticipato 
di mezz'ora rispetto al previsto), i francesi Ulan Bator ed Estasia, che non hanno 
brillato particolarmente.
Spunta il sole, e con esso i C.S.I. hanno cominciato il loro spettacolo, che si è 
articolato nella solita scaletta del mimporta 'nasega tour.
Da segnalare una versione particolarmente infuocata di A tratti, Matrilineare e 
mimporta 'nasega, accolte dal numerosissimo pubblico con un pogo pressochè 
generale.
Le vere sorprese sono arrivate a concerto verosimilmente finito, infatti, dopo il 
primo bis, alcuni operai hanno cominciato a smontare la strumentazione, ma il 
pubblico ha rumoreggiato fino a chè i C.S.I. sono tornati sul palco.
Ed è stato con un incredibile stupore che il pubblico ha sentito le prime note di 
Emilia Paranoica (!!!!!!!!!!!), accolta subito con un boato assordante.
Incredibile ma vero i C.S.I. hanno eseguito proprio la canzone simbolo dei CCCP 
regalando un'emozione banalmente  etichettabile come 'sempre pìù indefinibile'!
Alla fine di una versione vagamente simile a quella di Maciste contro tutti, ma più 
'salmodiata' e urlata all'inverosimile da Ferretti, ha poi cantato sorridendo con la 
sola voce il noto ritornello di Romagna mia, tanto da far credere che stessero per 
partire con Valium tavor serenase.
Come gran finale hanno poi eseguito Depressione caspica, assieme agli Estasia (!), 
che ha visto Giovanni e Romina in un improbabile duetto, con la partecipazione di 
una ballerina del ventre vestita di rosso e coi capelli blu (!!) intenta, appunto, in 
una danza del ventre, che ha fatto subito venire il dubbio al pubblico che fosse 
Annarella; dubbio che è stato comunque sciolto in breve tempo.
Come piccola curiosità si può segnalare che, in conclusione di Depressione caspica, mentre gli altri
continuavano a suonare, Ferretti, Ginevra e Canali si sono seduti sul palco, immobili, fissando
l'orizzonte, per poi alzarsi e sorridere alla fine della musica; non c'entrerà niente, ma a me ha
ricordato molto l'analoga scena dei CCCP sul finale di Tempi moderni.
Applausi a non finire per uno spettacolo che rimarrà nella storia dei C.S.I. e di molti che erano lì a
vederli, con Ferretti che ha indirettamente risposto a tutte le critiche e dubbi sollevati sulla loro
presunta commercializzazione, spiegando perchè non sono voluti andare sulla 'televisiva' piazza
romana. C.S.I. fedeli alla linea? Beh, per un giorno senz'altro sì!
</BODY>
</HTML>

