<HTML>
<BODY BACKGROUND=../back/back1.gif>

Artista: Litfiba<BR>
Paese d'origine: Firenze<BR>
Nome disco + vhs: Lacio drom (buon viaggio)<BR>
Anno d'uscita: 1995<BR>
Numero brani: 11<BR>
Durata CD: 51.32<BR>
Durata vhs: 1.30 circa<BR>
Valutazione: 6 1/2 <BR>
Recensione di: Davide Bonicelli <BR>
<BR>
<BR>
Ritengo che ascoltare i Litfiba oggi sia un'impresa veramente notevole visto gli infimi livelli
raggiunti dal gruppo in questione, d'altronde si sa che è veramente difficile uccidere i propri idoli.
Come d'abitudine, i Litfiba hanno fatto uscire questo disco live al seguito di un album in studio,
nella fattispecie Spirito, che ha sancito la seconda svolta nella loro carriera, con in più questa
volta una videocassetta a documentare non il concerto ma tutto quello che c'è intorno, prima e dopo.
Devo ammettere che riguardare Lacio drom è comunque ancora divertente.Tra qualche spezzone live si
intravede un po' di tutto, soprattutto il pubblico che aspetta, canta e discute, Piero e soci tra docce
panini e cazzeggi vari tipo la visita al (ex)brigatista Curcio, incursioni di personaggi più o meno
strani fra cui fa addirittura capolino un ingrassato Fatur! Piacevole e simpatica,e quasi interamente
in bianco e nero, questo video si mantiene ancora appetibile per tutti i fan dei Litfiba. Un po'
diverso il discorso per quanto riguarda il cd, infatti non è facile trovare qualcosa di nuovo per
quanto riguarda il lato live dei Litfiba, dato l'esorbitante numero di questo tipo di registrazioni in
commercio. Oltretutto il disco apre con 4 canzoni tratte da Spirito (Lacio drom, No frontiere, Spirito,
Lo spettacolo) rimasterizzate in modo piuttosto superficiale senza che gli venga aggiunto niente di
nuovo. Dalla quinta traccia partono i pezzi dal vivo con Lulù e Marlene, l'ennesima versione, poi la
vecchissima La preda e Il vento in una versione indubbiamente bella. Segue Africa, questa volta in
versione studio (anzi, finto-live), dato che dal vivo era già stata presentata sul doppio album Colpo
di coda. Si termina con Suona fratello, Onda araba e Santiago, quest'ultima con una versione
'attualizzata' e comunque sempre stupenda. In conclusione il cd è solo sufficiente, mentre la
videocassetta è discreta: dato che vengono vendute insieme ad un prezzo piuttosto basso l'acquisto è
comunque consigliato.
</BODY>
</HTML>

