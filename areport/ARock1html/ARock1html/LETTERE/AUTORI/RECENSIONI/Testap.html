<HTML>
<BODY>
Artista: Prozac+<BR>
Paese d'origine: Pordenone (?)<BR>
Nome disco: Testa plastica<BR>
Anno d'uscita: 1996<BR>
Numero brani: 12<BR>
Durata: non molto<BR>
Valutazione: 6 1/2<BR>
Recensione di: Davide Bonicelli<BR>
<BR>
Prozac+, nome di un famoso tranquillante, è da circa un annetto anche conosciuto come una delle poche
nuove band italiane realmente valide.
Artefici di un punk piuttosto poppeggiante, devono la loro velocissima ascesa al ruolo di confermata e
solida band anche e soprattutto per la presenza femminile  della cantante Ave e dell'altrettanto
avvenente bassista.
Bisogna dire che hanno indubbiamente dei limiti, che potrebbero eesere comunque visti anche in chiave
positiva, cioè  giri di basso molto semplici, voce sempre molto uguale anche nelle modulazioni (voce
che comunque è piuttosto particolare-leggi 'candida'- su questo tipo di musica e ai primi ascolti
disorienta un po'), batteria senza particolari slanci e chitarra...beh, la chitarra è ovviamente
energica: da notare che in quasi tutti i brani ve ne è sovraincisa un'altra che 'poppeggia' un po' il
risultato finale.
Una nota anche per i testi che in alcuni casi sono anche molto belli, tipo in Rendimi la vita, ma che
comunque sono comicamente ossessivi nel parlare di droga, come nelle varie Senja, Niki o nella nuova
Betty tossica.
In fondo sono difetti sorvolabili tenedo conto che è il disco d'esordio, che l'insieme suona molto bene
e che se vi piace il genere punk ma non troppo, rimane molto consigliato.
Da notare che, in attesa del nuovo album Sciroppo, questo Testa plastica è stato ristampato con
l'aggiunta di 2 nuovi brani di cui posso solo dire uno è una una cover dei Violent Femmes e l altro
è nuovo di pacca ed è il già citato Betty tossica.
Ultimamente è stata rilasciata anche una versione su vinile, dove manca la canzone Niente,
riconoscibile anche perchè c'è la scritta "Non c'è niente" : molto simpatici...
</BODY>
</HTML>
