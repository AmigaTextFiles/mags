
<HTML>
<BODY BGCOLOR="#eeeeee">
<FONT COLOR="blue">
Prozac+<BR>
Bologna, 26/6/97<BR>
<BR>
Concerto gratuito in occasione del Made in Bo, che ha rischiato seriamente di venire raso al suolo, per
la non proprio buona riuscita del concerto.
Prozac+ che si sono presentati in cinque elementi (tanti per una band punk) e che hanno subito
attaccato alla grande con Senya seguita da Niki, scatenando fin dalle prime note un pogo selvaggio e
tuffi dal palcoscenico con crowsurfing.
Per nulla intimoriti hanno anzi caricato il pubblico soprattutto con la presenza scenica del
chitarrista Gianmaria e di quelle ben più formose della cantante Ave e della bassista che con i loro
salti all'uninsono hanno esaltato non poco la platea.
Da notare che, vedendoli dal vivo, hanno rivalutato la mia idea che non sapessero suonare, infatti,
su giri comunque semplici, non è affatto facile farli senza sbagliare saltando e correndo di continuo!
Senza effettuare nessuna pausa, i Prozac  hanno suonato buona parte di Testa plastica, una cover in
inglese e qualche brano nuovo, prima del patatrac.
Infatti, dopo poco più di mezzora è saltata la luce, dopo il ritorno è ricominciato il concerto per poi
interrompersi di nuovo dopo  l'inizio di Diversi, cosa che si è ripetuta per 6 volte per altrettanti
break-out,dopodichè i Prozac hanno a malincuore mollato, tra il malcontento degli spettatori.
A nulla sono valsi i cori del pubblico ("almeno faccela vedere!") verso Eva, che ha risposto con un
sorridente gesto dell'ombrello.
Un vero peccato, ma i Prozac+ rimangono consigliatissimi dal vivo.
</FONT>
</BODY>
</HTML>

