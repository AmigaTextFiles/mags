<HTML>
<BODY BGCOLOR="#eeeeee">
<FONT COLOR="blue">
Artista: Skunk Anansie<BR>
Paese d'origine: UK<BR>
Nome disco: Stoosh <BR>
Anno d'uscita: 1996 <BR>
Numero brani: 11 <BR>
Durata: 50.16 <BR>
Valutazione: 6 1/2 <BR>
Recensione di: Davide Bonicelli <BR>
<BR>
<BR>
Si è sentito parlare degli Skunk Anansie come i salvatori del rock, l'unica band in grado di proporre
qualcosa di nuovo in questo campo.
Affermazione molto pesante e senz'altro spropositata, soprattutto dato che gli Skunk non hanno
inventato praticamente niente; le ragioni del successo sono da ricercare nelle belle canzoni proposte
senz'altro, ma soprattutto nella cantante Skin che, con la sua immagine di ribelle cattiva arrabbiata
col mondo, ha saputo catalizzare l'interesse di milioni di fans.
Non male comunque per una band nata appena 4 anni fa e con solo 2 dischi al suo attivo!
Il disco si apre con la poco orecchiabile e atipica Yes,it's fucking political , per poi rallentare
decisamente ritmo con All i want , She's my heroine , Infidelity (only you) e Hedonism (just because
you feel good) , poi finalmente la grinta ricompare con Twisted (everyday hurts).
Non un disco di lenti, ma quasi anche se non sono proprio lenti in senso canonico, comunque una bella
differenza rispetto al primo disco Paranoid & Suburb.
Insomma è senz'altro un bel disco, però dà la sgradevole impressione di badare alla classifica delle
vendite e non è difficile prevedere una probabile evoluzione verso la techno-rock o diavolerie del
genere.
Intanto continuiamo comunque ad ascolatare Stoosh e ad andare ai concerti...
Se vi sono piaciute le canzoni sentite alla radio o i video in tv comprate pure l'album che non vi
deluderà.
</FONT>
</BODY>
</HTML>

