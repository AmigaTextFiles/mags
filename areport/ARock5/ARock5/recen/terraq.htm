<HTML>
<BODY BGCOLOR="#eeeeee">
<FONT COLOR="blue">
Artista: C.S.I.<BR>
Paese d'origine: Italia<BR>
Nome disco: La terra, la guerra, una questione privata<BR>
Anno d'uscita: 1998 <BR>
Numero brani: 12 <BR>
Durata: 73.15 <BR>
Valutazione: 8<BR>
Recensione di: Davide Bonicelli<BR>
<BR>
<BR>
Uscito all'inizio del 1998, proprio all'inizio del Mimporta 'nasega tour 
degli allora lanciatissimi C.S.I. , questo album tacciato di essere una 
mera operazione commerciale va controcorrente ed esibisce un 
concerto ai tempi del tour di Linea Gotica.
Era il 5 Ottobre 1996, e più che un concerto era un vero e proprio 
omaggio a Beppe Fenoglio, bravissimo scrittore della resistenza ai 
tempi della seconda guerra mondiale, svoltosi proprio nella sua città 
natale: Alba, perdipiù nella chiesa.
E' un disco difficile, senza mezze misure che non concede niente di 
facile: solo la solare Fuochi nella notte negli ultimi minuti riesce ad 
essere leggera nel porsi all'ascolto, mentre tutto il resto, se si esclude -
per quanto si possa escludere- a sprazzi Memorie di una testa tagliata- 
è tutto cupo e chiuso, il contrario degli ultimi C.S.I. 
La partenza è affidata al brano dei CCCP Campestre, cantato dalla sola 
dolce voce di Ginevra di Marco che dura ben 8 minuti, mentre il 
secondo pezzo è Esco (da Linea Gotica) che si prolunga anch'esso fino 
agli 8 minuti, giusto per far capire che atmosfera si respira con questo 
disco.
Belle versioni si hanno di Linea gotica e di Cupe vampe (tra gli ovvi 
punti di forza ideali del disco), mentre la lunghissima Memorie di una 
testa tagliata giunta alla terza incarnazione non aggiunge nulla di 
nuovo, come del resto Del mondo, la cui bellezza però stordisce 
sempre, mentre si ha una bella e lentissima versione di In viaggio.
Annarella, qui con piano e voci, è sempre meritevole di attenzioni, 
come Irata di cui fa piacere avere una versione dal vivo e di Guardali 
negli occhi, riproposta in due tronconi entrambi molto sentiti, 
probabilmente i punti centrali dell'album.
Il disco, pur essendo molto difficile e ristretto agli estimatori di Linea 
gotica è molto bello, un live da brividi; il pianoforte di Magnelli 
riprendi il sopravvento che aveva avuto in In quiete, metre le 
atmosfere sono simili ma comunque cambiate.
Anche la voce di Ginevra, a mio avviso, riprende la sua collocazione 
naturale, da arricchimento e da preziosa corista, che era un po' fuori 
luogo in Tabula Rasa Elettrificata.
Da avere.
<BR>
<BR>
Questa è invece la recensione di Davide Astolfi.
<BR>
<BR>
I C.S.I. durante il fortunato tour di T.R.E. si presentano di nuovo sul
mercato con un disco live che verrà ritirato dal mercato una volta
calato il sipario sulla tourneé nei palasport.
Cosa si può dire di un album come questo?
Semplicemente che è di una bellezza disarmante: già la prima canzone (
Campestre, 8 minuti interpretati dalla sola voce di Ginevra) ci fa
capire come si tratti di tutt'altra opera  rispetto a T.R.E.; le
atmosfere eteree e sognanti, che sembrano dondolare e fluttuare
eternamente, la qualità del suono eccezionale ( ricordiamo che
quest'album è stato registrato nella chiesa di Alba in onore di Beppe
Fenoglio) ci riportano , più che all'ultimo disco di studio, al sound di
In quiete, altro masterpiece della discografia di Ferretti & C.
Scorrendo rapidamente la track-list, possiamo notare Cupe vampe, suonata
in una versione ancora più tetra ed angosciante dell'originale, Memorie
di una testa tagliata, ormai un classico, In viaggio press'a poco nella
stessa versione che appare su In quiete, ma sono due i veri capolavori
di questo disco: Annarella, in una versione incredibilmente bella, ed
Irata, degna conclusione di un concerto straordinario, che i fan dei
C.S.I., ma anche semplicemente tutti coloro che amano la buona musica,
dovranno necessariamente ricordarsi per un bel pezzo
</FONT>
</BODY>
</HTML>


