<HTML>
<BODY BGCOLOR="#eeeeee">
<FONT COLOR="blue">
Artista: Carmen Consoli<BR>
Paese d'origine: Catania<BR>
Nome disco: Confusa e felice<BR>
Anno d'uscita: 1996<BR>
Numero brani: 12 <BR>
Durata: 42.15 <BR>
Valutazione: 6 1/2 <BR>
Recensione di: Davide Bonicelli<BR>
<BR>
<BR>
Ascoltando un disco di Carmen Consoli è piuttosto facile partire prevenuti, essendo un prodotto tipico
di Sanremo, e anche la trasmettutissima ,seppur gradevole, Confusa e felice non aiuta a migliorare
l'impatto del primo ascolto che è piuttosto tragico: le canzoni sembrano tutte uguali tranne poche
eccezioni, la voce troppo particolare per cambiare efficacemente di intonazione,i testi poco stimolanti
ed ha tutta l'aria di album anonimo trainato da un singolo martellato all'inverosimile.
Con qualche ascolto in + le cose sembrano comunque migliori: le canzoni cominciano ad avere un'identità
propria, la voce di Carmen disorienta piacevolmente e il tutto diventa piuttosto gradevole senza per
questo far gridare al miracolo.
I difetti ci sono, tra cui la chitarra classica di Carmen che tende un po' ad appiattire tra loro i
brani, i testi che, seppur essendo piacevoli, vertono su pochi temi (problemi d'amore e di
successo) dando così l'impressione di essere ripetitivi e per ultimo una sensazione latente di
commercialità che difficilmente scompare del tutto.
D'altronde anche i lati positivi non mancano, in particolare c'è da segnalare un paio di canzoni molto
belle cioè Per niente stanca che ha un riff di chitarra che ricorda addirittura i CCCP e Fino
all'ultimo, niente male.
Da ascoltare prima di comprare, potrebbe però piacervi non poco.
</FONT>
</BODY>
</HTML>
