<HTML>
<BODY BGCOLOR="#eeeeee">
<FONT COLOR="blue">
<IMG SRC=../pix/mksd.jpg ALIGN="right">
Artista: Marlene Kuntz<BR>
Paese d'origine: Cuneo<BR>
Nome disco: Come di sdegno<BR>
Anno d'uscita: 1998<BR>
Numero brani: 6<BR>
Durata: 48.29<BR>
Valutazione: 5<BR>
Recensione di: Davide Bonicelli<BR>
<BR>
<BR>
<BR>
<BR>
Personalmente i remix mi fanno partire piuttosto indisposto verso questo tipo di 
operazioni che in genere sono di mero sfruttamento commerciale.
Anche il nuovo lavoro dei Marlene Kuntz non fa quindi eccezzione ed è forse per 
questo che lo ritengo piuttosto deludente.
Lavoro di transito, questo, fatto per colmare un po' l'enorme spazio tra il secondo 
ed il terzo vero album, che si compone di sei pezzi: il primo, Aurora, è un nuovo 
brano, abbastanza bello ma nulla di eccezzionale, nello stile dei Marlene con un 
testo ancora più metaforico di quanto ci avevano già abituato.
Come stavamo ieri è il primo dei due remix, che non stravolge neanche tanto 
l'originale tratto da Il vile, quindi è sostanzialmente inutile; è quindi il turno di 
Donna L, registrata dal vivo nel '96, è un vecchio brano dei Marlene che eseguono 
a volte nei concerti e che comunque era già presente in versione un po' ridotta 
nella videocassetta Petali di candore.
Tocca a Questo e altro, anch'esso nuovo brano però in versione remix, anche in 
questo caso remix con garbo, ma ancora non molto interessante.
Discorso a parte per i due brani finali: il primo La vampa delle impressioni parte 1 
è un'improvvisazione senza alcun cantato lunga ben 29 minuti sinceramente troppo 
per essere ascoltabile, è già tanto riuscire ad ascoltarla tutta intera!
La parte 2 è invece un brano letto da Cristiano Godano a riguardo della 
registrazione precedente, praticamente la fiera della vanità e della tronfiezza, 
sinceramente troppo.
Tirando le conclusioni chi accusa i Marlene di essere vanitosi narcisisti troverà pane 
per le sue argomentazioni, i veri maniaci avranno di che sbavare, ma gli altri si 
annoieranno un po': tenendo conto che i due brani nuovi saranno nelle loro 
versioni definitive nel nuovo album, che il remix è inutile e che i due pezzi finali 
sono evitabili, rimane solo Donna L che non so se verrà inclusa nel prossimo disco, 
ma è comunque poco per un disco che, seppur a prezzo ridotto, è sostanzialmente 
inutile ed evitabile.
</FONT>
</BODY>
</HTML>
