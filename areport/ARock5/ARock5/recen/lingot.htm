<HTML>
<BODY BGCOLOR="#eeeeee">
<FONT COLOR="blue">
Artista: C.S.I.<BR>
Paese d'origine: Italia <BR>
Nome disco: Linea gotica<BR>
Anno d'uscita: 1995<BR>
Numero brani: 10<BR>
Durata: ? <BR>
Valutazione: 8<BR>
Recensione di: Davide Bonicelli<BR>
<BR>
<BR>
<BR>
Veramente difficile, questo Linea gotica colpisce al primo ascolto per la sua cupezza generale.
Procedendo nell'ascolto se ne vanno poi a scoprire le molteplici identità, dalla rabbia, la
disperazione e la sfiga alla speranza ed alla felicità.
Disco molto impegnativo che porta i C.S.I. a fare i conti con la guerra e la vita per 10 brani di cui
si intuisce la fatica e la sofferenza, a partire dalla scelta degli strumenti: chitarre, classiche e
elettriche, con l'aggiunta delle tastiere di Magnelli e del canto. Il basso e la batteria fanno la loro
saltuaria comparsa in 3 canzoni, ma vi assicuro che il ritmo serrato del disco non ve ne farà accorgere
molto facilmente l'assenza.
Nonostante questo, probabilmente ha ragione Ferretti quando dice che Linea gotica è il disco più punk
dei CCCP, anche se la musica è molto lenta e il cantato mai stato così basso come tonalità, è pure vero
che se il punk è andare contro gli schemi e le convenzioni, nel momento stesso in cui il punk stesso ha
uno standard scontato, allora Linea gotica rompe gli schemi, mantiene lo spirito del punk e ne diventa
il punto di non ritorno. I testi di Ferretti sono ai massimi livelli, spuntano frasi indimenticabili
ovunque e meritano di essere mandati a menoria in ogni loro parola. La musica è di primo acchito molto
difficile da assimilare, ma dopo i canonici primi ascolti (più qualcuno in più...) diventa avvolgente e
e avvincente, sposandosi benissimo coi testi ed il cantato. Personalmente alcune canzoni non mi
piacciono molti, altre le ritengo un po' fastidiose, come Millenni, ma in compenso le altre sono di una
bellezza unica, tipo Linea gotica, Cupe vampe e E ti vengo a cercare (cover di Battiato). La più bella
rimane comunque Irata, stupendamente lunghissima, di cui l'unico difetto è per me il passaggio tra i
due tempi della canzone è troppo netto, sembrano quasi 2! Ritengo che se i C.S.I. si fossero ritirati
dopo questo disco sicuramente lo avrebbero fatto al culmine della loro carriera artistica e sarebbe
stata la cosa più facile, infatti fare un disco dopo questo Linea gotica (la fine di tutto, in un certo
senso) non è facile per nessun; Ferretti qui in Blu lo dice chiaramente: 'ho dato al mio dolore la
forma di abusate parole, che mi prometto di non pronunciare mai più', così è stato, ma fortunatamente i
C.S.I. hanno deciso di continuare ripartendo dall'unico punto possibile: l'inizio.
</FONT>
</BODY>
</HTML>
