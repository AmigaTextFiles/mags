<HTML>
<BODY BGCOLOR="#eeeeee">
Artista: C.S.A.M.?<BR>
Paese d'origine: Italia<BR>
Nome disco: Psicoimmersione del giovane millenario nell'ampolla musicale dell'era 
mediana<BR>
Anno d'uscita: 1998<BR>
Numero brani: 12<BR>
Durata: ?<BR>
Valutazione: 7<BR>
Recensione di: Davide Bonicelli<BR>
<BR>
<BR>
Parte molto ambizioso sin dal titolo questa demo, che comunque non delude le aspettative 
presentandosi molto curata, con una bella copertina a colori e con una resa sonora tutto 
sommato di buona qualità.
Autori di un rock per niente scontato, con molte accelerazioni e rallentamenti, uso intenso 
di computer, ma con pochi suoni elettronici, più che altro viene usato per aggiungere 
varietà e sonorità alle canzoni e per la parte ritmica, infatti il trio è sprovvisto di batteria.
Trovo difficile paragonarli ad altri gruppi, soprattutto italiani: la loro è musica 
relativamente una novità per l'Italia, mentre la voce del cantante sembra quella di 
Ruggeri, tanto che nei lenti, dove ci sono maggiori somiglianze, è facilmente confondibile 
con l'originale.
I testi variano dal bello, al difficile al banal-rock (per fortuna poco), mantenendosi 
comunque al di sopra della media
Irresistibili le canzoni Nullità, Sabato mattina, Aria fredda, Gocce rosse e particolarmente 
dirompente Analisi.
Tra alti e bassi, i C.S.A.M.? hanno comunque prodotto un'ottima demo, meritevole di ben 
altro di un semplice nastro; io l'ho ricevuta gratuitamente da un amico, ma se anche 
costasse qualcosa vi consiglio di cercarla perchè ne vale comunque la pena, sono una band 
da tenere senz'altro sott'occhio.
Per contatti ed informazioni potete raggiungere il chitarrista alla sua home page: 
http://freeweb.aspide.it/freeweb/laz.
</BODY>
</HTML>
