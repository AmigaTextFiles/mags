<HTML>
<BODY BGCOLOR="#eeeeee">
<FONT COLOR="blue">
<IMG SRC=../pix/cccp1.jpg ALIGN=right ALT="foto jpg da 21428 bytes">
Artista: CCCP fedeli alla linea - C.S.I.<BR>
Paese d'origine: Italia<BR>
Nome libro: Fedeli alla linea dai CCCP ai C.S.I.<BR>
Nome disco: Tabula rara<BR>
Anno d'uscita: 1997 <BR>
Numero brani: 3<BR>
Durata: 150 pagine - 18.36<BR>
Editore: Giunti<BR>
Recensione di: Davide Bonicelli<BR>
<BR>
<BR>
Questo libro è il frutto di circa 20 ore di intervista che il giornalista musicale (che brutta
definizione...) Alberto Campo ha tenuto a Giovanni Lindo Ferretti e Massimo Zamboni per farsi
raccontare tutta la loro storia, da quando sono nati all'ultimo album Tabula Rasa Elettrificata (e un
pochino più avanti...).
Il prezzo è molto alto (£38000), ma è giustificato dall'eleganza dell'impaginazione, dalla elevata
quantità di foto, dall'ottima qualità della carta e dal cd singolo allegato Tabula rara.
Non c'è molto da dire sul libro senonchè è pressochè imperdibile per tutti i fans dei C.S.I. o dei
CCCP, contenendo una serie infinita di curiosità, ad esempio (pee chi non l'avesse mai visto) Ferretti
con la cresta e con la tenuta militare, Fatur nudo coi suoi attrezzi, ritagli di Topolino riguardanti i
CCCP oppure eventi quantomeno strani come la proposta fatta agli ex CCCP di riformarsi per il solo
concerto del 96 dei Sex Pistols (e Ferretti stava quasi per accettare!) o la partecipazione del solito
Ferretti alla selezione dello Zecchino d'oro (!).
Nessun personaggio o evento vien trascurato, da Maciste contro tutti o gli Ustamò e il Consorzio
Produttori Indipendenti cosicchè il libro scorre via senza far rilevare alcun difetto.
Imperdibile.
<BR>
<BR>
Il cd, ovviamente non acquistabile separatamente, contiene tre brani: il primo è la cover di Noi non ci
saremo, apparsa sul disco tributo ad Augusto Daolio, di cui si può dire che è una bella versione,
giocata molto sulle tastiere di Magnelli ma che in fondo non aggiunge moltissimo all'originale; la
seconda è Buon anno ragazzi, composta subito dopo Linea Gotica e tirata in mille copie e data in
omaggio ai lettori del Maciste, il bollettino d'informazioni del Consorzio Produttori indipendenti.
Lunga ben 8 minuti, sarebbe forse la più bella canzone dei C.S.I. se non per fosse il finale di 4
minuti composto dalla voce 'loopata' di Ferretti e di un giro di chitarra, che, in una canzone così
bella, la rovina un po'; rimane comunque una tappa fondamentale per i fan.
Ultimo è il remix di A tratti dei Datura, uscito su singolo dopo Ko de mondo e sinceramente ne avremmo
fatto tutti a meno, comunque c'è.
Globalmente si può ritenere questo cd un ottimo "omaggio".
</FONT>
</BODY>
</HTML>
