<HTML>
<BODY BGCOLOR="#eeeeee">
<FONT COLOR="blue">
Artista: C.S.I.- Davide Ferrario<BR>
Paese d'origine: Italia<BR>
Nome video: Sul 45 parallelo<BR>
Anno d'uscita: 1997<BR>
Durata: 50 minuti circa<BR>
Recensione di: Davide Bonicelli<BR>
<BR>
<BR>
Sul 45 parallelo è il film-documentario sulla Mongolia del tanto decantato viaggio di Ferretti e
Zamboni, leader dei C.S.I., e sulla pianura padana, realizzato da Davide Ferrario, il regista del
bellissimo Tutti giù per terra (di cui qua si avvistano alcuni attori!).
Così, mentre il duo dei C.S.I. vagava per la Mongolia seguito da una telecamera, altrettanto faceva il
regista nella pianura padana, alla ricerca di eventuali somiglianze o dissonanze tra i due mondi uno
evoluto e l'altro primitivo, anche se talvolta con un intreccio di queste due componenti.
Non c'è poi molto da dire in più, a parte che chi ha ascoltato molto T.R.E. probabilmente comprerà
anche questo video, gli altri no! La colonna sonora è formata da tutto l'ultimo disco dei C.S.I., con
canzoni in genere proposte a spezzoni, più qualche canto tradizionale mongolo.
Il contenuto di questo video è piuttosto interessante, anche se non contiene cose particolarmente nuove
per ci segue i C.S.I. abbastanza attentamente, ma vale a mio giudizio comunque l'esborso, anche se non
consumerete tanto presto il nastro.
Due gli appunti principali: il primo è la brevità, 50 minuti non sono tantissimo, soprattutto per un
argomento così vasto, e secondo il fatto che non ci hanno fatto vedere la tanto decantata Boloorma!
</FONT>
</BODY>
</HTML>
