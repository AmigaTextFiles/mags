5
1*

{3                                   Mediakuvat
{3                                   ----------


Mediakuvat on Sakun uusi palsta, jossa Heimo Laukkanen kolumnien muodossa kertoo
muiden medioiden tavoista kertoa asioista ja tuo samalla julki omat  ajatuksensa
niistä sekä muista ajankohtaisista asioista.

Mikäli sinä löydät jonkin erinomaisen mielenkiintoisen artikkelin tai vastaavas-
ti sinusta tuntuu, että sinulla olisi jotain kommentoitavaa, niin lähetä  artik-
keli tai oma mielipiteesi minulle.

Mediakuvat
c/o Heimo Laukkanen
KKK 28 M 167
00930 Helsinki

Internet: heimo.laukkanen@helsinki.fi


{31. Media-ala yhdistyy, mutta ei Euroopassa
{3------------------------------------------

Kun maailma kehittyy, yksi ja ehkäpä tärkein taustavoima pyörityksen keskellä on
raha. Suuret innovaatiot ovat monesti saaneet kehittyä ja jalostua, kun joku  on
nähnyt niiden joskus tulevaisuudessa tuottavan sijoitetut  rahat  takaisin.  Oli
kyse sitten tietoliikenteen muuttamisesta langattomaan  muotoon  tai  televisio-
viihteen siirtämisestä digitaaliseen muotoon, jossain taustalla  -  tai  suoraan
nenän edessä - leijuvat dollarinkuvatukset.

Eurooppalaiset televisioyhtiöt ostavat vuosittain yhdysvaltalaisia televisio-oh-
jelmia lähes seitsemällä miljardilla markalla. Maailmanlaajuisesti puhutaan mon-
ta sataa kertaa suuremmista summista! YK:n International Telecommunication Unio-
nin arvion mukaan tieto- ja viestintäalan teollisuuden tulot olivat viime vuonna
noin 6 150 miljardia markkaa eli noin 6 prosenttia koko maailmantaloudesta.

Ohjelmien levityksen seuraava kuuma sana, digitaalisuus, tulee olemaan rahasampo
niin viihteen tuottajille kuin  myös  laitteistovalmistajille.  Jokainen  haluaa
osansa, mutta kukaan ei tunnusta omaavansa rahkeita ottaakseen kaiken yksin. Ah-
neuden tilalle on tullut tehokas ahneus. Suuret yhdistyvät vielä suuremmiksi  ja
suuntaavat yhteiset voimansa tehokkaasti uuteen viestintämuutokseen.

Kun amerikkalaiset viestintäyritykset liittoutuvat, eurooppalaiset jätit harmit-
televat EU:n kilpailukomissaarin asettamia rajoituksia, jotka  estävät  Euroopan
viestintäalaa hallitsevien Warner-CNN-vastineiden syntymisen. Ennen vuotta 1998,
jolloin EU:n telemarkkinat avautuvat kilpailulle, EU:n politiikkana on ylläpitää
kilpailua ja antaa kansalliselle toiminnalle elinvoimaiset mahdollisuudet.

Onko EU:n politiikka hyväksi vai pahaksi, siitä voidaan olla monta  mieltä.  To-
tuutta kuitenkin on, että terve kilpailuasema, joka ei anna  monopoliasemaa  ke-
nellekään, takaa monipuolisen televisiotarjonnan ja tukee myös paikallisia piir-
teitä. Toisaalta suuri Euro-Communications Oy olisi omiaan kilpailemaan  samassa
sarjassa Time Warner - Ted Turner Broadcast Companyn ja Walt Disney - ABC:n kal-
taisten yhteenliittymien kanssa. Suuri yhtenäinen eurooppalainen kokonaisuus ta-
kaisi eurooppalaisille tukevat asemat  neuvottelupöydässä  keskusteltaessa  niin
ohjelmien hinnoista kuin  myös  mahdollisista  yhteistyösopimuksista  tai  vies-
tintätaivaan uudelleenjaosta. Vuoden 1998 tuleva kilpailun vapautuminen  lopulta
näyttää, onko yhdysvaltalaisten jättien parantanut kilpailukyky ja suunnaton ka-
pasiteetti liikaa Euroopan ja muun maailman omille pienemmille viestintäyhtiöil-
le.


{32. Internetiin uskotaan edelleen vahvasti
{3-----------------------------------------

Keskiviikkona 11. lokakuuta oli Helsingin Sanomissa Vapaa-aika-osassa pieni  ar-
tikkeli, jonka sisältönä lyhykäisesti oli se, että Time Warner uskoo  Internetin
valtavaan kasvuun ja siten myös todelliseen  kaupalliseen  hyödyntämiseen.  Time
Warnerin uusista medioista vastaavan johtaja Bob Lydonin sanoja  lainaten:  "Tu-
lemme näkemään valtavia kasvulukuja."

Usko Internetiin on ymmärrettävää, sen tietää jokainen, jolla on ollut mahdolli-
suus surffata hyvillä yhteyksillä ja  kokea,  että  Internetistä  on  todellista
hyötyäkin. Lisääntyvä palvelujen määrä ja palvelujen tason parantuminen on posi-
tiivistä katsottavaa. Sivuista saa entistä enemmän  irti,  eikä  halutun  tiedon
löytäminen ole välttämättä enää niin vaikeaa, onhan apuna useita etsintäpalvelu-
ja ja yhä enemmän kattavia kaupallisia palveluita.

Massojen rynnistäessä rajat asettaa enää tekniikka. Suositut serverit hidastuvat
ja monesti jopa tukkiutuvat. Esimerkiksi epävirallinen Pamela Andersonin kotisi-
vu jouduttiin liiallisen kuormituksen käytön takia lopettamaan, samalla  tavalla
on käynyt monille eroottisia kuvia levittäneille palveluille.  Yhteyksien  kuor-
mittuminen ei kuitenkaan rasita vain yhtä käyttäjää, vaan kaikkia, jotka  halua-
vat siirtää tietoa samoja reittejä pitkin. Kirosanat tukahdutetaan huulta pures-
kelemalla ja Tetristä taustalla pelaamalla.

Mutta kuten aina, rahalla saa ja Unixilla pääsee. Kuten isolla rahalla tehdyistä
järjestelmistä, esimerkiksi Playboyn kotisivu (www.playboy.com),  näkee,  nopeat
yhteydet myös pitkän matkan päähän ovat mahdollisia. Kun on varaa pistää  jonoon
joukko Sunin Sparcstationeja, voi olla myös melko  varma,  että  omat  kotisivut
pyörivät jouhevasti.

Internetiä kaupallistattaessa täytyy toivoa, että osa verkon avulla kerättävästä
rahasta palaa itse verkkoon. Median ansiosta Internetistä on  tullut  niin  kova
sana, että sillä on mahdollisuuksia  vaikka  mihin.  Positiiviset  mielleyhtymät
surffaukseen ja jonkinlaiseen tiedon vallankumoukseen ovat vain mukavaa bonusta,
ruuhkat  ja  hajanaisuus  taas  totuudenmukaista  miinusta.  Vaikka   pankkitili
näyttääkin tällä hetkellä vielä roimasti plussaa, voivat Bob Lydonin  kuvailemat
"valtavat kasvuluvut" räjäyttää koko järjestelmän käsiin.

Massojen aiheuttamat ruuhkat ja törmäykset tiedon valtatiellä  voidaan  aktiivi-
sella rakentamisella välttää tai ainakin vähentää vahinkoja. ATM-verkot  ja  uu-
siutuvat serverit ovat vain positiivista kuultavaa. Nopeat ja toimivat  yhteydet
ovat Internetin kaupallisen onnistumisen tärkeimpiä edellytyksiä. Nykyaikaisella
talousihmisellä ei ole aikaa odotella tai haravoida tuntikaupalla  sivulta  toi-
selle haluamaansa tietoa etsien. Tiedon  pitää  tulla  mahdollisimman  nopeasti,
mieluiten jo eilen!

Laajat, keskitetyt tietopalvelut tulevat löytämään aktiivisen käyttäjäkuntansa -
aivan kuten suosituimmat etsintäpalvelut ja eri ihmisten  ylläpitämät  linkkisi-
vut. Kirjojen julkaisijat voivat siirtää suuria kirjasarjoja verkkoon  ja  myydä
yksityishenkilöille ja oppilaitoksille erilaisia käyttöoikeuksia.  Uutispalvelut
voivat välittää sähkeensä reaaliajassa tilaajille myös sähköpostin kautta. Miltä
tuntuisikaan liittyä mukaan Reuterin palveluun ja saada puolen tunnin välein ly-
hyt katsaus maailman uutisista, tai vastaavasti käydä lukemassa tärkeimmät uuti-
set suoraan automaattisesti päivitettävältä WWW-sivulta silloin, kun se  parhai-
ten itselle sopii?

Internetistä löytyy mahdollisuuksia vaikka mihin, muuhunkin kuin eroottisten ku-
vien välittämiseen. Lähivuosien aikana yrityksillä on suuret mahdollisuudet vai-
kuttaa siihen, mitä netin tulevaisuudesta muodostuu. Vaikka tarjontaa löytyy  jo
nyt aina elokuvayhtiöistä pienten yhdistysten ja yksityishenkilöiden  kotisivui-
hin, kattavampi edustus ei olisi pahitteeksi, sillä netti on  kommunikaatiokana-
vana aivan ehdoton! Vai millä muulla välineellä voit  hetkessä  olla  ilman  sen
suurempia kustannuksia yhteydessä kiintolevyohjaimen valmistajaan  Yhdysvallois-
sa, kirjoittaa virheraportin jostain ohjelmasta, lukea uusimmat uutiset ja  tut-
kia samalla tulevien elokuvien maistiaispaloja?


{33. Terveydenhuolto siirtyy tietoverkkoihin
{3------------------------------------------

Ei ole enää pelkkää utopiaa Sakun tai muiden lehtien sivuilla kertoa  tietoverk-
kojen mahdollisuuksista esimerkiksi potilastietojen siirrossa. Oulun  ylipistol-
lisen keskussairaalan ja Kuusamon terveyskeskuksen välillä on jo toimiva  yhteys
mm. röntgenkuvien siirtoa varten.

Lokakuun alusta lähtien kokeiltua systeemiä haaveillaan yhdistettäväksi  myöhem-
min kaikkiin Suomen sairaaloihin.  Erityisesti  syrjäseuduille  tietoverkko  tuo
kaivattua apua, kun vaikeiden tapauksien kohdatessa paikallinen lääkäri voi saa-
da verkon kautta paikalle erikoislääkärin avun nopeasti ja ilman suuria  kustan-
nuksia. Parhaassa tapauksessa tietoverkko nopeuttaa hoitopäätöksen tekemistä  ja
säästää potilaan mahdollisesti jopa turhan kuljettamisen keskussairaalaan.

Teleradiologiasta povataan viidessä vuodessa lähes kaikkien suurten sairaaloiden
ja useiden aluesairaaloiden arkipäivää. Vaikka säästötoimet ja  vanhat  asenteet
hidastavatkin uusien työtapojen käyttöönottoa, on selvää, että tämä on  tulevai-
suuden suuntaus. Pohjois-Norjan kaikki terveyskeskukset  on  jo  nyt  linkitetty
Tromssan yliopistolliseen sairaalaan, ja Pohjois-Ruotsissa rakennetaan vastaavaa
järjestelmää.


{34. Japanilaiset Eurooppaan omilla kännyköillä
{3---------------------------------------------

Japanin suurin puhelinyhtiö NTT, Nippon Telegraph &  Telephone  Corporation,  on
ilmoittanut markkinoivansa japanilaista PHS-puhelinverkkoa kaikkialle maailmaan.
Erityisesti hinnallaan kilpaileva järjestelmä ei kuitenkaan ole GSM:n  korvaaja,
vaan ennemminkin toimii GSM-verkon täydentäjänä.

Suomalaisiin GSM-hintoihin tottunut kuluttaja kuuntelee mielellään lupauksia sa-
tasella saatavasta puhelimesta, vaikkei järjestelmä välttämättä  Suomen  oloihin
hyvin sopisikaan. Järjestelmän tukiasemien kantosäde on nimittäin  huomattavasti
pienempi kuin vastaavien GSM-asemien, eikä se sen takia sovellu viestintään esi-
merkiksi kaupunkialueen ulkopuolella, ellei kolmensadan metrin välein  pystytetä
uusia tukiasemia. Kaupunkialueella PHS-verkko on  sen  sijaan  omaa  luokkaansa.
Halvat puhelimet ja GSM-järjestelmää halvemmat lähettimet, joita kuitenkin  tar-
vitaan enemmän, puhuvat PHS:n puolesta. Rakennusten  suojiin  voidaan  piilottaa
niin monta tukiasemaa kuin tarvitaan, ja näin ollen edes  julkisivulautakunnalla
ei pitäisi olla mitään uutta langatonta puhelinjärjestelmää vastaan.

Personal Handy System tunnustaa vielä kuitenkin joitain puutteellisuuksia. Puhe-
limien kuuluvuus alkaa nimittäin heiketä, kun nopeus ylittää 50  kilomeriä  tun-
nissa. Tämän takia esimerkiksi autosta tai junasta puhuminen on hankalaa,  ellei
jopa mahdotonta! Tältä osin järjestelmä on siis vielä lapsenkengissä,  vaikkakin
se mitä ilmeisimmin kelpaa jo tavallisten langallisten  liittymien  korvaajaksi.
Valoisaa tulevaisuutta PHS:lle povaavat kuitenkin NTT:n  puheet,  joiden  mukaan
PHS:n tiedonvälityskyky on erinomainen ja soveltuukin sen takia hyvin esimerkik-
si multimediaan ja kuvansiirtoon. Ehkäpä  PHS:stä  saataisiin  halpa  jokamiehen
kaupunkikännykkä?


{35. Novellin maailmanverkko
{3--------------------------

Suuria suunnitelmia löytyy muualtakin  kuin  maatalon  isäntien  päiväunelmista.
Amerikkalaisella Novellilla on unelmana luoda kaikki  maailman  mikroprosessorit
kattava jättimäinen älykäs maailmanverkko. Jokainen mikroprosessorilla varustet-
tu jääkaappi, pesukone, tietokone, video ja hilavitkutin  olisi  liitetty  verk-
koon, jonka toiminnot mahdollistaisivat mm.  laitteiden  keskustelun  keskenään.
Auto voisi ilmoittaa kuljettajalle sähköpostin välityksellä esimerkiksi  huollon
tarpeellisuudesta, kodinkoneet  voisivat  pyytää  talon  ilmastointia  säätämään
lämpötilaa niille sopivammaksi tai mikrotietokone voisi  itse  tilata  ohjelmien
uudet päivitykset suoraan verkon kautta - ilman, että käyttäjän tarvitsee  tehdä
mitään.

Vaikka suunnitelma kuulostaa lähinnä jonkun suuren  johtajan  cyberpunk-kuvitel-
malta, on se omalta osaltaan kutkuttava uutinen. Novellin  kaltainen  liikevaih-
doltaan kahden miljardin dollarin yritys ei lähde julkaisemaan suunnitelmia, el-
lei se tosissaan ole ajatellut järjestelmän toteuttamista. Ja mikäli järjestelmä
toteutuu, kuten Novellin ilmeisenä tarkoituksena  on,  tulevaisuutemme  on  taas
kerran piirun verran lähempänä tosihumanistien pelkäämää teknomaailmaa.

Positiiviselta kannalta katsottuna verkko olisi optimaalinen  tietoliikenneväli-
ne, "turvallinen ja kaupallinen Internet", kuten Novellilla  sanotaan.  Älykkäät
laitteet tekisivät maihinnousun  koteihimme.  Koneiden  sielunelämä  viesteineen
kaikkineen saisi ne tuntumaan entistä inhimillisemmiltä. Ehkäpä ilmastointilait-
teen kanssa voisi huonona päivänä keskustella ja suostutella sen toimimaan  kun-
nolla. Auto olisi todellakin miehen paras ystävä ja televisio tietäisi, mitä oh-
jelmia katsojalle pitää valita.

Jos utopinen verkko saataisiin joskus valmiiksi, tarjoaisi se uskomattomat  mah-
dollisuudet - niin hyvässä kuin pahassa. Seuratkaamme asiaa ja kuvitelkaamme tu-
levia keskusteluja kodinkoneidemme kanssa.


{36. Kilpailua neljännestä kanavasta
{3----------------------------------

Lehtien palstoilla käytyjen keskustelujen  perusteella  neljäs  valtakunnallinen
TV-kanava on yksi tämän valtakunnan toivotuimpia lapsia, ellei hyviä  TUPO-sopi-
muksia oteta mukaan laskuihin. Aina tietyin väliajoin  niin  Helsingin  Sanomien
kuin pienempien paikallisten lehtienkin palstoilla muistetaan kirota kolmen  ka-
navan muodostamaa suppeaa tarjontaa. Yleisradion kanavat ovat  keskittyneet  si-
vistävään ja suomalaiseen viihteeseen  TV1-  ja  TV2-kanavilla  Mainostelevision
pyörittäessä omaa kaupallista unelmaansa MTV3-kanavalla. Kiistat Star Trekin lo-
pettamisesta, Simpsonien häviämisestä ja monien muiden suosikkisarjojen oudoista
katoamisista ovat saaneet katsojat enemmän tai vähemmän kuohuksiin. Vaihtoehtoja
ei kuitenkaan ole ollut. Kaikilla ei näy PTV, eivätkä maksulliset satelliittika-
navatkaan ole välttämättä paras vaihtoehto. Onko neljäs valtakunnallinen, toinen
kaupallinen televisiokanava sitten se haluttu ratkaisu?

Tiedotusvälineissä vahvimpana suosikkina uuden toimiluvan saajaksi on ollut Hel-
sinki Median hallitsema PTV. Menestyksekkäästi kaapelitelevisiona toiminut kana-
va on nostanut huimasti profiiliaan parantamalla ohjelmistoaan  ja  ulkonäköään.
Erityisen hyvän huomion PTV:llä on saaneet elokuvat, joiden esittäminen on muil-
la kanavilla jäänyt syystä tai toisesta. Varsinainen juhlatapahtuma oli  esimer-
kiksi Quentin Tarantinon Reservoir Dogs -elokuvan esittäminen  leikkaamattomana.
Allekirjoittanutkin myöntää sinä päivänä hetken  kironneen,  ettei  taloyhtiöstä
löydy satelliittilautasen sijaan kaapelia.

Mutta PTV ei ole ainoa ehdokas uuden toimiluvan omistajaksi. Venäläinen Russkoje
Video on jättänyt jo lupahakemuksensa, ja Helsingin Sanomien mukaan ruotsalainen
Modern Times Group ja Scandinavian Broadcasting Systems seuraavat perässä.

Oli luvan saaja kuka tahansa, on todennäköistä, että  ensi  vuosi  tietää  uutta
iloa joka kodin taikalaatikkoon. Kaksi kilpailevaa valtakunnallista  mainoskana-
vaa tulee olemaan uusi tilanne Suomessa  ja  vaatii  siksi  uusia  otteita  myös
MTV3:lta. Jos MTV ei ota Star Trek -sarjaa ohjelmistoonsa, tuleva neljäs  kanava
voi viedä scifi-katsojat mennessään. Enää MTV3 ei voi tuudittautua omaan pieneen
monopoliasemaansa kalliiden kaupallisten ohjelmien tarjoana, sillä vaihtoehto on
olemassa.

Positiivisena yllätyksenä voi tulla vielä suomalaisten  ohjelmien  tason  nousu.
Tuottajat pystyvät kilpailuttamaan suosituilla nimillä kahta asemaa ja näin  ol-
len hankkimaan enemmän rahaa uusien ja  vanhojen  ohjelmien  kehittelyyn.  Tällä
hetkellä ohjelmat myydään käytännössä vain kahdelle yhtiölle, Ylelle ja  Mainos-
televisiolle, mikä pitää kysynnän ja tarjonnan lakien mukaisesti hinnat alhaisi-
na. Kapasiteetin noustessa voivat ohjelmien tekijät saada tuotoksistaan pohjois-
maisittain edes standardin mukaista korvausta  ja  katselijat  viimeinkin  hyvää
vastinetta TV-luvalleen. 
