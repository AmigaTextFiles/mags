5
1*

{3                              Amigistin hyvä elämä
{3                              --------------------

                                Timo Kämäräinen


Otsikko kiteyttää oikeastaan erään itsestäänselvyyden -  onhan  jokaisen  Amigan
omistajan elämä rikas ja onnellinen. Ihminen on kuitenkin olento,  joka  ei  ole
koskaan tyytyväinen mihinkään, vaan haluaa aina parempaa. No,  kyseessä  ei  ole
tällä kertaa tietokoneen vaihtaminen, paitsi kenties A4000T/60-mallin  hankkimi-
nen. Se, mitä ajan tässä artikkelissani takaa, on pitkän ja terveen  iän  salai-
suus. Se on kysymys, joka on vaivannut kuolemattomuutta janoavaa ihmiskuntaa sen
koko olemassaolon ajan. Erilaiset uskonnot pyrkivät tarjoamaan vaihtoehtoa tuon-
puoleisesta, eikä siinä mitään pahaa ole, mutta nyt on löytynyt  uusi  mahdolli-
suus elää maan päällä paremmin. Ja eikös olekin loogista kirjoittaa Amigisteille
pitkästä ja terveellisestä elämästä, sillä meillähän on hyvä  syy  miksi  säilyä
täällä kauan. :-)

Tämän kirjoituksen pohjana on artikkeli Newsweekissä (August 14, 1995). Jos joku
haluaa tietää asiasta enemmän, sieltä voi löytää asiantuntevampaa  tekstiä  kuin
tämä. Kyseissä artikkelissa kerrotaan  eräästä  ihmisen  itsensäkin  erittämästä
hormonista, nimittäin melatoniinista. Se voi olla joillekin biologiaa tai psyko-
logiaa opiskelleille osittain tuttu juttu - itse kuulin siitä vasta artikkelista
ensimmäisen kerran.

Mikä melatoniini oikein on? Se löydettiin 40 vuotta sitten, ja sittemmin sitä on
tutkittu ahkerasti. Se on hormoni, jota muodostavat ihmisen  lisäksi  myös  muut
eläimet. Juuri nyt siitä on tulossa ison rapakon tuolla puolen oikea muotilääke.
Syitä on helppo löytää. Ensiksikin sitä myydään luontaistuotekaupoissa ja hinta-
kin on erittäin halpa. Lisäksi on tutkittu ja oikeaksi todistettu, että  melato-
niini auttaa unettomuuteen ilman  sivuvaikutuksia  tai  riippuvaisuutta,  toisin
kuin muut unilääkkeet, jotka tosin ovatkin enemmän kuin huumeita. Hormonin  muut
mahdolliset ominaisuudet ovat silti edellistäkin uskomattomampia.

Ihmisellä melatoniinia muodostuu käpylisäkkeessä. Sen erittymisen määrä  riippuu
valon määrästä, ja pimeällä sitä muodostuu eniten. Ihmisellä hormoni siis sääte-
lee vuorokausirytmiä, mutta esim. linnuilla sama hormoni  ohjaa  parittelurytmiä
ja hevosilla hengitystä. Mutta pari vuotta sitten biologit  löysivät  melatonii-
nilta muitakin ominaisuuksia.

Melatoniinin väitetään voivan ehkäistä raskauksia, suojata soluja rappeutumisel-
ta, parantaa ihmisen immuunisysteemiä, ehkäistä syöpää ja  mikä  parasta  -  pi-
dentää ihmisen elinikää. Kokeita edellisten asioiden  tiimoilta  on  tehty  sekä
eläimillä että ihmisillä. Hiirikokeissa on todettu muun muassa, että  melatonii-
nilla boostattujen hiirien elinikä piteni jopa  kolmanneksella.  On  myös  tehty
koe, jossa on vaihdettu kymmenen nuoren ja  vanhan  hiiren  käpyrauhaset,  jotka
siis tuottavat muun muassa melatoniinia. Huomattiin, että vanhat  hiiret  saivat
uuden turkin, niiden näkö parani ja kunto kasvoi. Nuorille hiirille  kävi  juuri
päinvastoin. Vielä ei tosin voida todistaa, että sama  toimisi  myös  ihmisillä,
sillä ihmisen elinikä on sen verran pitkä, ettei koetta ole  saatu  vielä  lähes
alkuunkaan.

Ihmisillä tehdyissä kokeissa on voitu osoittaa varmasti, että he saavat  täydel-
liset unenlahjat ja heidän immuunisysteeminsä  voimistuu.  Jopa  syöpäpotilaiden
tilassa on saatu aikaan huomattavaa parannusta melatoniinilla, ja mikä  parasta,
mitään sivuvaikutuksia ei ole pystytty löytämään. Kun melatoniinille  yritettiin
löytää rajaa, jonka jälkeen se olisi tappavan vaarallinen, sitä ei löydetty. Kun
ihmisille annettiin erittäin suuria määriä ainetta, huomattiin  sen  aiheuttavan
ainoastaan liikaa uneliaisuutta. Ero esimerkiksi perinteisiin unilääkkeisiin  on
suuri, sillä niidenhän avulla jopa itsemurha on ollut lastenleikkiä.

Moni lukija on jo varmaan ihmetellyt, miksi kyseistä hormonia pitää pumpata  ih-
miseen ulkoapäin, jos ihminen tuottaa sitä kerran ihan itse. Syynä on  se,  että
ihminen tuottaa sitä suuria määriä aina kuusivuotiaaksi asti, mutta sen  jälkeen
sen tuotantomäärät alkavat laskea  huomattavasti.  Lasku  jyrkkenee  erityisesti
murrosiässä, noin kuudentoista ikävuoden tienoilla. Se on luultavasti yksi  osa-
syy ihmisen rappeutumiseen, eikä varmasti lainkaan vähäisin. Nauttimalla melato-
niinia on siis mahdollista elää pidempään, terveempänä ja  fiksumpana.  Eivätkös
ne ole juuri niitä ominaisuuksia, joita meistä jokainen haluaa?

Melatoniini siis voi olla tulevaisuuden ihmelääke, mutta kaikkea siitä ei  vielä
tiedetä, sillä eihän sitä ole tutkittu kuin 40 vuotta. Jos sitä  rupeaa  nautti-
maan säännöllisesti, saa ainakin hyvät yöunet ja kenties parantuneen  vastustus-
kyvyn tauteja vastaan. Kriitikot tosin pelkäävät, että joskus  vielä  hormonilla
todetaan olevaan jotain sivuvaikutuksia. Toinen usein esitetty  kritiikinsananen
on se, ettei hormonilla muka olisi mitään vaikutusta.  Ainakin  jälkimmäinen  on
todistettu  vääräksi  väitteeksi,  sillä  eiväthän  tutkijat   ja   lukemattomat
käyttäjät voi olla väärässä. En tiedä,  onko  melatoniinia  saatavana  Suomessa,
mutta jos sinua kiinnostaa kokeilla sitä, voinet käydä kyselemässä paikallisessa
luontaistuotekaupassa tai apteekissa. (Saku  ei  vastaa  kokeilujen  tuloksista,
toim. huom.) Kiinnosti  tai  ei,  luulen  silti,  että  melatoniinista  kuullaan
vielä! 
