5
1*

{3                                  Pääkirjoitus
{3                                  ------------

                      Saku 6/95 #15 - 6. marraskuuta, 1995


Amigan tilanne on viimeisen parin  kuukauden  aikana  parantunut  huomattavasti,
mutta vielä ei olla kuivilla. Varsinkin peliteollisuus on koneen arka paikka, ja
vaikka mielenkiintoisia uutuuksia tuntuu jouluksi riittävänkin,  mikään  muu  ei
ole vielä tulevaisuuden suhteen varmaa kuin se, että piratismi voi hyvinkin olla
ratkaisevassa asemassa. Jos pelien kopiointi jatkuu ennallaan,  on  ihan  turhaa
odotella ruusuisempaa tulevaisuutta.

Allekirjoittanut ei ole kopioinut pelejä vuosiin, ja viimeistään nyt olisi  mui-
denkin aika tehdä samoin. Amigan pelimarkkinat osoittavat  vielä  pientä  toivoa
tilanteen parantumisesta, mutta viimeisetkin pelitalot  ovat  tehneet  selväksi,
ettei jatkoa seuraa jos pelit eivät myy - ja pelithän eivät myy  tarpeeksi,  jos
niitä vain kopioidaan.

Amigan pelien maahantuonti Suomeen on myös kärsinyt juuri tästä  syystä.  Se  ei
kuitenkaan ole mikään puolustus kopioida pelejä, sillä näkemällä hieman  enemmän
vaivaa pelit kyllä saa ostettua. Omaa paikallista liikettään voi  joko  patistaa
tilaamaan pelin tai tilata sen suoraan halvemmalla vaikkapa Englannista. Harras-
tamalla ryhmätilauksia voi postikulut jakaa useamman henkilön kontolle,  jolloin
yksittäisen pelin hinta laskee entisestään. Itse tein  juuri  näin  Alien  Breed
3D:n kohdalla, kun en malttanut peliä odottaa Suomen kauppoihin.

Osalla niistä, jotka ovat tänne saakka jaksaneet lukea,  on  tietysti  mielessä,
että mitä se yksittäinen peli nyt merkitsee. Se merkitsee hyvinkin  paljon,  kun
niitä yksittäisiä pelejä ostetaan useampia. Jokainen voi omalta osaltaan vaikut-
taa positiiviseen kehitykseen, mutta valitettavasti myös negatiiviseen.  Emmehän
anna Amigan kaatua tähän?

Janne Siren

PS.  Sakun  Internet-kotisivun  osoite  on  vaihtunut.  Kurkistapa  osoitteisiin
http://www.helsinki.fi/~jaskari/ak.html ja  http://www.helsinki.fi/~hklaukka/sa-
ku.html.   Tilannekatsaus   seuraavan   Sakun   edistymisestä   on   osoitteessa
http://www.mikrobitti.fi/~siren/saku/tk.txt. Kotisivumme selvisi muuten MikroBi-
tin lukijapurkissa MBnetissä järjestetyssä  WWW-suosituimmuusäänestyksessä  kah-
deksannelle sijalle.

PPS. Saku 15 on muutaman päivän myöhässä Amiga Technologiesin julkistettua  Ami-
gan RISC-prosessorivalintansa. Lisää toisaalla lehdessä. 
