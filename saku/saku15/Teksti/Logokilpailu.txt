5
1*

{3                            Yhdistyksen logokilpailu
{3                            ------------------------

Yhdistyksen hallitus laskee omaksi virheekseen sen, etteivät  logokilpailun  oh-
jeet oikein täydellisesti tarjonneet selitystä siitä, mitä me  oikein  varsinai-
sesti etsimme. Kiitän kuitenkin kaikkia  töitä  lähettäneitä  lukijoitamme  mitä
suurenmoisimmasta aktiivisuudesta. Lähiviikkojen  aikana  tulemme  ottamaan  yh-
teyttä teihin ja neuvottelemaan esimerkiksi mahdollisuudesta lunastaa ehdotukset
lehden käyttöön. Pyydämme anteeksi pientä möhläystämme ja täydennämme nyt ohjei-
ta logon tekemiseksi.

Harri Pojanluoma ja yhdistyksen puheenjohtaja, Tomi Jaskari, luonnostelivat pie-
net lisäohjeet, jotka  ovat  suuntaviittoina  teille  taiteilijoille.  Yllätitte
meidät jo töiden hyvällä tasolla, joten hämmästyttäkää meidät vielä uudestaan.

Suurin väärinkäsitys, joka töitä lähettäneitä taiteilijoita yhdisti, oli  varsi-
nainen aihe. Saimme loistavia ehdotuksia, jotka ovat mitä parhaimpia logoja leh-
den käyttöön - ongelma onkin, että etsimme logoa itse yhdistykselle, Suomen Ami-
ga-käyttäjät ry:lle! Vaikka Saku-lehti onkin yhdistyksen suurin ja näkyvin ilme-
nemismuoto, se on vain osa kokonaisuutta.

Tavaramerkki- ja kopiointioikeuslakien takia yhdistyksen  logossa  ei  saa  olla
toisten omistamia tavaramerkkejä tai niiden osia. Tämä siis  tarkoittaa  esimer-
kiksi Commodoren Amiga-logoja. Toivoisimme myös, että  paperilla  selvittäisitte
hieman ajatuksenkulkuanne ja kertoisitte, miten logo kuvastaa  yhdistystämme  ja
miksi päädyit juuri tällaiseen ratkaisuun.

Logon luonnos olisi parasta laatia A3-arkille ja yksityiskohtien selvyyden vuok-
si piirtää vähintään 5 mm:n paksuista viivaa. Toisena  vaihtoehtona  on  käyttää
yleisesti tunnettuja vektoriformaatteja, kuten esimerkiksi EPS- tai  Postscript-
tallennusta. Bitmap-kuvat on rankattu pois sen  takia,  että  niistä  on  vaikea
tehdä painoa varten originaaleja, jotka säilyttävät oman muotonsa suurennettaes-
sa ja pienennettäessä. Mikäli taiteilijan mielessä  kuitenkin  muhii  vuosisadan
idea, jonka täydelliseen toteuttamiseen eivät omat kyvyt tunnu  riittävän,  niin
tehkää siitä esimerkiksi lyijykynäluonnos. Luonnoksen pohjalta voimme antaa  eh-
dotuksen jollekin ammattilaiselle käsiteltäväksi ja toivottavasti mitä  pikimmin
ottaa käyttöön yhdistyksen oman logon.

Mitä logon tyyliin tulee, niin yksinkertaisuus voi taaskin olla valttia. Finnai-
rin logo on kuin siluetti lentokoneesta, Nokian logo viestii  noususuuntaisuutta
ja niin edelleen. Keksikää siis se vuosisadan Amiga-idea  ja  luonnostelkaa  tai
toteuttakaa se itse. Pudottakaa  meidät  tuoleiltamme  ja  ansaitkaa  itsellenne
meidän ylitsepursuava kunnioituksemme sekä tietysti lupaamamme palkinto.

Olemme myös päättäneet haastavuuden vuoksi tehdä kilpailustamme  kansainvälisen.
Internetin Amiga-alueille tullaan sopivan ajankohdan tullessa tekemään ilmoitus,
jossa halukkaille taiteilijoille annetaan mahdollisuus tarjota omia ehdotuksiaan
yhdistyksen logoksi.

Näyttäkää siis taiteellisten kykyjenne  paras  puoli.  Todistakaa,  että  teiltä
löytyy kykyä ja halua tehdä yhdistyksellemme hyvä ja toimiva  logo,  jonka  keh-
taamme painaa kaikkeen yhdistyksen materiaaliin ja jota tekin kehtaisitte  pitää
esimerkiksi T-paidassa.

Hallituksen puolesta,

Heimo Laukkanen
yhdistyksen varapuheenjohtaja 
