5
1
2 XTreme.IFF 0 0
4 Breathless_1.IFF 0 20*

{3                                  Peliuutiset
{3                                  -----------

                                  Janne Siren


Tämä uusi palsta on tarkoitettu peliuutisille.  Täällä  kerrotaan  Amigan  peli-
maailmaa koskettavista asioista.  Amigan  pelitilanne  on  vielä  herkkä,  missä
pitäisi olla jo riittämiin syytä jättää piratismi. Jouluksi on kuitenkin luvassa
muutamia mielenkiintoisia  peliuutuuksia,  varsinkin  tekstuurimapatut  3D-pelit
tuntuvat tehneen kelpo rynnistyksen myös Amigalle.

Kannattaa lukea myös Pelikatsaus, jossa kerrotaan pelien esittelyversioista.


{3Huonot uutiset ensiksi...
{3-------------------------

Microprose on ilmoittanut jättävänsä Amigan.  Näillä  näkymin  Colonization  jää
heidän viimeiseksi Amiga-pelikseen. Jos päätös pitää, he lähtivät  ainakin  tyy-
lillä: Colonization on erinomainen käännös ja todella ostamisen arvoinen.


{3Tekstuuriautot kurvaavat Amigalle
{3---------------------------------

Amigalta on puuttunut kunnollinen kolmiulotteinen mikroautopeli, mutta nyt niitä
on tulossa kaksi. OTM, uusi lupaava tulokas Amiga-rintamalla, on  jo  julkaissut
Virtual Kartinginsa. Pelin esittelyversio on kehuttu Pelikatsauksessa. OTM lupaa
myös jatkaa tekstuurimapattujen 3D-peliensä sarjaa, seuraavaksi on vuorossa hui-
kea avaruustaistelu, Starfighter. Virtual Kartingille  on  kotisivu  osoitteessa
http://www.gl.umbc.edu/~jbaumg2/vk/.

Gloomista tunnettu Black Magic puolestaan lupailee jouluksi XTreme Racing -auto-
peliä, joka muistuttaa olemukseltaan humoristista Super Mario Kartingia.  Kuvien
perusteella XTreme Racing pesee Virtual  Kartingin  graafisesti  mennen  tullen,
sillä mitään ditheröintejä ei käytetä, vaan värit loistavat  kirkkaina  ja  gra-
fiikka on tarkkaa (valinnaisesti jopa 1x1)! Peliin on tulossa myös  linkkioptio,
vapaasti sijoitettava kamera, taistelumoodi jne. Pelaajia mahtuu mukaan parhaim-
millaan kahdeksan (neljä yhdellä koneella) ja erilaisia ratoja luvataan  paljon.
Molemmat pelit vain AGA-koneille.  XTreme  Racingin  kuvia  löydät  Internetistä
osoitteesta http://www.mikrobitti.fi/~siren/xtr/.


{3Ilmainen tasoeditori Alien Breed 3D:lle?
{3----------------------------------------

Tätä lukiessasi Alien Breed 3D on jo julkaistu.

Team 17 lupaili ilmaislevitteistä tasoeditoria  Alien  Breed  3D:lle  myöhemmin,
mikäli peli  myy  kunnolla.  Jos  ei  muuten,  niin  tässä  pitäisi  olla  syytä
riittämiin pelin ostamiseksi.

Alien Breed 3D:hen on tulossa myös lisälevyke, jossa on 16 uutta tasoa  ja  kah-
deksankanavainen ääni, joka Alien Breed 3D:stä jäi lupauksista huolimatta  puut-
tumaan. 



(Kuva XTreme Racingista seuraavalla sivulla.)































{3Henkeäsalpaava Breathless
{3-------------------------

Gloom, Fears ja Alien Breed 3D eivät ole miellyttäneet kaikkia niiden  palikkai-
sen grafiikan vuoksi. Käytetyt tekniikat ovat mahdollistaneet nopean ja pelatta-
van pelin hitaimmillakin AGA-koneilla, mutta se ei ole miellyttänyt tehokoneiden
käyttäjiä, joiden laitteistoista löytyisi rahkeita parempaankin.

Tässä kuvaan astuu italialainen Fields of Vision pelillään  Breathless.  Breath-
less on kolmiulotteinen tekstuurimapattu first-person-räiskintä  edellämainittu-
jen ja Doomin tapaan. Pelin grafiikkaengine käyttää tehokasta  chunky-to-planar-
konversiota, joten siitä saadaan tarkimmillaan ulos kokoruudulla  1x1-pikseleitä
256:lla värillä, aivan kuten Doomistakin. Breathlessista  tulee  löytymään  myös
erikorkuisia tasoja, mahdollisuus katsoa ylös ja alas,  muuttuvia  valaistuksia,
sumua yms.

Breathlessista on kuvien lisäksi julkaistu myös helmikuulle päivätty demo,  joka
esittelee enginen sulavuutta. Siitä lisää Pelikatsauksessa. Itse peliä  ja  tuo-
reempaa  demoa  on  lupailtu  jouluksi.  Pelin  luvataan  pyörivän  myös  perus-
A1200:lla, joskaan ei varmasti tarkimmilla asetuksilla.  Grafiikkakortteja  tul-
laan myös tukemaan, joten pelistä pääsevät nauttimaan muutkin kuin  AGA-koneiden
omistajat. Breathless on Fields of Visionin toinen peli, sitä edelsi sivulta ku-
vattu avaruusräiskintä T-Racer.

Internauttien  kannattaa  käydä  Fields  of  Visionin  kotisivulla   osoitteessa
http://www.maxonline.it/html/fov/fov.html. 


(Kuvia seuraavalla sivulla.)































{3Chaos Engine 2 tulee
{3--------------------

Bitmap Brothersin Chaos Engine 2 hyllytettiin  taannoin  Renegaden  ilmoitettua,
ettei sen mielestä pelityypille ole markkinoita. Bitmap  Brothers  on  kuitenkin
kumonnut tiedon ja ilmeistä on, että Chaos Engine 2 tulee sittenkin. 

Janne Siren
