5
1*

{3                         Blizzard 1230-IV -turbokortti
{3                         -----------------------------

                                 Timo Tuominen


Kun ensimmäisen kerran kuulin Phase5:n uudesta Blizzard-turbokortista,  se  kuu-
losti liian hyvältä ollakseen totta. Ei  pelkästään  sen  takia,  että  Blizzard
1230-IV -kortti on III-versiota hieman suorituskykyisempi,  vaan  ennen  kaikkea
siksi, että se on vanhempaa mallia noin 500 markkaa halvempi. Koska  olin  osta-
massa turbokorttia Amiga 1200:aani, ei kestänyt kauaa, ennen kuin päätin hankkia
Blizzardin.

Blizzard 1230 on siis turbokortti, joka asennetaan  Amiga  1200:n  alla  olevaan
keskusyksikön laajennuspaikkaan. Seuraavassa on kortin ominaisuuksia:

- Prosessori: MC68030, 50 MHz.

- Yksi paikka SIMM-muistimoduulille (72-pin, 32 bit, nopeus 60 tai 70 ns).

- MMU (Memory Management Unit), joka mahdollistaa  esimerkiksi  virtuaalimuistin
käytön.

- Paikka PGA-tyyppiselle matematiikkaprosessorille.

- MAPROM eli KickStart ROMin kopioiminen RAM-muistiin.

- Laajennuspaikka esimerkiksi SCSI-ohjainta varten.

- Kytkeminen pois päältä esimerkiksi pelejä varten on helppoa painamalla näppäin
'2' pohjaan koneen käynnistyksen aikana.

- Ja tietysti akulla varustettu kello.


{3Huomattavaa
{3-----------

Vaikka korttia voi käyttää ostamatta siihen yhtään muistia, en todellakaan  suo-
sittele 68030-prosessorin käyttöä pelkän CHIP-muistin kanssa. Koska Amigan apup-
rosessoreilla on CHIP-muistiin suora yhteys, joutuu prosessori osoittamaan  sitä
puskurin kautta. FAST-tyyppistä muistia se  voi  sen  sijaan  osoittaa  suoraan.
CHIP- ja FAST-muistin nopeuseron huomaa esimerkiksi siinä, että muuten laajenta-
maton Amiga 1200, jossa on CHIP-muistin lisäksi vaikkapa 2 megatavua  FAST-muis-
tia, on noin kaksi kertaa nopeampi kuin vastaava kone pelkällä CHIP-muistilla.

Yksi Amiga 1200:n laajentamisen este on sen vähätehoinen virtalähde.  Ilmeisesti
edesmenneen Commodoren säästöyrityksistä  johtuva  "ominaisuus"  aiheuttaa  sen,
että jos A1200:ssasi on sisäinen kovalevy, laajennuskortin asentaminen  vie  ko-
neesi virtalähteen sen suorituskyvyn äärirajoille. Jos koneen virtalähde ei pys-
ty antamaan koneelle tarpeeksi virtaa, ei auta kuin hankkia uusi. Pieneen virta-
pulaan voi auttaa, jos saa jostain hankittua Amiga 500:n virtalähteen,  joka  on
A1200:n virtalähdettä hieman tehokkaampi, mutta pidemmällä tähtäimellä kannattaa
hankkia esimerkiksi 200W:n muuntaja.

Minulla on koneessani turbokortin lisäksi Toshiban 2,5" IDE-kovalevy, eikä  vir-
talähde ole ainakaan vielä ruvennut temppuilemaan. Olen varmuuden vuoksi kuiten-
kin irrottanut lisälevyaseman.


{3Asennus
{3-------

Kortin asennus on periaatteessa  yksinkertainen  toimenpide.  Irrotetaan  kaikki
johdot  Amigasta,  käännetään  se  nurin,  avataan  laajennuspaikan   kansi   ja
työnnetään kortti sisään. SIMM-moduulien asennus kortilla  olevaan  paikkaan  on
helppoa. Käytännössä minulla kesti  kuitenkin  hieman  aikaa,  ennen  kuin  sain
työnnettyä kortin paikalleen oikeassa kulmassa. Jos kortti ei ole kunnolla  pai-
kallaan, laajennuspaikan kansi ei mene kiinni, joten  sitä  vaaraa,  että  käyn-
nistäisi koneen kortin ollessa vain puoliksi paikallaan, ei ole.

Kortissa on lisäksi kaksi jumpperia, joista toinen määrää muistin  nopeuden  (60
tai 70 ns) ja toinen kytkee MAPROM-option päälle tai pois.  (MAPROMista  enemmän
kohta.)


{3Motorola 68030
{3--------------

Kortilla on siis MC68030-prosessori, jonka kellotaajuus on 50 MHz. Kun  SysInfon
mukaan turbokortti poiskytkettynä koneeni 68EC020-prosessori pystyy  1.3  MIPSin
(Million Instructions Per Second) laskentatehoon, on turbokorttini 68030:n  vas-
taava lukema yli 9 MIPSiä (60 ns muistilla itse asiassa melkein 10 MIPSiä!). Sy-
sInfon tulokset eivät välttämättä ole tarkimpia mahdollisia,  mutta  ne  antavat
hyvän kuvan tehonlisäyksestä. Tai eihän siinä mittareita tarvitse... Uuden  pro-
sessorin huomaa kaikesta, mitä tietokoneellaan tekee.  Renderointiajat  laskevat
murto-osaan, ja tietokoneelta paljon vaativat pelit pyörivät uskomattoman  sula-
vasti. Yhtenä syynä turbon hankkimiseen  voikin  pitää  Breathless-peliä,  jonka
ruudunpäivitys nykii koneellani 320x200-resoluutiolla sen verran, että se  hait-
taa pelaamista vain hieman.


{3MAPROM
{3------

Yksi A1230:n hienoista ominaisuuksista on MAPROM. Se ei tee  muuta  kuin  kopioi
koko KickStart ROMin RAM-muistiin, mutta koska RAM-muisti on huomattavan  paljon
nopeampaa kuin ROM, toimenpide  nopeuttaa  käyttöjärjestelmää  silminnähtävästi.
MMU huolehtii siitä, etteivät käytettävät ohjelmat huomaa  KickStartin  fyysisen
paikan vaihtumista mistään. MAPROMin huono puoli on siinä, että se syö 512 kilo-
tavua RAM-muistia pois omasta käytöstä, mutta minä ainakin olen valmis uhraamaan
sen määrän käyttöjärjestelmän nopeutuksen hyväksi.


{3Yhteenveto
{3----------

Blizzard A1230:n ominaisuudet (ja hinta) ovat mahtavat.  Jos  etsit  turbo-  tai
muistikorttia Amiga 1200:aasi ja 68030:n suorituskyky tuntuu sopivalta,  suosit-
telen kortin hankkimista. Jos sen sijaan haluat vieläkin enemmän tehoa,  kannat-
taa harkita saman valmistajan 68060-prosessorilla varustettua turbokorttia.

{3        Blizzard 1230-IV

        Valmistaja:     Phase 5 Digital Products

        Edustaja:       Broadline Oy, puh. (90) 8747 900

        Hinta:          1460 mk
                        (ilman muistia, 4 Mt SIMM-moduuli: n. 700-800 mk) 
