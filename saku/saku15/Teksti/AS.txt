5
1*

{3                       Toimitus esittelyssä: Anu Seilonen
{3                       ----------------------------------

"Lappu ovellani:

 olen etsimässä
 itseäni
 minkä takia toistaiseksi
 en tavattavissa
 
 siihen asti
 mikä näyttää minulta
 on pelkkä pakkaus."

 - Hans-Curt Flemming -

Minun levoton sieluni maistoi tätä maailmaa  ensimmäisen  kerran  tammikuun  28.
päivänä 1972. Olen "palijasjalakanen oululainen", vanhin kolmesta lapsesta.  Isä
on yksityisyrittäjä, verhoilija kolmannessa polvessa. Äiti oli piirtäjä, verhoi-
lija, sekatyöläinen ja yleismies Jantunen, perheen voimanpesä. Pikkuveli on  nyt
20, pikkusisko 14.

Lapsuus meni kaikkea muuta kuin rauhallisesti. Olin villi ja vikkelä ja  alitui-
sesti työntämässä nenääni paikkoihin, joihin ei olisi ollut mitään  asiaa.  Olin
erittäin epätyypillinen pikkulikka, ja vanhemmat olivat  jatkuvasti  helisemässä
tempauksieni kanssa. Nuket eivät jaksaneet kiinnostaa, vaan  mieluummin  juoksin
jousipyssyn kanssa pitkin metsiä ja kiipeilin puissa. Ainoalle nukelleni piirsin
kuulakärkikynällä tuhkarokon.

Ottaen huomioon kaikki rymyämiseni minun ei kaiken järjen  mukaan  pitäisi  olla
edes hengissä. Olen pudonnut puista ja voimistelutangoista useammin kuin  jaksan
muistaa, jäänyt pyöräillessä auton alle, saanut ankkurista pohkeeseen,  lohkais-
sut otsani kivikkoon, ollut koiran purtavana ja ties mitä muuta. Bravuurinumero-
ni oli putoaminen 90 km/h kulkevasta autosta maantielle, siitä pari  tolpanväliä
pyörimistä pitkin asvalttia kivikkoon, josta itse vielä  kömmin  pois.  Lonkasta
näkyivät luut ja päälaella oli nyrkin mentävä reikä,  mutta  naamassa  ei  ollut
naarmuakaan. Vastaan tulleen auton kuljettaja luuli minua jätesäkiksi.

Lupaava stuntin ura jäi kuitenkin lyhyeksi. Kuten monilla muillakin, kipinä tie-
tokoneharrastukseen syttyi peleistä. Ensimmäinen "pelini" oli tv-peli, jossa oli
neljä yksinkertaista peliä, kaikki  variaatioita  "maila  ja  pallo"  -teemasta.
Tiedättehän, mustavalkoista palkkigrafiikkaa ja ping-pong-äänet. Sitä peliä tah-
kottiin kyllästymiseen asti. Myöhemmin tutustuin kolikkopeleihin,  jotka  olivat
niihin aikoihin vielä yksinkertaisia Asteroids-klooneja, mutta silti  kiehtoivat
pienen mieltä.

Kun vuonna 1986 vihdoin olin kesätyöiässä, oli tavoitteena se ainoa oikea:  Com-
modore 64, jota olin käynyt vuoden ajan kuolaamassa kodinkoneliikkeen ikkunassa.
Kasettiasema oli jotain ihmeellistä - todellakin, sillä  pelien  lataaminen  oli
parhaimmillaan taidetta. Seuraavana kesänä hankin koneeseen  levyaseman.  Käyttö
oli pääasiassa pelaamista satunnaisia säveltely-yrityksiä lukuunottamatta. Seik-
kailu- ja roolipelit ovat aina olleet mieleeni. Samoihin aikoihin  aloin  pelata
myös oikeita roolipelejä, ensin pelaajana ja myöhemmin pelinjohtajanakin.

Kaksi vuotta C64:n oston jälkeen oli kiikarissa Amiga 500. Parin  kuukauden  ku-
luttua  kone  komeili  vihdoin  pöydälläni  Philipsin   CM8833-monitorin   kera.
Käyttöjärjestelmä oli versiota 1.2 - kone saattoi pysyä jopa tunnin pystyssä yh-
teen menoon. Lisälevyaseman ja puolen megatavun muistinlaajennuksen hankin vielä
samana vuonna. Pelaaminen oli edelleen pääasia, mutta tekstien  kirjoittelu  oli
myös tärkeää: olinhan juuri aloittanut lukion, jota silmälläpitäen ostin  9-neu-
laisen matriisikirjoittimen. Tulostelin sillä koulun töiden  lisäksi  hinnastoja
ym. pieniä tulostustöitä verhoiluliikkeellemme.

Tuolla kokoonpanolla sinnittelin sitten melko pitkään.  Kirjoitin  ylioppilaaksi
1991 L:n paperein, ja satuin pääsemään saman vuoden  syksyllä  kauppaoppilaitok-
seen kirjastolinjalle. Kirjoittimen vaihdoin Canon  BJ-300  -mustesuihkutulosti-
meen ja käyttöjärjestelmän 2.04:ään. Viimeisinä aikoina koneessani  oli  lisäksi
uusi A500+:n emolevy, 2 Mt CHIP-muistia, 2 Mt FAST-muistia ja neljä  levyasemaa.
Kiintolevyn ostamisen hylkäsin, kun uusi Amiga 1200 oli tullut myyntiin. Lukios-
sa, kauppaoppilaitoksessa ja kavereiden luona olin käyttänyt PC-koneita tarpeek-
si vakuuttuakseni siitä, ettei PC-kone olisi minun mieleeni. Valmistuin keväällä
1993 kirjastoalan merkonomiksi ja aloitin jälleen rahan keruun.

Marraskuussa paketti viimein saapui: Amiga 1200 kellolla ja 200  Mt:n  kiintole-
vyllä varustettuna. Syödessä nälkäkin kasvaa, ja  koneeni  sai  pian  seurakseen
GVP:n 40 MHz:n EC030-turbokortin 4 Mt:n FAST-muistilla ja 68882-matematiikkapro-
sessorilla. Nykyisin FAST-muistia on 8 Mt, ja vanha Philips sai väistyä Microvi-
tec-multisyncin tieltä. Kiintolevy on vaihtunut  gigaiseen  kiekkoon.  Linjoilla
liikkumisen aloitin vuonna 1993 2400 bps lainamodeemilla, jossa  ei  ollut  vir-
heenkorjausta. Seuraava modeemini, LineLink  144e,  oli  varsinainen  vikatikki.
Mielenkiintoista oli seurata, kuinka LineLinkin tietoisuus katosi kesken linjal-
la olon, kun kaverini käynnisti pihalla skootterinsa. Tänä vuonna ostin  tilalle
Wellin v.34-modeemin. CD-ROM-asemakin on tullut hankittua.

Purkeissa liikkuessani olin törmännyt Kovasen Pasiin, Sakun  silloiseen  päätoi-
mittajaan, joka aikansa vonkasi minua kirjoittamaan Sakuun artikkeleita. (Pasil-
le lämpimiä terveisiä... :) Aiheita minulta vain ei olisi löytynyt, joten artik-
kelien kirjoittajaksi minusta ei tuolloin oikein ollut. Keväällä 1994 Pasi  sit-
ten etsiskeli Sakulle puhtaaksilukijaa, ja niin  sai  "ensimmäinen  naaras-Saku"
pestin.

Oikoluin joitakin artikkeleita Saku 6:een, joka ilmestyi toukokuun alussa  1994.
Elämä alkoi  vihdoin  näyttää  aurinkoiselta.  Olin  aikanaan  menettänyt  kolme
ystävää: yhden moottoripyöräonnettomuudessa, toinen veti itsensä puolitankoon ja
kolmas puukotettiin hengiltä. Olin viimein alkanut päästä  yli  näistä  menetyk-
sistä. Minulla oli ammatti, ja kesällä pääsisin kirjastoon töihin.  Asuin  edel-
leen kotona - mikäpä oli elellessä kaksikerroksisessa omakotitalossa. Kotona me-
ni hyvin, onhan perheemme aina ollut hyvin omalaatuinen ja erinomaisesti juttuun
tuleva yksikkö. Olin mennyt syksyllä kihloihin parin vuoden seurustelun jälkeen.
Kumppani oli pitänyt hakea niinkin kaukaa kuin 400 km:n päästä, mutta  välimatka
oli sivuseikka.

Ensimmäinen uraputkeni katkesi lyhyeen. Elämä oli päättänyt olla päästämättä mi-
nua helpolla ja potkaisi kunnolla päähän. Äitimme kuoli 6.6.1994 yllättäen aivo-
verenvuotoon, ja meidän elämämme  kääntyi  päälaelleen.  Jouduin  yhtäkkiä  hir-
vittävään pyöritykseen. Äiti oli hoitanut liikkeessä kaiken kirjanpidon ja pape-
rityöt asiakaspalvelun ym. ohella 14 vuoden ajan, ja nyt ne tehtävät  oli  minun
pakko ottaa hoitaakseni, sillä kukaan muukaan  ei  niitä  olisi  osannut  tehdä.
Isällä oli täysi työ pitää liikkeen rattaat pyörimässä, ja jossain välissä olisi
pitänyt yrittää elääkin. Lienee sanomattakin selvää, ettei harrastuksille jäänyt
enää aikaa eikä energiaa, joten Sakunkin oikoluku jäi parin numeron ajaksi.

Työpaikkani kirjastolla jouduin perumaan. Toista työpaikkaa tarjottiin  jo  kuu-
kauden kuluttua, ja työvoimatoimiston ymmärrys loppui: joko  kirjastolle  töihin
tai karenssiin ja työttömyyskorvaukset pois. Puolen vuoden työllistysjakson ajan
tein kahta työtä yhtä aikaa: aamuisin palkatta  kotona  liikkeessä  ja  iltaisin
kirjastolla.  Päivät  venyivät  ympäripyöreiksi,  kun  yön  hiljaisina  tunteina
väänsin vielä liikkeen paperitöitä.

Sakun päätoimittajakin vaihtui, ja syksyllä 1994 Janne  Siren  otti  minuun  yh-
teyttä oikoluvun merkeissä. Sakut 7 ja 8 menivät  tilanteeni  takia  sivu  suun,
mutta 9:stä lähtien olen jälleen ollut pelissä mukana sekä oikolukijana että sa-
tunnaisten artikkelien kirjoittajana. Vaikeuksitta ei tämäkään työ ole  sujunut,
mutta tehdessä oppii ja rutiini kehittyy. Suuri kiitos  kuuluu  kyllä  Jannelle,
joka jaksoi ymmärtää silloin kun kaikki tuntui menevän penkin alle ja  yhteistyö
täältä suunnasta takelteli. Amigankin tulevaisuus näyttää vaihteeksi valoisalta,
ja olen ylpeä voidessani olla mukana Sakun kaltaisessa toiminnassa.

Nyt kahden vuoden jälkeen sisimpään sattuu edelleen ja surutyö  on  yhä  kesken,
mutta elämä on alkanut sujua hieman paremmin. Kihlattuni  muutti  kesällä  saman
katon alle, ja olen jälleen löytänyt  aikaa  harrastuksilleni.  Liikkeellämmekin
menee aikaisempiin vuosiin nähden hyvin. Kesällä minulla tosin todettiin  alkava
paha astma, joka ei jo muutenkin pahasti allergiselle olemukselleni ollut mikään
hyvä uutinen. Uudelleenkoulutus on edessä, jos astma todetaan esteeksi kirjasto-
työlle.

Harrastan toki muutakin kuin tietokoneita. (Sekä  C-64  että  A500  ovat  muuten
edelleen  tallessa  ja  toimintakunnossa,  kuten  myös  jälkeenpäin   hankkimani
Vic-20!) Moottoripyöräilystä en luopuisi mistään hinnasta.  Pari  vuotta  jäissä
ollut jousiammuntaharrastuskin olisi tarkoitus aloittaa uudelleen.  Kirjallisuu-
delle ja etenkin elokuville on jälleen hieman aikaa, kauhu on kiinnostanut aina.
Televisiota katson valikoiden, kotimaan tarjonnasta kelpaavat esim.  Star  Trek,
X-Files ja jotkin harvat ja valitut elokuvat. Hiljattain  hankitun  kaapeli-tv:n
tarjonnasta tärkein on tietenkin FilmNet. Musiikin suhteen olen lähes kaikkiruo-
kainen: käytännössä lähes kaikki muu maistuu paitsi  diskohumppa,  örinähevi  ja
suomalainen iskelmämusiikki.

Elämä ei siis ole kohdellut minua silkkihansikkain, mutta  kaikkien  vaikeuksien
jälkeenkin henki pihisee yhä. Jos tässä rytäkässä on jotain oppinut, niin  aina-
kin katsomaan asioita oikeasta perspektiivistä. Suureltakin vaikuttavat ongelmat
ovat loppujen lopuksi melko pieniä, kun niitä katsoo kokemusteni valossa. 

"Kahdeksan tuntia päivässä

 olen hymyillyt
 muurin
 ympärilleni -
 paljaan ystävällisyyden
 kivillä lujitetun
 
 se kätkee
 vastarinnan vihan & pelon
 edes niiden ääriviivat
 eivät piirry näkyviin
 
 todella - mainio nuorukainen!
 
 ulkopuolella maailma
 ampuma-aukoista
 näkyvissäni
 
 kaikin voimin
 pakotan virneen
 esiin."
 
 - Hans-Curt Flemming -

Anu Seilonen
