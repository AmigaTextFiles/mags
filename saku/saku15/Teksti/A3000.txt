5
1*

{3                      Kokemuksia uudesta vanhasta Amigasta
{3                      ------------------------------------

                                Heimo Laukkanen


Niillä, joilla ei ole sitä reilua 14000:ta markkaa, minkä uusi A4000T maksaa, on
edessään mielenkiintoinen tilanne. Ostaako A1200 ja turbottaa  se  tornikoteloon
Falcon 040:lla vai hankkiako  käytetty  A2000  tai  A3000?  Tässä  yksi  kokemus
jälkimmäisestä vaihtoehdosta.

Kiihkeästi ja ennen kaikkea tehokkaasti palvellut vanha Amigani siirtyi kunniak-
kaasti eläkkeelle, kun Turusta saapunut A3000 valtasi  pöytätilan  ja  sydämeni.
Vanhassa Amigassani ollut Quantumin SCSI-levy siirtyi koneen sisälle toisen  sa-
manlaisen seuraksi, ja pienellä askartelulla kaksi kuljetuksen aikana hajonnutta
näppäintä vaihtuivat uusiin.

Vaikka vuonna 1991 valmistunut kone ei  edustakaan  sitä  uusinta  hi-techiä  ja
vaikka olen jo koneen kolmas ellen jopa neljäs käyttäjä, saa se oikeilla  ohjel-
milla varustettuna aikaan rytmihäiriöitä ja kysymään, kuka tarvitsee muuta  kuin
Amigaa.

Kokemus on vatsanpohjaan perhosia aiheuttava, kun vanhan C1084-monitorin tilalle
nousee kunnollinen Multisync-monitori, ja pöydälle hiljalleen  kasaantuva  Amiga
näyttää mitä suurimmassa määrin tietokoneelta: irtonäppäimistö, Logitechin hiiri
ja tasaisesti huriseva tuuletin - kyllä, tässä on todellakin suuren  urheilujuh-
lan tuntua.

A3000:n sisäinen flicker fixer oli  nopeuden  lisäksi  ensimmäisiä  positiivisia
yllätyksiä. Hires-tila ei värise, ei sitten millään ja hyvä monitori vain paran-
taa entisestään koneen käyttötuntumaa. Final Copy II,  jonka  saaminen  vanhalla
laitteistolla näytön osalta kuntoon oli työn ja tuskan takana, näyttää  paremman
puolensa värinättömällä hires-ruudulla.

Kuuden megatavun muisti, joka on yli kolme ja puoli megatavua enemmän kuin  van-
hassa koneessa olin tottunut käyttämään, tuntui myös mitä suurimmalta ihanuudel-
ta. Tosin tällä hetkellä hankintalistalla on vähintään neljä lisämegaa.

Vääntöä 030/25MHz:n A3000:sta löytyy SysInfon mukaan A4000/030:n  verran,  joten
edes sillä puolella ei tarvitse  konetta  hävetä.  Itse  asiassa  vanhaan  Amiga
500:ni verrattuna tämä uusi kone lentää. Ensimmäistä kertaa  voin  hyvin  mielin
ottaa käyttöön ne pienet apuohjelmat, jotka parantavat  käyttöympäristöä,  mutta
jotka vanhassa koneessa olisivat vieneet rajoitetun muistin  ja  prosessoritehon
ennen aikojaan.

Varustettuna Magic User Interfacella, Magic  Workbenchillä  ja  tusinalla  muita
apuohjelmia aina Magic Menusta lähtien Workbenchin  yleisilme  on  muuttunut  ja
käyttömukavuus parantunut. Valikot saa aukeamaan minne tahansa ruudulla  oikeata
hiirennappia kerran painamalla. Valikot pysyvät auki, kunnes tehdään valinta tai
painetaan uudestaan oikeata hiirennappia tai vasenta nappia jossain muualla kuin
valikkojen alueella. Ikkunan voi myös siirtää paikasta toiseen ottamatta  kiinni
varsinaisesta dragbarista painamalla vasemman shiftin pohjaan.  Ikkunat  tulevat
klikkaamalla eteen, ja eri näppäinyhdistelmiä käyttämällä  avoimen  ikkunan  voi
siirtää esimerkiksi valikoihin, josta sen saa  napattua  tarvittaessa  uudestaan
taas auki. Kätevää, eikö totta?

Vaikka koneessa ei olekaan AGA-piirejä, ei niitä loppujen lopuksi jää  sen  suu-
remmin kaipaamaankaan. Niissä töissä,  mihin  Amigaani  käytän,  en  suurimmaksi
osaksi tule käyttäneeksi nykyisiä resursseja parempia grafiikkaominaisuuksia. Ja
mikäli  videotöissä  jossain  vaiheessa  lopulta  vaativaa  tarvetta   esiintyy,
lisäkorttipaikkoihin voi ostaa haluamansa näyttökortin - vaikka erityisen  kehu-
tun Cybervisionin!

Itse asiassa juuri koneen laajennettavuus oli se tärkein tekijä, mikä sai  minut
kääntymään A1200:n sijaan tähän käytettyyn A3000:een. Zorro III -paikkoihin saan
tarvittaessa asennettua niin Cybervisionin, Emplant-emulaattorin,  040-turbokor-
tin, Ethernet-verkkokortin tai vaikka Toccata-äänikortin -  mahdollisuuksia  on!
Toinen tärkeä puoli oli hinta ja saatavuus. Uusi A1200 olisi  sopivilla  kuorru-
tuksilla maksanut minun budjetilleni liikaa, eikä  haluttua  kokonaisuutta  taas
käytettynä löytynyt. Pienelle budjetille sopiva A3000 sen sijaan löytyi.

Suhteutettuna talouteen, koneen mahdollisuuksiin ja omiin tarpeisiini  ostokseni
oli erinomainen. Enkä voi sanoa katuneeni sitä hetkeäkään. Jos joku muu on uuden
koneen hankinnan tarpeessa ja mietiskelee samoja asioita kuin minä,  voin  hyvin
mielin suositella A3000-kokonaisuutta hyväksi vaihtoehdoksi. Ja  vaikka  käytet-
tynä ostamisessa onkin aina omat riskinsä, kunnollisia  pelisääntöjä  noudattaen
pääsee helposti hyviin tuloksiin.
