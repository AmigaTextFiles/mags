5
1
0 Amiga.IFF 186 2*







{D                             - Back for the future

{C                                  Janne Siren


{CViimeiset kaksi kuukautta ovat olleet mielenkiintoista  aikaa  Amiga-rintamalla.
{CAmiga Technologiesilta on tihkunut roppakaupalla mielenkiintoisia lausuntoja  ja
{Clehdistötiedotteita. Amiga Technologies on myös järjestänyt lehdistötilaisuuksia
{Cja osallistunut messuille. Tärkein asia kuitenkin on,  että  Amiga  on  palannut
{Ckauppoihin! Ensimmäiset 10 000 valmistettua Amiga 1200:aa  ovat  kaikki  menneet
{Csaman tien, ja tehdas syytää koneita jatkuvasti lisää markkinoille.  Myös  Amiga
{C4000T on tulossa  pian.  Suomesta  Amigoita  kannattaa  tiedustella  esimerkiksi
{CBroadline Oy:sta, puh. (90) 874 7900, tai Lincware Computersista, puh. (950) 557
{C3696.

{COlemme koonneet oheen yksittäisistä pätkistä koostuvan koosteen Escomia ja Amiga
{CTechnologiesia koskevista tapahtumista sitten viime Sakun.  Niille,  jotka  ovat
{Celäneet viimeiset puoli vuotta tynnyrissä kerrattakoon, että  saksalainen  Escom
{Costi Commodoren ja Amigan keväällä ja perusti Amiga  Technologies  GmbH  -yhtiön
{CAmigasta huolehtimaan.

{CMuut uutiset ovat tuttuun tapaan esillä omassa osastossaan.


{3Power Amiga tulee vuoden kuluttua
{3---------------------------------

Viivytimme tätä Sakun numeroa muutamalla päivällä saadaksemme tiedon Amiga Tech-
nologiesin Kaliforniassa Video Toaster Expo -tapahtumassa julkistamista tulevai-
suudensuunnitelmista Amigalle. Tärkein uutinen on ehdottomasti  se,  että  Amiga
Technologies valitsi Amigan RISC-prosessoriksi PowerPC:n (PPC 604). Uuden  suku-
polven Amigoiden, loppuvuodesta 1996, nimeksi tulee Power Amiga. Amiga Technolo-
gies kertoi myös Amiga 4000:n valmistuksen käynnistyneen ja että myös 68060-pro-
sessorilla varustettu A4000T tulee ennen joulua. Amiga Technologies on myös neu-
votellut yhteistyöstä Applen kanssa. Tiettävästi Apple oli yhteyttä ottanut osa-
puoli!


{3Amigat pakettiin
{3----------------

Uudet Amigat (sekä A1200 että  A4000T)  tulevat  herkullisen  ohjelmistopaketin,
Amiga Magicin, saattelemina. Pelitarjonta paketissa on  varsin  mitäänsanomaton,
mutta hyötyohjelmapuoli on kerrassaan mahtava! Paketin hyötyohjelmien  versioita
on jopa paranneltu tukemaan toistensa  tiedostomuotoja.  Amiga  Technologies  on
kertonut myös suunnittelevansa A1200-pakettia kokonaan ilman pelejä  kilpaillak-
seen halvalla hyötykoneella multimediamarkkinoilla. Paketti  sisältää  seuraavat
ohjelmat ja pelit:

- Wordworth 4.0 SE (tekstinkäsittelijä)
- Digita's Organiser (suunnitteluohjelma)
- DataStore 1.1 (tietopankki)
- Turbo Calc 3.5 (taulukkolaskenta)
- Personal Paint 6.4 SE (piirto-ohjelma)
- Photogenics 1.2 SE (kuvankäsittelyohjelma)
- Scala MM300 (multimediaohjelma)

- Pinball Mania (flipperi)
- Whizz (tasoloikka)

Scala MM300 tulee vain  kiintolevyllisten  koneiden  mukana.  Kiintolevyllisissä
malleissa kaikki ohjelmat Whizziä (ja Scalan kielivalintoja) lukuunottamatta  on
valmiiksi asennettu  kiintolevylle  käyttökuntoon.  Myös  Whizzistä  on  tulossa
myöhemmin kiintolevylle asennettava versio. Paketti tulee olemaan sama  kaikissa
maissa.


{3IFA Berlin
{3----------

Kuten jo edellisessä numerossa  ehdimme  kertoa,  Berliinin  IFA-kuluttajamessut
(Internationale Funkausstellung) järjestettiin 26.8. - 3.9., ja myös  Amiga  oli
siellä esillä.

Amiga Technologiesien koju oli osa suurempaa osastoa, jonka  jakoivat  keskenään
Escom, sen tytäryhtiöt Amiga Technologies ja Virtual Products  sekä  niiden  yh-
teistyökumppanit, kuten Scala ja Macrosystem. Sanat Amiga  ja  Commodore  olivat
näkyvästi esillä. Commodore-nimeä ei kuitenkaan enää liitetä Amigaan, vaan Escom
keskittyy markkinoimaan Commodore-nimellä PC-sarjaa.

Esillä oli kymmenkunta Amigaa: A1200- ja A4000-koneita sekä muutama CD32  varus-
tettuna FMV-moduuleilla. Esittelyssä oli myös Macrosystemin  DraCo-Amiga-klooni,
jossa ei ole Amigan erikoispiirejä, mutta AmigaOS 3.1, 68060 (66 MHz)  ja  Reti-
na-näytönohjain varsin hyvän järjestelmäystävällisten ohjelmien yhteensopivuuden
saavuttamiseen.

Amigat pyörittelivät mm. näyttäviä 24-bittisiä animaatioita ja  Scalan  multime-
diaohjelmia. Mielenkiintoinen kokemus on varmasti ollut myös Virtual  Productsin
I-Glasses-virtuaalikypärä, joka tulee myös Amiga-versiona, ja aiemman kertomamme
vastaisesti I-Glassesin Amiga-versio tulee sittenkin  sisältämään  päänliikkeen-
tunnistimen. I-Glasses, PC-versionaan tosin, esiintyi muuten 12.10. Hyvät, pahat
ja rumat -ohjelmassa MTV3:ssa.

Varsinaisesta Amigan come-back-esittelystä tuskin voidaan  puhua,  sillä  koneet
eivät vielä olleet uusia tänä syksynä valmistettuja (ensimmäinen uusi A1200-emo-
levy kun tuli uunista ulos vajaa kaksi viikkoa messujen jälkeen),  mutta  Amigan
esittely sai silti kiinnostuneen vastaanoton.


{3Milanon lehdistötilaisuus
{3-------------------------

Amiga Technologies järjesti yhdessä Italialaisen Giunti Multimedian  kanssa  21.
syyskuuta lehdistötilaisuuden Milanossa. Tilaisuudessa toistettiin  jo  tiedossa
olleet tiedot Amigoiden valmistuksen alkamisesta ja hinnoittelusta, mutta  posi-
tiivista on Amiga Technologiesin pyrkimys yhteistyöhön eri alueellisten  markki-
noiden kanssa.

Esillä oli myös kaikille Amigan näyttötaajuuksille tahdistuva monitori, sekä  I-
Glasses-virtuaalikypärä. Monitori on, kuten Commodorenkin  aikoina  oli  tapana,
toisen valmistajan tekele uudella nimitarralla.  Kyseessä  on  hyväksi  havaittu
Microvitec 1438.

Lehdistötilaisuudessa kerrottiin Newtekin  palanneen  Amiga-markkinoille.  Video
Toasterista tunnettu Newtek oli jo julkistanut päätöksensä Amiga-tuen lopettami-
sesta, kun Amiga Technologies sai heidät toisiin aatoksiin. Erinomainen  uutinen
videotyöskentelijöille. Vieläkin positiivisemmalta kuulostaa lupaus  nopeammalla
prosessorilla ja paremmalla grafiikalla varustetusta Amigasta Hannoverin  CeBit-
messuille maaliskuussa 1996.

Amiga Technologiesin johtaja, Petro Tyschtschenko, kiteytti tavoitteensa seuraa-
vasti: "Amiga, What You Want Is What You Get!"


{3Amiga Technologies UK avomielisenä
{3----------------------------------

Escomin tytäryhtiö Amiga Technologies on laajentanut toimintaansa avaamalla Eng-
lantiin toimiston. Englannissa työskentelee parhaillaan viitisen  henkilöä,  Yh-
dysvalloissa ssa kolme ja Saksassa 32. Luvut ovat syyskuulta. Englannin  operaa-
tiota johtaa Jonathan Anderson, entinen Silican (englantilainen  tietokoneliike-
ketju) työntekijä ja Commodore UK:n  markkinointijohtaja.  Sajjad  Majid  toimii
Amiga Technologies UK:lla kehittelijätuen johdossa ja kertoi  syyskuussa  useita
mielenkiintoisia asioita tulevaisuuden suunnitelmista.

Escom ei ole antanut Amiga Technologiesille aivan niin paljon rahaa kuin voimak-
kaan markkinointikampanjan toteuttamiseksi olisi tarvittu (onhan koko  operaatio
jo syönyt kymmeniä miljoonia dollareita ilman mitään voittoja, ennen kuin Amigat
olivat edes myynnissä), mutta Amiga Technologies odottaa tekevänsä ennen  joulua
tarpeeksi voittoa kunnon markkinoinnin käynnistämiseen. Amiga Technologies aikoo
kiinnittää yleisön huomion siihen, että Amiga moniajaa jopa kahdella megatavulla
muistia kiitettävästi, kun Windows '95 vaatii siihen vähintään kahdeksan  megaa,
kuusitoista suosituksena. Amigan kuvaa Englannissa aiotaan myös siirtää  peliko-
neesta halvaksi multimediakoneeksi.

Amiga 1300 on edelleen kehittelyvaiheessa.  Tällä  hetkellä  tuloillaan  näyttää
olevan kone 68030-prosessorilla ja neljällä megatavulla RAM-muistia. Myös  tule-
vat RISC- ja CD-ROM-koneet mainittiin.

Kehittelijätuki on vielä työn alla, mutta näyttää  siltä,  että  kehittelijöille
tarjotaan kahdentasoista tukea. Ensimmäinen aste on kertamaksuinen  CD-ROM-levy,
jolta löytyy kaikki mitä tarvitaan (otsikkotiedostot jne.)  ja  toinen  täydellä
teknisellä tuella varustettu aste kaupallisille kehittelijöille. Lopputuloksesta
pyritään hiomaan huomattavasti  Commodoren  politiikkaa  käyttäjäystävällisempi.
Gilles Bourdin kertoi myös, että tukimateriaalia tulee tarjolle Amiga  Technolo-
giesin FTP- ja WWW-palvelimille Internetiin.

Amiga Technologies aikoo myös olla avoin käyttäjien ehdotuksille, eikä aio  sul-
kea puhelinlinjoja kuten Commodore teki.


{3Gilles Bourdin äänessä
{3----------------------

Amiga Technologiesin PR-miehen, Gilles Bourdinin, nimi lienee jo tullut  tutuksi
suurimmalle osalle aktiivista Amiga-käyttäjäkuntaa, sillä siinä määrin  aktiivi-
sesti mies on työssään yhtiön äänitorvena toiminut. Bourdin on antanut  haastat-
teluja ja osallistunut jo kahteen IRC-konferenssiin Internetissä. Kukaan  tuskin
enää kaipaa Commodoren tuppisuuaikoja - Commodorehan kielsi  A3000:nkin  olemas-
saolon vielä muutamaa minuuttia ennen sen  julkistamista...  hyvä  etteivät  sen
jälkeenkin. :-)

Monet tosin ovat vieläkin valitelleet tiedon vähyyttä, mutta kuinka paljon  nämä
ihmiset oikein odottavat toistaiseksi vielä pieneltä yritykseltä, jolla on kädet
täynnä työtä Amigan palauttamiseksi markkinoille niin pian kuin suinkin  mahdol-
lista? Mielestäni liikaa.

Ensimmäinen uusi Amiga 1200 tuli ulos tehtaalta Ranskan Bordeauxissa  11.  syys-
kuuta. Koneita tullaan valmistamaan 8000  kappaletta  viikossa.  Amiga  4000T:tä
68060-prosessorilla Bourdin lupailee marras-joulukuulle.  On  vielä  keskustelun
alla, valmistaako Amiga Technologies oman 68060-korttinsa vai lisensoiko se jon-
kin valmiin tuotteen. Amiga 1200:sta on tulossa paranneltu versio CD-ROM-asemal-
la. CD-ROM-asema perustuu Commodoren CD1200:aan, jota ei koskaan ehditty saatta-
maan massatuotantoon. Yksi tärkeä kehityskohde on  myös  käyttöjärjestelmän  RTG
(Re-Targetable Graphics). MUI:ta ei kuitenkaan aiota käyttää, sillä  se  ei  ole
kaikkien mieleen.

Sekä Amiga Technologies että sen yhteistyökumppani, ISE-niminen yritys, kehitte-
levät tulevia Amigoita. RISC-Amigalla on korkea prioriteetti, ja siihen  tullaan
varmasti panostamaan. Sillä välin  68060-pohjaiset  Amigat  tarjoavat  kaivattua
lisäpuhtia. Kehittelytahti riippuu aivan Amigoiden myynnistä, mutta  Bourdin  on
turvallisella mielellä, sillä nyt valmistettavat 100  000  A1200:aa  ja  20  000
A4000T:tä on käytännössä jo myyty. Kiinnostus Amigaa kohtaan on jo nyt suuri.

Amiga 4000T:n korkeaa hintaa puolusteltiin sillä, että kyseessä  on  uusi  tuote
(Commodorehan ehti valmistaa sitä vain muutama sata kappaletta), jolla  on  kor-
keat valmistuskustannukset. Sama pätee osin myös A1200:aan, sillä Amiga  Techno-
logiesilla ei ole käytettävissä Commodoren tuotantolaitoksia, vaan  kaikki  piti
aloittaa alusta, mikä maksaa paljon rahaa - varsinkin kun se piti tehdä  näinkin
nopeasti.

Markkinointi tämän vuoden puolella keskittyy PR (public relations)  -toimintaan.
Amiga Technologies aikoo järjestää vielä useita lehdistötilaisuuksia ennen  vuo-
den vaihdetta (Madridissa Espanjassa, Lissabonissa Portugalissa, Bordeauxissa ja
Pariisissa Ranskassa, Bradfordissa Englannissa, Prahassa Tsekissä,  sekä  Colog-
nessa Saksassa), osallistua messuille (esim. Orbit, World of Amiga jne.) ja luo-
da yhteyksiä lehdistöön. Amigaa tullaan myös mainostamaan Amiga- ja PC-lehdissä.
Markkinoinnin laajuus ja tapa riippuu maasta.

Amigalle suunnitellaan myös yhdelle (!?) levykkeelle mahtuvaa ja perus-A1200:ssa
toimivaa Internet-pakettia. Lienee sanomattakin selvää, että tällaisen  myyminen
koneen mukana lisäisi sen markkina-arvoa selvästi - onhan Internet nyt  kaikkien
huulilla.

Aiemmin kerroimme Viscorpin lisensoineen Amiga-teknologiaa omaan set-top-järjes-
telmäänsä. Nyt myös DraCon takana oleva Macrosystem on  allekirjoittanut  lisen-
sointisopimuksen, ja muiden yritysten kanssa käydään neuvotteluja. Tulemme  siis
tulevaisuudessa näkemään Amigan teknologiaa myös kolmansien osapuolten valmista-
missa laitteissa.

Ranskassa Amigaa tulee levittämään Innelec. Kuten huomaatte, kaikki tuntuu  ole-
van varsin Eurooppa-keskeistä (joka on meille ainakin lyhyellä tähtäimellä  hyvä
asia), mutta myös Yhdysvaltojen päässä on tapahtunut hieman edistystä: Yhdysval-
loissa tulee toimimaan levittäjänä ainakin SMG (Service Management Group),  joka
huolehti Commodoren aikoina jenkkilässä Amigan huollosta.

Lopuksi vielä mainittakoon iloinen uutinen niille, joiden nurkassa  lojuu  vanha
Amiga, josta jokin osa on poksahtanut. Amiga Technologies tulee  tarjoamaan  va-
raosia kaikkiin Amiga-malleihin A1000:sta lähtien. Tätä minä  kutsuisin  hyväksi
tueksi...



{3Commodore on täällä taas
{3------------------------

Ei pelkoa, Commodore epäonnistuneine ratkaisuineen  ei  ole  suinkaan  palannut.
Amigallakaan ei ole enää mitään tekemistä Commodoren kanssa, mutta Escom sen si-
jaan käyttää varsin hyvin tunnettua  Commodore-nimeä  PC-sarjan  markkinointiin.
Commodore "multimedia-PC:t" ovat iskeytyneet Escomin liikkeisiin kauniiden  mai-
nossanojen saattelemana, ja tarjolla on myös laaja vaikoima lisälaitteita, kaik-
ki varustettuna Commodoren tunnuksin.



{3Amiga Technologies Internetissä
{3-------------------------------

Amiga Technologies on liittänyt Internetiin joukon koneita potentiaalisia  uusia
asiakkaita, nykyisiä käyttäjiä ja kehittelijöitä palvelemaan. Tämä on  konkreet-
tinen esimerkki yrityksen tuntumasta markkinoihin -  Internet  on  tulevaisuuden
media, eikä sen mahdollisuuksia kannata jättää  hyödyntämättä,  kuten  Commodore
lahjakkaasti onnistui tekemään...

Amiga Technologiesilla on käytössään seuraavat domain-nimet: amiga-tech.de, ami-
ga.de ja pian myös amiga.com. Itse domainien takana  olevat  koneet  on  nimetty
hauskasti Amigan erikoispiirien mukaan, esim. amber ja lisa.

Sähköpostilla Amiga  Technologiesin  PR-henkilön,  Gilles  Bourdinin,  tavoittaa
osoitteesta gbo@lisa.amiga-tech.de. Osoitteesta info@amiga-tech.de  voi  tiedus-
tella tiivistä tietopakettia Amigan tilanteesta, ja kehittelijätuesta kiinnostu-
neet voivat lähettää Internet-postia osoitteeseen info@ADSP.amiga-tech.de.

Tiedon valtaväylän laineilta kannattaa kääntää surffilautansa myös Amiga Techno-
logiesin kotisivulle osoitteeseen http://www.amiga.de. Palvelu  on  toistaiseksi
tarjolla vain saksaksi, mutta asiaan on luvattu muutosta piakkoin, ja  osa  eng-
lanninkielisistä teksteistä  löytyy  jo  osoitteesta  http://www.amiga.de/uk/In-
fos/. 


{3AIC Systems tuo Amigoita maahan
{3-------------------------------

(Tomi Jaskari)

Amigan maahantuojana Suomeen toimii AIC Systems. Amiga Magic  -paketti  tuli  ja
toimitettiin jälleenmyyjien kautta ennakkotilaajille ja myyntiin. Kaikki maahan-
tuodut koneet menivät, eikä seuraavan erän saapumisajasta ei ole tietoa.  Torni-
mallit ovat vasta tulossa; erä 68040-pohjaisia A4000-koneita on tulossa  marras-
kuun lopussa, ja 68060-pohjaiset A4000-koneet tulevat kuukautta myöhemmin.  Toi-
mitusruuhkan purkaminen A1200:kin osalta kestää arviolta tammikuuhun. Amiga  Ma-
giciin kuuluu Amiga 1200 ja edellä kuvailtu ohjelmistopaketti.

Hintoja:

Amiga Magic: 2950 mk
PCMIA-CD-ROM-asema: 1895 mk nelinopeuksinen, ulkoinen.
Multisync-monitori: 2295 mk (15-40 kHz tahdistus, stereo) (Microvitec)

AIC Systemsin yhteystiedot:

Harri Pojanluoma
Kaskimaa 4 K 21
02340 Espoo

Puhelin: (90) 8817 0004
Faksi: (90) 8817 0005 


{3Amigan mainos PTV:lle
{3---------------------

Amigan uusi maahatuoja, AIC Systems, aloittaa marraskuussa Amigan  mainostamisen
PTV-kaapelitelevisiokanavalla. Viimeisestä Amigan televisiomainoksesta  Suomessa
onkin jo vierähtänyt tovi. 
