5
1*

{7                                     Posti
{7                                     -----

Enimmäkseen se on hienoa, että on olemassa Saku, ja mitäpä sitä voi  kritisoida-
kaan sellaista minkä saa ilmaiseksi. Seuraavat pienet hajanaiset mietteet  eivät
ole tarkoitettu kritiikiksi, vaan ovatpahan vain mieleeni tulleita mietteitä  ja
toiveita.

1. Missä naiset?

Lukijakyselyn ensimmäisen kysymyksen tulos oli rumaa katseltavaa. Miehet voitti-
vat 139 - 3. Jos Saku-lehden tekijöiden salaisimmat toiveunet - tai mitäpä  minä
teidän/meidän toiveunista tiedän - toteutuvat joskus tulevaisuudessa Saku  kamp-
pailee vuonna 2010 (harrastuspohjalta?) samassa sarjassa kuin  suuri  mediajätti
Helsinki Media Company  Oy  ja  luotaa  Amiga-tietokoneen  käyttömahdollisuuksia
tekstin, kuvan, äänen, informaation, ohjelmien ja muun bittimoskan  käsittelyssä
ja jakelussa, niin siitä vastaamassa ovat mitä todennäköisimmin miehet?

Tulevaisuuden feministeille riittää silloinkin taas valittamista: Oy Saku  Media
Ab:n johtopalleilla pörhältelevät miehet, ja naiset huolehtivat  tekstinkäsitte-
lystä ja muista sihteeriköille kuuluvista pikku rutiineista.  Näin  siksi,  että
Sakun mukana puuhastelemassa ovat olleet pääasiassa  sellaiset  ihmiset,  joilla
sattuu olemaan "ne mutta ei niitä siellä". Jotkut ovat olleet huolissaan miesten
asemasta tulevaisuudessa, kun  koululaitoksissa  rupeaa  olemaan  naisenemmistö.
Ehkä tämä ei kuitenkaan koske tietokonealaa?

Tiede 2000 -lehden numerossa 5/95 todetaan: "Naisten aivot ovat kymmenkunta pro-
senttia pienemmät kuin miesten - mutta älyä on molemmilla  yhtä  paljon.  Niinpä
tutkijat ovat päätelleet, että naisilla täytyy olla hermosoluja yhtä paljon kuin
miehillä. Kokoero johtuu siitä, että naisten neuronit ovat pakkautuneet tiiviim-
min kuin miesten." Näin lieneekin, ja ne harmittavat, ihmisinä miehiä ja  naisia
etäännyttävät erot miesten ja naisten maailmoissa johtuvat kulttuurin  tavoista,
ennakkoluuloista ja tottumuksista. Onneksi Sakulla on ainakin ne kolme aktiivis-
ta naispuolista lukijaa. Onnittelut heille!

2. Köyhällekin väritulostusmahdollisuus

Olisi mukavaa, jos Sakun lukijoita palvelisi joku onnellinen värimuste- tai  la-
serkirjoittimen omistaja. Itselläni on sen verran  harvoin  tarvetta  tulostella
paperille kuvia, että en ole vielä pitkään aikaan aikeissa hankkia tulostinleik-
kikalua.  Mutta  joskus  harvoin  olisi  mukava  saada  tulostettua  jokin  kuva
väreissä. Palvelu voisi toimia siten, että johonkin tiettyyn purkkiin saisi  mo-
deemilla tai postitse disketillä lähettää .iff-kuvatiedostoja, jotka tulostetaan
ja lähetetään postitse takaisin.

3. Almuja Sakulle

Sakua lukeville voisi huomauttaa, että jäsenmaksun lisäksi (tai sen sijasta) Sa-
kun tilille voi maksaa muutaman kympin almujakin, se kun käy niin  näppärästikin
maksuautomaateilla. Kaikki on suhteellista ja 100 mk on pieni summa, mutta suuri
kun ajattelee, että Sakun saa ilmaiseksikin, eikä teillä jäsenmaksun maksaneille
ole mitään muita erityisiä jäsenetuja? Moni Sakua lukeva voisi suostua  tukemaan
Sakua. Sakuhan on sentään vastuuntuntoinen ja tilivelvollinen  rekisteröity  yh-
distys, eikä ole  vaaraa,  että  sen  tukemiseen  käytetyt  rahat  käytettäisiin
päätoimittajan ja/tai toimituspäällikön viinan  juontiin  ja/tai  tupakan  polt-
toon...

Tämä tuli omaan mieleeni ikävä kyllä vasta sen jälkeen, kun pitkin hampain kävin
maksamassa jäsenmaksun.

4. Mediakuvien ja muiden otsikot

Mediakuvat on mielenkiintoinen ja melko kypsää luettavaa tarjoava palsta,  mutta
siinäkin voisivat eri jutut olla valittavissa hiirtä painamalla  ainakin  Amiga-
Guide-versiossa, kun  se  kerran  on  hypertekstimuotoinen.  Joskus  kieltämättä
kyllästyy painelemaan hiirtä, kun tietokoneella luettaessa ei  kaikki  ole  niin
kätevästi "zu handen" selattavissa, niin kuin esim. lehtiä lukiessa.  Mutta  jos
otsikot olisi edes lueteltu  palstan  alussa,  niin  saisi  paremman  yleiskuvan
siitä, mistä aiheista siinä taas repustellaan ja pistetään  mediailmöitä  halki,
poikki ja pinoon, ettei tarvitse koko  palstaa  selata  läpi,  kun  se  on  aika
pitkäkin yleensä.

Muidenkin otsikoiden kohdalle, myös päähekemistotasolle, voisi laittaa jutun ni-
men lisäksi sivujen tai rivien lukumäärän: jotenkin tuntuisi  kivemmalta  valita
juttuja, kun näkee heti, kuinka laajoja ne ovat.

Aina kun mahtuu, niin pistäkää myös jutun  kirjoittajan  nimi  hypertekstiotsik-
koon. On myös kivempi valita artikkeleita, kun näkee keiden tekemiä ne ovat,  ja
kirjoittajien nimet saavat paremmin heille kuuluvaa julkisuutta.

Artikkeleihin voisi otsikon lisäksi ottaa tavaksi kirjoittaa jokin pieni tiivis-
telmä, alkukappale, mietelauselma tai muu sellainen, joka kuvaa artikkelia  (ku-
ten monissa muissakin lehdissä on tapana).

5. Tietokoneiden käytön hankaluus

Lopuksi ehkä itsestäänselvä huomautus, jonka tekin kyllä  tunnutte  tietävän  ja
tunnustavan: tie Amigan ensiostajasta verkkojen ja purkkien maailmaan  on  hidas
ja vaivalloinen, ainakin minulle, joka 32-vuotiaana kuulun sukupolveen, joka  ei
ole syntynyt tietokone kainalossaan. Vaikka tietokoneiden maailma kehittyy  hui-
maa vauhtia ja tarjoaa yhä huimaavampia mahdollisuuksia, on niiden toteuttaminen
käytännön tasolla kuitenkin vielä vaikeaa, ja vähintään yhtä vaikeaa  on  niiden
käyttö. Ennen kuin tietokoneella uskaltautuu tekemisiin muiden  ihmisten  kanssa
purkkeihin liikkumaan ja osallistumaan keskusteluihin,  täytyisi  omaksua  suuri
määrä pikkunippelitietoa. Siinä sivussa, että tulevaisuudessa kenties  luotaamme
tietokoneen käytön uusia uria, älkäämme unohtako  niitä  ensikertalaisia,  jotka
vasta ovat astumassa tietokonemaailmoihimme.

Onhan se vähän kyllä kai niinkin, että tietokoneiden käyttö  täytyy  oppia  itse
kokeilemalla yritysten ja omakohtaisten erehdysten kautta,  eivätkä  toiset  voi
sitä tietä niin siloittaa, ainakaan nykyisissä käyttöympäristöissä.

Sakun    tukipurkeista    kannattaisi     pyrkiä     tekemään     mahdollisimman
käyttäjäystävällisiä, jotta  saisitte  lisää  asiakkaita.  Tärkeimpien  purkkien
käyttöohjeet voitaisiin julkaista Sakussa. Itse olen  laiskanpuoleisena  päässyt
matkallani lähinnä tutustumaan vasta MBnetiin, kenties juuri sen takia, että sen
käyttöohjeet julkaistiin  MikroBitissä  ja  se  palvelee  hyvin  myös  sellaisia
käyttäjiä, jotka eivät aina vaivaudu opiskelemaan kaikkia  purkkikäskyjä  (MBne-
tissä on valikkotoiminnot). Saku-purkeissa en ole käynyt paljon muuta  tekemässä
kun imuroimassa Sakua.

Onhan siellä Epsilon Indissäkin kai "Ohjeita aloittelijoille" -palveluja,  mutta
laiskana pääsisin helpommalla, jos te julkaisisitte ne Sakussa. Siinä voisi olla
konkreettisesti esitettynä, mitä pitää tehdä ja miltä se näyttää, kun menee  te-
kemään jotain purkkiin. NComm 2.0:lla sellaisen artikkelin voisi tehdä  helposti
niin, että joku asiantuntija käy purkissa seikkailemassa -  tai  mieluummin  te-
kemässä joitain "perustoimintoja" - siten, että  pistää  "Start  ASCII  Capture"
-toiminnon päälle.

Hyvä ja hauskasti kirjoitettu artikkeli oli  "Perusvirtanen  trendikkäästi  web-
biin". Sen ja MikroBitissä olleen "Amigalla Internetiin" -artikkelin innoittama-
na saatan minäkin joskus ensi vuonna saada aikaiseksi painua sinne, mistä kaikki
puhuvat.

Petri Keckman

Toimitus:

1) Emme voi todeta kuin että toivoisimme enemmän naisia toimintaan mukaan, mutta
kiinnostus näyttää tilastojen mukaan olevan enemmänkin kuin  laimeaa.  Toivotta-
vasti tilanne paranee tulevaisuudessa.

2) Väritulostuspalvelu ei ole hassumpi ajatus. Asiaa pitää harkita.

3) Yhdistys ottaa luonnollisesti  vastaan  lahjoituksia.  Päätoimittajalla  eikä
toimituspäälliköllä ole edes oikeutta yhdistyksen tilille, joten  kuvailemistasi
rahan väärinkäytöksistä ei ole pelkoa. :-) Tilistä huolehtivat  yhdistyksen  pu-
heenjohtaja ja sihteeri.

4) AmigaGuide-muotoisen Sakun kehittäminen on ikävä kyllä hieman  toissijaisessa
asemassa, kun Disketti-Saku ei kuitenkaan siitä pääse hyötymään ja  kahden  eri-
laisen median toimittaminen vaatii muutenkin jo suuria ponnisteluja. Toivomukse-
si otsikkojen jakamisesta omiksi linkeikseen ei kuitenkaan ole yhtään  hassumpi.
Pidetään mielessä.

Kirjoittajien nimiä ei tulla laittamaan sisällysluetteloon, mutta  ingressi  eli
mainitsemasi pieni alkupuhe ei ole hassumpi ajatus. Taitaa kuitenkin jäädä  kir-
joittajien toteutettavaksi...

5) Epsilon Indi ei ole samassa mielessä Sakun tukipurkki kuin MBnet on  MikroBi-
tin elektroninen jatke.  Epsilon  Indi  on  puhtaasti  yksityinen  purkki,  joka
päätoimittajan isännöimänä luonnollisesti tarjoaa otollisen pohjan myös levittää
Sakua. Olisi jossain määrin epäreilua tarjota sille  palstatilaa  lehdestä,  kun
muitakaan  purkkeja  ei  mainosteta.  Helppokäyttöinen  palveluvalikko  palannee
käyttäjiä palvelemaan joskus tulevaisuudessa. Muutenkin tukipurkkiverkko kaipai-
si lisää organisointia ja parantelua, mutta se vaatii aikaa  ja  aikaa  taas  ei
liikaa ole.

Janne Siren 

{3--------------------------------------------------------------------------------

Arvoisa Sakun toimitus,

Haluan lähestyä teitä näin kirjeen välityksellä,  jotta  voisin  ojentaa  teille
sekä risuja että ruusuja.

Ensimmäiseksi totean, että te teette todella arvokasta  työtä.  Jokainen  Suomen
aktiivinen Amiga-käyttäjä odottaa aina innolla uutta  Sakua  kuin  lottovoittoa.
Sakussa on mielenkiintoisia artikkeleita, jotka vastaavat yleensä laadultaan jo-
pa kaupallisten julkaisujen vastaavia. Saku lisää myöskin  Amiga-käyttäjien  me-
henkeä, mikä onkin todella tärkeä asia, koska ihminen on luonnostaan sosiaalinen
olento, eikä yksinäinen tietokonekäyttäjä voine olla onnellinen (vai?).

Aina kuitenkin pitää pyrkiä eteenpäin. Eli kai Sakua aiotaan kehittää eteenpäin?
Hyvä kehitystyön kohde olisi Sakun ulkoasu  -  eli  loaderi-systeemi.  Sehän  on
tietääkseni Pasi Kovasen alkujaan GURU-magazinea varten koodaama  loaderi,  joka
on jo aika vanha - kenties aikansa elänyt. Sanon tämän kaiken toki kaikella kun-
nioituksella loaderin tekijöitä kohtaan, ja hekin varmaan  tietävät,  että  ovat
sen ohjelmoineet jo kauan sitten.

Sakun ulkoasun uusiminen ei ole ainoastaan minun henkilökohtainen toiveeni, vaan
myös monet muut Sakun lukivat ovat aiheesta keskustelleet. Eli  olisikohan  aika
ohjelmoida ja suunnitella uusi käyttis Sakuun? Vai onko  teillä  jo  menossa  se
HTML-projekti, josta muutama numero takaperin kirjoittelitte? Koittakaahan saada
jotain aikaiseksi.

Toivotan teille työn iloa ja paljon uusia & aktiivisia lukijoita!

Nimim. "Kriittinen fani"

Toimitus:

Disketti-Sakun lukijaohjelman ikä tiedostetaan toimituksessa varmasti lukijoita-
kin paremmin. Valitettavasti ajan sekä  osaavien  ja  innostuneiden  henkilöiden
löytäminen paremman lukijan kehittelemiseksi on helpommin sanottu kuin tehty.

Janne Siren 

{3--------------------------------------------------------------------------------

Koska uusimman Sakun odottelu on niin tuskallista, päätin  kirjoittaa  kolmannen
kirjeen teille! Ajattelin kirjoittaa tähän kirjeeseen mahdollisimman  monta  eri
tapaa parantaa diskettilehtenne laatua, joten eikun menoksi...

Tuli tässä selattua pitkästä aikaa yhtä MikroBitti-lehteä  (8/94),  jonka  ainut
kohokohta oli Richard Josephin haastattelu. Koska itsekin olen  ollut  jo  usean
vuoden verran tekemisissä Amigalla säveltämisen kanssa (ikävä kyllä vain harras-
tus), oli tämä haastattelu sellaista mannaa, että on pakko  saada  lisää!  Koska
teillä on mahdollisuus tehdä haastatteluja modeemin välityksellä, niin pyytäisin
hartaasti haastatteluja esim. Chris Hülsbeckistä! Olisi mahtava yllätys!

Mainitsin jossain kirjeessäni mustan taustavärin vaihtamista vähän  pirteämpään,
joten pyydän sitä vielä tässäkin! Lisäksi toinen fonttikin tekisi  gutaa,  kuten
myös eri muusikon kappaleet! Viimeiset kolme diskettiä sisälsivät ikävän ponnet-
tomia kappaleita. Esim. ravekin antaisi kovaa potkua nautittavuudelle! En  väitä
viime kappaleita huonoiksi, mutta vaihtelu on valttia.

En ole varmaan ainut MikroBitin ex-tilaaja, joka kaipaa lehden 80-luvun hakkeri-
tunnelmaa! Tärkein tunnelman luoja oli  ohjelmalistaukset.  Koska  assembler  on
niin yleinen kääntäjä Amigalle, olisi kiva lisä saada joitain hienojen  pikkuru-
tiinien listauksia (esim. tähtikenttä, tekstin vieritys, joka vierittää  tekstiä
joka suuntaan erillisten merkintöjen mukaan tekstin seassa).

Sitten yksi kysymys: mitä kaikkea softaa ja  hardwarea  tarvitaan  ammattimaisen
musiikin ja ääniefektien tekoon peleihin? Ja toinen:  mistä  niitä  saa?  Kiitos
etukäteen!

Lopetan nyt jauhamisen ja toivon Sakun jatkuvan pysyvästi!

Terveisin,

Tuomas Sandroos, Turku

Toimitus:

Kiitos rakentavista ehdotuksistasi, otamme ne harkintaan ja pyrimme toteuttamaan
toiveitasi mahdollisuuksien mukaan. Musiikeista mainittakoon, ettei käytössä ole
ollut kovin monen säveltäjän kappaleita. Marko Vuorentausta on ollut ahkerin, ja
hänen toimittamansa kappaleet ovat myös  olleet  oikeassa  kokoluokassa  (80-100
kt). Olen samaa mieltä vaihtelusta, joten nyt vain  kaikki  muutkin  säveltämään
Sakuun musiikkeja!

Mitä ammattimaisen musiikin tekoon peleihin tulee, se ei välttämättä  eroa  har-
rastelijasävellyksestä suurestikaan. Työkaluiksi kelpaavat, ja useasti  ovat  jo
kelvanneet, sopiva musisointiohjelma - vaikka trackeri, kuten OctaMED - ja  ken-
ties laadukas syntetisaattori ja sampleri. Viime kädessä lopputuloksen laatu kun
on kiinni enemmän itse taiteilijasta...

Janne Siren

PS. Palettia voit Disketti-Sakussa säädellä Del-näppäintä painamalla avautuvasta
ikkunasta. 

{3--------------------------------------------------------------------------------

Edellisessä Sakussa alkaneen Saku Trek -palstan kirjoittajat  tuntuivat  aidosti
pitävän sarjasta, ja siksi ajattelin katsoa PTV-kanavalta  maanantaina  5.9.1995
jakson "Vintiöt" sarjasta "Star Trek: Uusi sukupolvi". Tässä ulkopuolisen  ensi-
vaikutelmat.

Teknisesti jakson kuvat olivat hyvin ja  huolellisesti  tehtyjä.  Avaruus,  "tuo
käymättömistä korpimaista viimeinen", esitettiin kauniina näkyminä ja  Enterpri-
sen "tehtävänä oli tutkia outoja maailmoja, etsiä uusia eliömuotoja ja  kulttuu-
reja ja rohkeasti mennä sinne minne ihminen ei ole ennen mennyt".

Lähtökohdassa olisi kyllä ainesta syvällisellekin  ihmisyyden  käsittelylle,  ja
avaruus on tietty mielenkiintoinen paikka, mutta kaunein löytämämme planeetta on
yhä (ainakin vielä) Maa ja suurin mysteeri meille ihmisille tässä  maailmankaik-
keudessa lienemme me itse. Ja tätäkin science fictionia vaivaa tuttu tauti:  ih-
miskuvan ohuus.

Jakso alkoi siten, että Ro, Keiko, O'Brien, Guinan ja "minä" palailivat planeet-
ta Marlonialle tekemältään vierailulta. Heillä oli mukana joitain paloja,  jotka
olivat löytyneet kaivauksen tertiääritasolta. Palat  olivat  tyypillisiä  Marlo-
niuksen keittoastioita 1000-luvulta. Tagualta oli  löytynyt  samanlaisia,  mutta
nämä olivat mutkikkaampia: paljon lähempänä Buraniuksen  kuin  Taguan  merkkejä.
Kaljupää oli ollut kvadrantin kauneimmalla planeetalla, mutta oli  pysynyt  luo-
lassa koko ajan, mikä oli ollut hyvin palkitseva  kokemus.  Jollain  oli  mukana
joitain kasveja, joita hän luuli draebidium froctuksiksi, mutta ne olivatkin Ca-
limuksia, minkä näki lehdistä. Kävelevien tietosanakirjojen rupattelu keskeytyi,
kun tuli hätäsanoma Ligos 7:n tiedemiesryhmältä.

Tässä vaiheessa, kun puoli minuuttia oli kulunut, aloin pahasti pudota kärryiltä
ja epäilin, josko tarkkaavaisuuteni riittäisi seuraamaan jaksoa.

Avaruuden poimujen kautta he tavoittivat emäaluksensa Enterprisen kolmen  minuu-
tin sisällä. Istumalihakset joutuivat koetukselle ja poimujen kautta matkustele-
minen aiheutti kovaa  hytkytystä,  mutta  kenelläkään  ei  mennyt  sormi  suuhun
missään vaiheessa. Joka tilanteessa olivat  ratkaisut  selkeitä.  Tekniikka  oli
hallussa. Ihmiset hoitivat hommansa varmemmin ja selkeämmin kuin robotit  konsa-
naan.

Pientä inhimillistä tunteiluakin oli jaksoon saatu. Lapset  olivat  niin  söpöjä
pikku viisaita aikuisia. Teknisten  ja  tietotaidollisten  kliinisten  ongelmien
lisäksi kenelläkään ei näyttänyt olevan mitään sen kummempia ihmisyyteen liitty-
viä ongelmia, paitsi lapsekasta leikkisää kinastelua silloin tällöin.

Aluksen kapteenina oli 12-vuotias skidi, vaikka  hänen  ykkösisukkinsakin  olisi
ollut samalla aluksella. Sinänsä mielenkiintoinen tilanne. Joskus  tuntuu,  että
meidänkin maailmassamme saisivat ottaa ohjat käsiinsä nuoret, jotka eivät  vielä
ole hukanneet ihmisyyttä aikuisuuden rationaliteetteihin, mutta kun tämäkin ski-
di tuntui olevan aikuisempi kuin aikuiset. Pientä riehakkuuttakin  lapsista  on-
neksi löytyi: eräällä tytöllä oli lapsena ollut  kiusaus  hyppiä  sängyllä  kuin
"Tarkassilainen huotrapeto"!

Ferengit astuivat alukseen, ja paha saapui  paikalle.  Minun  sympatiani  olivat
kyllä Ferengien puolella, vaikka he pahoja olivatkin, mutta vaikuttivat inhimil-
lisemmiltä kuin ihmiset. Saattaisin itsekin  olla  yhtä  ilkeä  vastaavanlaisten
"lässyn lässyn" hyväntahtoisten ihmisten seurassa.

Ferengien kapteenina oli Morta, joka halusi, että hänelle avattaisiin  tietokone
ja näytettäisiin "exactly how to use it". Tässä kohtaa oli paljon puhuvaa, haus-
kaa ja ilmekästä näyttelemistä. Skidin faija teki työtä käskettyä ja pisti  tie-
tokoneen palauttamaan ensin kaikki aluksen komentotoiminnot ja  alkoi  selittää:
"Tietokonejärjestelmää valvoo kolme keskusprosessoriydintä. Ne on  ristikytketty
14 kiloquadin rajapintamoduuleihin. Ydinelementti rakentuu  FTL-nanoprosessoril-
le, jossa on 25 bilateraalista kollektoria. Niistä  20  on  kytketty  seuraamaan
Heisenframin päätettä." Kunnon opettajan tavoin hän varmisti, oliko oppi  mennyt
perille: "Kai tiedät mikä bilateraalinen kollektori on?" "Tietysti, ihminen - en
ole tyhmä!" "Et tietenkään..." Ja selitys jatkui: "Tässä kohtaa on  isopalaviaa-
liliitin. Se ohjaa ferrometalliasemaa..." Näyttelysuoritus muuttui yhä  hauskem-
maksi. Ohjelman hauskin kohtaus.

Suurin osa keskustelusta oli samanlaista hepreaa, mikä  viihdyttää  vähän  aikaa
huvittavana yksityiskohtana, mutta en jaksaisi kyllä seurata säännöllisesti yhtä
vähän itselleni antamaa keskustelua.

Paha oli ihmisten itsensä ulkopuolella. Oli pahoja, jotka  aiheuttivat  ongelmia
hyville. Näppärää ja yksinkertaista! Tiedostamattoman ja itsetutkiskelua kartta-
van ihmisen psyyke toimii juuri näin: pyrkii torjumaan pahan itsestään joko sul-
kemalla sen alitajuntaansa tai projisoimalla sen muihin ihmisiin. Näinhän me ih-
miset monesti toimimme.

Sarja on kai saanut alkunsa kylmän sodan aikana, jolloin amerikkalaisten maailma
oli selkeän mustavalkoinen. Oli olemassa "me hyvät amerikkalaiset  nukkekotiper-
heissämme" ja "ne pahat venäläiset kommarit"?

Ihmiset kävelivät jäykkinä kuin robotit. Saattoi jopa epäillä, että  heillä  oli
tullut "ne" housuun. Se ei ole kyllä mikään ihme, sillä he muutenkin vaikuttivat
niin  kliinisiltä  ja  puhtaaseen  älyllisyyteen  taipuvaisilta,  että  epäilin,
käyvätkö tuollaiset edes paskalla koskaan. Varmaan käyvät, sillä ovet  aukenivat
joka puolella itsestään, eikä vessaan  mennessäkään  tarvinnut  käyttää  käsiään
oven avaamiseen. Excellent! 1800-luvulta lähtien alkanut  sähkötekninen  kehitys
ei ole mennyt hukkaan!

Jos olisi pakko valita kumpaa katson, Lemmenlaivaa vai Star Trekiä, niin  valit-
sisin kieltämättä Star Trekin, mutta se ei ole paljon se. Vaikka tietyllä ironi-
sella asenteella katsottuna, sitä voi seurata hauskana hupiohjelmana.

Älkää hyvät Star Trek -fanit antako tämän  yhden  ihmisen  hätäisen  mielipiteen
vaikuttaa katseluiloonne.

Petri Keckman

Toimitus:

Viittaat ilmeisesti jaksoon alkuperäiseltä nimeltään "Rascals". Enterprisen kap-
teenihan ei suinkaan ole 12-vuotias, vaan hän ja muutamat muut miehistön jäsenet
muuttuivat näkemässäsi jaksossa fyysisesti (muttei psyykkisesti)  lapsiksi  jos-
tain avaruuden oikusta. 12-vuotias kapteeni on siis se  kaljupää,  joka  kaiveli
koko lomansa ruukkuja luolista. Ykkösupseeri ei myöskään ole kapteenin isä, vaan
se kaikki oli osa Ferengien hämäystä. Ferengit kun eivät tienneet mitään kaptee-
nin ja muiden muuttumisesta lapsiksi. Taisi hämätä sinuakin? :-)

Ensimmäisessä Star Trek -sarjassa oli muuten mukana myös venäläinen  näyttelijä,
joten voitaneen ajatella sen enemmänkin rikkoneen tyypillisiä  vastakkainasette-
luja kuin mukailleen niitä. Ja missä muussa sarjassa oli 1960-luvulla musta nai-
nen näyttelemässä upseeria?

Suosittelen katsomaan Star Trekiä vielä muutaman jakson lisää, niin ehkä  pääset
juoneen mukaan...

Janne Siren 

{3--------------------------------------------------------------------------------

1. Onko mahdollista lisätä Startup-Sequenceen sellaisia rivejä, että  se  kopioi
joitakin käskyjä RAM:iin? Jos voi, niin kertoisitteko miten.

2. Miten LhA:lla pakataan?

3. Mistä saisin DMousen DMouse-Handler-tiedoston kun käytettävissäni ei ole  mo-
deemia?

4. Mitä eroa on public domain (PD) ja shareware (SW) -ohjelmilla?

Janne Uki, Turku

Toimitus:

1. Kyllä. RAM-levylle komentoja voi  tietysti  kopioida  copy-komennolla,  mutta
tarkoittanet komentojen lataamista muistiin niin, että niitä voi käyttää  komen-
totulkista ilman että ne pitää aina ladata levykkeeltä. Tämä tapahtuu  resident-
komennolla, esim. "resident dir" siirtäisi dir-komennon muistiin.  Jos  AmigaDOS
valittaa "object is not of required type", voit korjata  tilanteen  komentamalla
"protect dir +p".

Lisäämällä haluamasi määrän resident-komentoja Startup-Sequenceen, yhden  kulle-
kin riville, voit suuresti mukavoittaa komentotulkin käyttöä. Muista  kuitenkin,
että jokainen muistiin lataamasi komento syö, kas kas, muistia.

2. Komento "lha a paketti.lha tiedosto" pakkaa "tiedosto"-nimisen tiedoston "pa-
ketti.lha"-pakettiin.

3. Kannattaa kääntyä esimerkiksi Sakun PD-palvelun puoleen. Lisätietoja toisaal-
la lehdessä.

4. Itse ohjelmissa ei välttämättä ole yleistettävästi mitään eroa, mutta  niiden
levitystavassa kylläkin. PD-ohjelmat ovat täysin ilmaisia ja  niille  saa  tehdä
mitä vain. Tekijä luopuu siis oikeuksistaan niihin. PD-käsite on kuitenkin  hie-
man hämärtynyt vuosien varrella, joten ohjelman ohjeet kannattaa lukea  huolella
erikoisuuksien selvittämiseksi. PD:stä on myös freewareksi  kutsuttu  muunnelma,
jossa tekijä säilyttää työhönsä oikeudet, mutta antaa silti levittää ja  käyttää
ohjelmaa ilmaiseksi.

Shareware on askel kaupallisempaan suuntaan. Shareware-ohjelmista pitää ilmaista
vapaasti levitettävää versiota kokeiltuaan maksaa tekijälle jokin summa, eli re-
kisteröidä ohjelma, jos aikoo jatkaa sen käyttöä. Yleensä rekisteröinti tuo  mu-
kanaan joitain konkreettisia etuja, kuten poistaa ohjelmasta jonkin rajoituksen,
lisää ominaisuuksia tms.

Valitettavasti emme ehtineet ajan puutteen vuoksi vastaamaan  kaikkiin  kysymyk-
siisi. Palaamme niihin seuraavassa numerossa.

Janne Siren 

{3--------------------------------------------------------------------------------

Saku pyrkii asiantuntijoiden avulla selvittämään ongelmasi ja vastaamaan palaut-
teeseesi Posti-palstan kautta. Voit lähetellä mielipiteitä ja kysymyksiäsi  seu-
raavaan osoitteeseen postitse. Koordinaattorit voivat  myös  välittää  saamaansa
palautetta lehteen. 

Saku
c/o Janne Siren
Oravamäentie 2 F 17
02700 Kauniainen

BBS: (90) 505 4201
Internet: siren@mikrobitti.fi
