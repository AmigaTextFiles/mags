5
1*

{3           Suomen Amiga-käyttäjät ry:n elektroninen kirjasto laajenee
{3           ----------------------------------------------------------

Suomen Amiga-käyttäjät ry:n oma PD-kirjasto ottaa seuraavan  askeleensa  PD-  ja
shareware-ohjelmien levittämisessä. Olemme ostaneet käyttöömme  Fred  Fish  -PD-
sarjan CD-levyn, jolta löytyvät kaikki sarjassa esiintyneet levyt numerosta  101
numeroon 900. Näin ollen Sakun lukijoiden ulottuville tuli hetkessä monta  sataa
megaa lisää erilaisia hyötyohjelmia ja pelejä. Tilaa  listalevykkeet  PD-kirjas-
tosta ja ylläty, kuinka paljon ohjelmia yhdelle CD-levylle voikaan mahtua!

PD-kirjaston ylläpidon puolella on tapahtunut muitakin muutoksia. Kunniallisesti
palvellut vanha Amiga 500 asetettiin sivuun ja tilalle tuotiin hyvällä  näytöllä
varustettu A3000. Koneen käyttöönotto ja systeemin viilaaminen paikalleen  juuri
sopivaksi vei kuitenkin jonkin  verran  aikaa,  mikä  omalta  osaltaan  aiheutti
myöhästymisiä PD-kirjaston levyjen lähettämisessä.

Uusi Amiga, opiskelu ja Sakun hallituksen asioiden  hoito  on  pitänyt  tiukasti
huolen myös siitä, etten ole ehtinyt kasaamaan uusia  Sammakko-levyjäkään.  Toi-
vottavasti CD-ROM auttaa kuitenkin asiaa ja pystyy tyydyttämään  edes  suurimman
osan ohjelmatarpeistanne.

Tilaa lisätietoja osoitteesta:

Sakun PD-kirjasto
c/o Heimo Laukkanen
KKK 28 M 167
00930 Helsinki 93

Amigamaisin terveisin,

Heimo Laukkanen
Elektronisen kirjaston ylläpitäjä 
