5
1*

{3              Canon DM-2800 - elektroninen muistio totaalirääkissä
{3              ----------------------------------------------------

Canonin pienempi elektroninen muistio on ominaisuuksiltaan hieman karsittu, mut-
ta kooltaan sitäkin näppärämpi. DM-2800 mahtuu paidan rintataskuun  ja  on  niin
kevyt, ettei sen katoamista huomaa - kohtalokas ominaisuus, sanoisin. Laite  ni-
mittäin katosi minulta, ja vain ohjekirja ja myyntipakkaus säilyivät.

Ensivaikutelmani laitteesta oli hieman hajanainen, ominaisuuksia  tuntui  olevan
liikaa. Ensimmäistä kaverin puhelinnumeroa en saanut laitteeseen asennettua  py-
syvästi, vaan se katosi unohtuneen enter-painalluksen jälkeen. Ehdin tosin  kii-
kuttaa DM-2800:n Telen korttipuhelimen luokse ja soittaa  kaverille,  joten  en-
simmäinenkään käyttökerta ei ollut täysin epäonnistunut. Ihastuin laitteen  pie-
nuuteen ja päätin lunastaa testikappaleen itselleni.


{3Dynaaminen muistio
{3------------------

DM-2800 säilöö 64 kilotavua merkkejä ja  pitää  ne  järjestyksessä  joustavasti.
Siihen  voi  tallentaa  monenlaisia  asioita,  ja  se  pitää   huolen   tietojen
järjestämisestä. Aina uutta tietuetta siihene  syötettäessä  se  kertoo  luvuin,
montako merkkiä on tallessa ja monelleko vielä on tilaa. Itse pääsin hieman  yli
2000 merkin, eli vapaata tilaa oli yli 60000 merkkiä.

Tuo saavuttamani kaksi tuhatta säilöttyä merkkiä piti  sisällään  noin  kymmenen
ihmisen yhteystiedot osoitteineen, puhelinnumeroineen, mahdollisine fax-numeroi-
neen ja huomautuksineen, sekä 10 työvuoroa että muuta pikku muistettavaa,  kuten
kirjastosta lainatun materiaalin eräpäivä: nestekidenäytölle tuli äänimerkin ke-
ra 11.10. viesti: "01A palauta 6 kirjaa".


{3Noin 8 erilaista toimintoa
{3--------------------------

- Kello, jossa on GMT-ajan lisäksi paikallinen aika 32 kaupungissa.

- Puhelin-osoitemuistioita on kolme, yksi esimerkiksi työasioille, toinen  suku-
laisille ja kolmas kavereille.

- Tehtävälista, johon voit tallettaa tärkeitä tekemättömiä asioita.

- Muistilista, johon kirjaat esimerkiksi päivän ajetut kilometrit,  muistettavia
termejä ja muuta sellaista.

- Kalenteri, josta näkyy kerralla viikon päivämäärät sekä onko kyseiselle vuoro-
kaudelle merkitty jokin tapahtuma. Jos päivä on mukana tapahtumamuistiossa, voit
suoraan siirtyä katsomaan, mitä kyseiselle päivälle on merkitty.

- Tapahtumamuistio, joka hälyttää äänimerkillä, kun edessä on esimerkiksi tapaa-
minen tai jokin tärkeä tilaisuus.

- Peruslaskin, jolla voi esimerkiksi laskea tehdyt työtunnit  ja  pitää  huolta,
että kaikista tunneista on tullut tilille asti rahaa.

- Valuutta- tai mittayksiköiden muutos.

- Salasanasuojaus halutuille tietueille.

- Automaattinen virrankatkaisu 6 minuutin kuluttua käytön loppumisesta.


{3Fyysiset ominaisuudet
{3---------------------

Fyysisesti laite on pieni, kevyt ja litteä, sen viemä  pinta-ala  vastaa  kahden
luottokortin pinta-alaa. DM-2800:ssa on ikkunoitu kansi suojaamassa kirjain-  ja
numeropainikkeita. Fyysiset mitat ovat kansi suljettuna 78 mm x 125 mm x  11  mm
ja kansi avattuna kaikki painikkeet käytettävissä 154 mm x 125 mm x 9 mm.  Paino
paristojen kera on 83 g.


{3Näyttö ja painikkeet
{3--------------------

Ikkunassa on vasemmalla nestekidenäyttö, jonka ensimmäinen rivi on  pistematrii-
si, ja kaksi seuraavaa riviä ovat viivasegmenttejä numeroille. Lisäksi  näytöllä
on viisi symbolia:  painikeäänet,  päivyriäänimerkki,  vakioäänimerkki,  salattu
tietue ja kesäaika. Kontrasti on riittävä, eikä minulla  ollut  kertaakaan  vai-
keuksia lukea merkkejä näytöltä.

Näytön vieressä on kymmenen toimintonäppäintä: toimintojen valitsemiseen, tieto-
jen selaamiseen ja virran kytkemiseen. Kannen alta paljastuu  perusaakkosten  ja
numeroiden lisäksi neljä painiketta tiedon syöttämiseen ja korjailuun sekä kaksi
sinistä nuolipainiketta tiedon tarkempaan selaamiseen.  Painikkeet  ovat  neljää
sinistä ja nuolimaista kohdistinpainiketta lukuunottamatta himmeän mustia.



{3Paristot
{3--------

Laitteessa on kolme nappiparistoa (CR2032), joista yksi suojaa tietojen säilymi-
sen, kun kaksi käyttöparistoa on aika vaihtaa. Jos päivässä on 1 minuutti  häly-
tysääntä, nestekidenäyttö päällä 30 minuuttia, etsimistoimintoa käytetään 3  mi-
nuuttia ja painikkeita painetaan 100 kertaa, on  paristojen  arvioitu  kesto  on
noin 8 kuukautta. Suojapariston kesto on noin 1 vuosi.


{3Mielipiteeni laitteesta ja laitteen kohtalo
{3-------------------------------------------

Laite osoittautui käytössäni hyvin näppärästi asioita yhteen paikkaan organisoi-
vaksi muistivälineeksi. Laitteen karsittu koko tosin aiheutti  puutteita:  väli-
merkkejä oli suppeasti eikä tietoja voinut siirtää kotitietokoneelle.

Ikäväkseni kadotin DM-2800:n Carrolsin 20-vuotissynttäreillä  hotelli  Hesperian
yökerhoon. Oli hyvin lähellä, etten ostanut uutta samanlaista Akateemisesta kir-
jakaupasta, missä DM-2800 maksaa 390 markkaa. Kun kuitenkin sain postissa hienon
nahkakantisen almanakan omalla nimelläni painettuna,  päätin  jäädä  odottamaan,
josko seuraavan vuoden mallit antaisivat vielä enemmän. Almanakan käyttö kun  on
niin hidasta, jopa oikean sivun löytäminen saattaa kestää paljon kauemmin,  eikä
se muistuta tarvittaessa...

Testimahdollisuudesta Canon Oy:tä kiittäen Suomen Amiga-käyttäjät  ry:n  puheen-
johtaja Tomi Jaskari. Sähköinen palaute: tomi.jaskari@helsinki.fi 
