5
1
0 StarTrek.IFF 485 48*

{2                                   Saku Trek
{2                                   ---------

{2Star Trek: Generations - jäähyväiset alkuperäiskaartille
{2--------------------------------------------------------

{FJostain syystä Star Trek ei ole vakuuttanut suomalaisia  media-
{Fpäättäjiä maailmanmenestyksestä huolimatta, ja pitkään oli ky-
{Fseenalaista, tultaisiinko uusinta Star Trek  -elokuvaa  näke-
{Fmään Suomen elokuvateattereissa lainkaan. Suomennetulla  ni-
{Fmellä Star Trek: Sukupolvet kulkeva elokuva  kuitenkin  sai
{Fkuin saikin Suomen ensi-iltansa 25.8.

{FStar Trek VI: The Undiscovered Country ei siis jäänyt viimeiseksi Star
{FTrek -elokuvaksi, kuten odotettua  olikin,  mutta  se  oli  kuitenkin  tavallaan
{F"grande finale" vanhalle näyttelijäjoukolle. Alkuperäisen sarjan  näyttelijöistä
{Fainoastaan Kirk on enää keskeisessä osassa  tuoreimmassa  elokuvassa,  ja  muita
{Fvanhan kaartin edustajia näkee vain muutaman. Pääosassa ovat uusi  sukupolvi  ja
{Fuusin Enterprise kapteeni Picardin johdolla.

{FTässä välissä varoitan taas hyvien tapojen mukaisesti  seuraavassa  paljastavani
{Fmuutamia kohtia elokuvasta - jos et sitä vielä ole nähnyt, haluat ehkä  lopettaa
{Flukemisen tähän.

{FGenerations alkaa suunnilleen siitä mihin The Undiscovered  Country  jäi.  Monet
{Fvanhan Enterprisen miehistön jäsenistä ovat jättäneet  avaruuden  koluamisen  ja
{Fsiirtyneet eläkkeelle tai muihin tehtäviin. Veri vetää  kuitenkin  takaisin,  ja
{FKirk ystävineen on tutustumassa upouuteen Enterprise NCC-1701-C:hen sen neitsyt-
{Fmatkallaan - kunniavieraina. Kaikki menee kuitenkin pieleen  lyhyeksi  tarkoite-
tulla kiertoajelulla, ja Kirk katoaa pelastettuaan ensin aluksen varmalta tuhol-
ta.

Toisin kuin luultiin, Kirk ei kuitenkaan ole kuollut, vaan joutui avaruuden hal-
ki kiitävään voimakenttään, jossa oleileminen aiheuttaa loputonta hyvänolon tun-
netta, jopa niin vahvaa, ettei sieltä haluaisi pois, vaikka todellisuus  sekoit-
tuukin omien mielihalujen ohjailemaan kuvitelmaan.  Elokuvan  siirtyessä  ajasta
toiseen uuden sukupolven koettelemuksia seuraamaan katsoja saa todistaa Picardin
ja Kirkin kohtaamisen tuossa oudossa voimakentässä.

On kieltämättä hieman hämmentävää nähdä Kirk (William Shatner) ja  Picard  (Pat-
rick Stewart) samassa kuvassa, mutta samalla mielenkiintoista. Monet ovat  vali-
telleet elokuvaan väkisin rakennetun aasinsillan, jolla kaksi eri ajan kapteenia
saadaan kohtaamaan, mutta mielestäni tilanne on luotu  onnistuneesti.  Avaruuden
oikut kun ovat olleet oleellisena suolana niin monessa muussakin Star Trek  -ta-
rinassa, ja mitäpä science fiction muka olisi ilman science fictionia?  Kirk  ja
Picard tutustuvat toisiinsa ja lopulta pelastavat erään  planeetan.  Seurauksena
Kirk kuitenkin kuolee ja ympyrä sulkeutuu. Tuskin tulemme  enää  näkemään  alku-
peräiskaartin miehittämää Star Trek -elokuvaa. Aikansa kutakin,  mutta  olo  jää
väkisinkin hieman haikeaksi...

Samoihin aikoihin Enterprise on joutunut vaikeuksiin, lautasosa joudutaan irrot-
tamaan ja muualla aluksella olleet ihmiset evakuoimaan sinne. Taakse jäänyt run-
ko räjähtää ja Enterprisen lautasosa sinkoutuu paineaallosta kohti alla  siinte-
levää planeettaa. Epätoivoinen yritys suoristaa alus onnistuu, mutta  nousu  ta-
kaisin avaruuteen ei, ja näemme yhden komeimmista pakkolaskuista liikkuvan kuvan
historiassa. Vihertävä metsä saa todella kyytiä tähtilaivan muuttuessa  kyntöau-
raksi. Samalla tuli todistettua aikoinaan julkaistun tiedon siitä, että  hätäti-
lassa Enterprisen lautasosa kelpaa pakkolaskuun, pitävän paikkansa.  Ihmisvahin-
got jäävät vähäisiksi, mutta jättäen kuolleen Kirkin ja korjauskelvottomaksi tu-
houtuneen Enterprisen taakseen Picard miehistöineen  lentää  auringonlaskuun  ja
uusiin seikkailuihin. Jatkoa varmasti seuraa.

Star Trek: Generations on hyvä, etten sanoisi erinomainen elokuva. Se on enemmän
TNG kuin TOS, mutta sellaisena minä siitä pidinkin. Uuden sukupolven hahmot  eh-
tivät seitsemän sarjavuoden aikana saada  paljon  enemmän  syvyyttä  kuin  alku-
peräisen sarjan legendat. Huumoriakaan ei  ollut  unohdettu,  vaan  nauruhermoja
kutkutteli mm. Datan päähänsä asennuttama tunnesiru.  Efektipuolellakin  Genera-
tions oli hintansa väärti: Enterprisen  pakkolasku  suurella  valkokankaalla  on
näkemisen arvoinen ilmestys. Varsin hyvää juonta  taas  vahvistivat  entisestään
elokuvaformaatin suomat mahdollisuudet, kuten Enterprisen tuhoaminen,  joita  ei
televisiosarjassa olisi koskaan voitu toteuttaa pelkästään siitä  syystä,  ettei
sitten olisi mitään millä koluta universumia viikon kuluttua...

Janne Siren 


{3Star Trek -kirjallisuutta
{3-------------------------

Star Trek -aiheista kirjallisuutta on julkaistu vaikuttavia  määriä.  Kuukausit-
tain ilmestyy uusia Star Trek -pokkareita, ja  monenlaista  tietomateriaalia  on
myös saatavilla. Suomennoksia on turha  etsiä,  mutta  englanninkielentaitoisten
kannattaa suunnistaa lähimpään kirjakauppaan. Seuraavassa kerron lyhyesti muuta-
mista kirjoista tarkoituksenani herättää  mielenkiintonne.  Lukeminen  kannattaa
aina!

Yksi merkittävimmistä Star Trek -kirjojen julkaisijoista on amerikkalainen  Poc-
ket Books. Kaikki tässä esitellyt kirjat ovatkin Pocket Booksin julkaisemia Star
Trek Log Six -kirjaa ja Star Trek: The Classic Episodes -kirjoja  lukuunottamat-
ta; ensimmäisen julkaisi Del Rey ja jälkimmäisen takana on Bantam Books.

Janne Siren

{3Deep Space Nine: Betrayal (#6)

Tähtiliiton eri puolilta tulleiden lähettiläiden kokoontuessa Deep Space Ninelle
kardassiaanit ilmestyvät yllättäen paikalle  ja  vaativat  aseman  luovuttamista
heille. Herkkä tilanne voi minä hetkenä hyvänsä räjähtää sodaksi...

(Lois Tilton)


{3Deep Space Nine: The Big Game (#4)

Quark järjestää Deep Space Nine -asemalla pokeriturnauksen, mutta  kuten  arvata
saattaa, kaikki ei menekään aivan nappiin. Paikalle saapuu niin klingoneja, kar-
dassiaaneja kuin romulaanejakin, ja korkeapanoksisesta  pelistä  tuntuu  tulevan
menestys, mutta sitten yksi pelaajista tapetaan ja koko avaruusasemaa uhkaa  tu-
houtuminen...

(Sandy Schofield)


{3Deep Space Nine: Bloodletter (#3)

Kardassiaanit aikovat rakentaa madonreiän toiselle puolelle aseman ja vaatia ma-
donreiän tuntematonta puolta omakseen. Deep Space Ninen miehistön tehtäväksi jää
ehtiä ensin, mutta matkaan tulee mutkia majuri Kiran  menneisyyden  kummitelles-
sa...

(K.W. Jeter)


{3The Klingon Dictionary

Oletko aina halunnut oppia puhumaan klingonia? Poimimalla The Klingon  Dictiona-
ryn lähimmästä kirjakaupausta se on mahdollista. Sanakirjasta löytyy  sanastojen
lisäksi klingonin kielen kieliopin perusteet ja ääntämisohjeita.
nuqDaq'oH puchpa''e' (suom. Missä on vessa?)

(Marc Okrand)


{3Mr. Scott's Guide To The Enterprise

USS Enterprise on tuttu nimi niin Star Trekin ystäville  kuin  muillekin.  Lähes
yhtä tunnettu lienee alkuperäisen Star Trekin Enterprisen konemestari, Montgome-
ry Scott. MSGTTE on kyseisen hahmon nimissä  kirjoitettu  tietokirja  Enterprise
NCC-1701-A:n rakenteesta. Mukana on paljon yksityiskohtaista  tekstiä,  kaavaku-
via, valokuvia ja muuta mielenkiintoista tietoa mielikuvituksellisesta Enterpri-
sestä. Millaiset ovat Tähtiliiton viralliset kirjasimet, entä miten  Enterprisen
pelastusveneitä käytetään?

(Shane Johnson)


{3Star Trek: The Classic Episodes 1 ja 2

Kolmiosainen Star Trek: The Classic Episodes -kirjasarja julkaistiin  1991  Star
Trekin 25-vuotisjuhlan kunniaksi. Se perustuu 70-luvulla julkaistuun  Star  Trek
-kirjasarjaan, joka sisältää kaikki alkuperäisen Star Trek -sarjan jaksojen  no-
vellimukaelmat. Star Trek: The  Classic  Episodes  -kirjoista  löytyy  novellien
lisäksi myös mielenkiintoiset esipuheet ja piristävä kuva kustakin jaksosta.

Osa 1: Where No Man Has Gone Before, The Corbomite Maneuver, The  Enemy  Within,
The Unreal McCoy, The Naked Time, Charlie's Law, Balance  of  Terror,  What  Are
Little Girls Made of?, Dagger of the Mind, Miri, The Conscience of the King, The
Galileo Seven, Court Martial, The Menagerie, Shore Leave, The Squire of  Gothos,
Arena, The Alternative Factor, Tomorrow Is Yesterday, The Return of the Archons,
A Taste of Armageddon, (Space Seed), This Side of Paradise,  The  Devil  in  the
Dark, Errand of Mercy, The City on the Edge of Forever ja Operation -  Annihila-
te!

Osa 2: Catspaw, Metamorphosis, Friday's Child, Who Mourns for Adonais?, Amok Ti-
me, The Doomsday Machine, Wolf in the Fold, The Changeling, The Apple,  "Mirror,
Mirror", The Deadly Years, The Trouble With Tribbles, Bread and Circuses,  Jour-
ney to Babel, A Private Little War, The Gamesters of Triskelion, Obsession,  The
Immunity Syndrome, Piece of the Action, By Any Other Name, Return  to  Tommorow,
Patterns of Force, The Ultimate Computer, The Omega Glory ja Assignment: Earth.

(James Blish, D.C. Fontana, David Gerrold)


{3Star Trek: Deep Domain (#33)

Rutiininomainen  diplomaattitehtävä  Akkallan  vesimaailmaan  muuttuu  kadonneen
Spockin ja Checkovin etsinnäksi, ja Kirk löytää itsensä keskeltä korruptoituneen
hallituksen epätoivoisia yrityksiä säilyttää valta.

(Howard Weinstein)


{3Star Trek Log Six

Star Trek Log -sarja on novellien  muotoon  puristettu  kokoelma  70-luvun  Star
Trek: The Animated Series (TAS) -piirrossarjan jaksoja. Numeroon kuusi  on  poi-
mittu sarjasta jaksot Albatross, The Practical Joker ja How Sharper Than A  Ser-
pent's Tooth.

(Alan Dean Foster)


{3Star Trek: The Next Generation - Boogeymen (#17)

Picardin auttaessa vihollisia keränneen ystävänsä katoamisessa Enterprise joutuu
vakavan uhan kohteeksi. Edes ystävät eivät ole enää sitä miltä näyttävät...

(Mel Gilden)


{3Star Trek: The Next Generation - The Eyes of The Beholders (#13)

Enterprise lähetetään tutkimaan, kun useampi Tähtiliiton ja Klingonien aluksista
katoaa  mysteerisesti  uudelle  kauppareitille.  Tutkimus   johtaa   avaruudesta
löytyvälle alusten hautausmaalle, ja Enterpriseä uhkaa sama kohtalo!

(A. C. Crispin)


{3Star Trek: The Next Generation - Guises of The Mind (#27)

Uskonto ei ole aivan niin  kadonnut  tulevaisuudesta  kuin  TNG:ssä  on  annettu
ymmärtää.  Enterprisen  tehtävänä  on  viedä   joukko   naisia   uskonnollisesta
järjestöstä auttamaan vähäosaisia Capulon VI:ssä, joka on vihdoin  valmis  liit-
tymään  Tähtiliittoon.  Mikään  ei  kuitenkaan  mene  suunnitelmien  mukaan,  ja
ystävällisyyden sijaan Enterprise saa vastaansa petoksia ja vaaroja.

(Rebecca Neason)


{3Star Trek: The Next Generation - Perchance to Dream (#19)

Datan, Troin ja Wesley Crusherin tutkiessa Domarus IV-planeettaa  heidän  sukku-
lansa kaapataan. Yrittäessään neuvotella tilanteesta  Picard  todistaa  sukkulan
katoamisen välähdykseen. Kuinka kävi sen miehistölle?

(Howard Weinstein)


{3Star Trek: The Next Generation - Reunion

Tässä hieman paksummassa kirjassa Jean-Luc Picard kohtaa menneisyytensä tavates-
saan vanhan  aluksensa  Stargazerin  miehistön  tehtävässään  toimia  saattajana
Daa'vit-imperiumin johtajalle.  Ongelmia  tulee,  kun  Enterprise  miehistöineen
löytää itsensä romulaanien  alueelta,  ja  joku  haluaa  pilata  Tähtiliiton  ja
Daa'vitin välit lopullisesti...

(Michael Jan Friedman) 


{3Star Trek: Deep Space Nine
{3--------------------------

To boldly stay here and wait for it all to come by...

Star Trek: The Next Generationin (TNG) viidennen kauden pyöriessä Yhdysvalloissa
alkoivat tuottajat Rick Berman ja Michael Piller suunnitella uutta sarjaa  Para-
mountille. Useista ideoista toteuttamiskelpoisimmaksi osoittautui uusi Star Trek
-sarja, Star Trek: Deep Space Nine (DS9 tai DSN). Sarjan ensimmäinen jakso lähe-
tettiin Yhdysvalloissa 3.1.1993, kun TNG:n kuudes kausi oli puolivälissä.

Koska jo sarjaa suunnitellessa kaavailtiin, että TNG ja DSN pyörisivät Yhdysval-
loissa ainakin kahden kauden ajan rinnakkain, olisi pelkkä kopio TNG:stä tuomit-
tu epäonnistumaan. Niinpä DSN:sta päätettiin tehdä mahdollisimman erilainen.

Deep Space Nine on kardassianien avaruusasema,  joka  kiertää  Bajor-planeettaa.
Lähistöllä on vasta löydetty ensimmäinen vakaalta vaikuttava madonreikä, avaruu-
dessa oleva repeämä, jonka läpi matkaavat  voivat  hetkessä  sinkoutua  toiselle
puolen galaksia. Kun kardassianit solmivat rauhan  Tähtiliiton  kanssa,  Bajorin
vuosikymmeniä kestänyt valloitus päättyy ja kardassianit vetäytyvät  planeetalta
ja asemalta sopimuksen mukaisesti. Alun perin kardassianien  Bajorin  kaivostoi-
mintaa varten kuljetustukikohdaksi rakentama asema on  raunioina.  Planeetta  on
tyhjennetty kaikesta vähänkin arvokkaasta irtaimistosta ja luonnonvaroista.

Tähtilaivasto lähettää asemalle osaston, jonka tarkoituksena on ottaa asema  pi-
kaisesti haltuun. Bajoralaiset eivät ole erityisen ihastuneita Tähtiliiton puut-
tumiseen asioiden kulkuun. Deep Space Ninen miehistö koostuu sekä Tähtilaivaston
upseereista että henkilöistä, jotka eivät ole Tähtilaivaston palveluksessa.

Komentaja Benjamin Sisko (näyttelijä Avery Brooks) on  aseman  päällikkö.  Hänen
vaimonsa on kuollut muutamaa vuotta aiemmin borgien  hyökättyä  laivaston  kimp-
puun. Siskolla on 12-vuotias poika Jake (Cirroc Lofton), jota hän kasvattaa  yk-
sin, mutta epäilee olevansa pojalleen liikaa kaveri ja liian vähän isä. Sisko on
voimakastahtoinen, karismaattinen ja  kunniakkaasti  Tähtilaivastossa  palvellut
upseeri, joka joutuu usein sovittelemaan  asemalla  vallitsevia  jännitteitä  ja
konflikteja.

Siskon ykkösupseeriksi ja yhteyshenkilöksi Liiton ja Bajorin välille komennetaan
bajoralaismajuri Kira Nerys (Nana Visitor). Kira on entinen Bajorin  vapaustais-
telija ja terroristi, jolle komennus asemalla ei ole järin mieluinen.  Komentaja
Sisko ja Kira ovat jatkuvasti napit vastakkain. Kira on suorapuheinen nuori nai-
nen, jolla on vahvat mielipiteet ja joka antaa niiden myös kuulua ja näkyä.  Osa
hänestä toivoisi Tähtiliiton häipyvän alueelta ja jättävän Bajorin rauhaan, toi-
saalta taas Liiton läsnäolo varmistaa, etteivät kardassianit enää uhkaa Bajoria,
joka on Kiralle hyvin rakas.

Aseman tiedeupseeri, luutnantti Jazdia Dax (Terry Farrell) on trilli. Lajiin tu-
tustuttiin ensimmäisen kerran  TNG:n  neljännen  kauden  lopussa  jaksossa  "The
Host". Trilli on  symbioottinen  elämänmuoto,  joka  koostuu  ihmisenkaltaisesta
isäntäkehosta ja käärmemäisestä symbiontista. Daxin  symbiontti  on  300-vuotias
elämänmuoto, joka on elänyt  kuudessa  isäntäkehossa  ennen  Daxia.  Daxilla  on
28-vuotiaan naisen ulkonäkö ja energia, mutta elämänkokemusta  ja  tietoa  seit-
semän sukupolven edestä.

Julian Bashir (englantilais-sudanilainen Siddig El Fadil, a.k.a. Alexander  Sid-
dig) on Akatemiasta toiseksi parhaana luokaltaan valmistunut lahjakas nuorimies,
jonka ensimmäinen komennus Deep Space Ninen  tohtorinvirka  on.  Pätemishaluinen
Bashir flirttailee Daxin kanssa yrittäen tehdä tähän vaikutuksen, mutta  yleensä
turhaan: Daxin mielestä Bashir on hänelle aivan liian nuori.

Enterprisen siirtäjäpäällikkö Miles O'Brien  (Colm  Meaney)  on  saanut  siirron
ylennyksen kera Deep Space Ninen operaatioupseeriksi. O'Brienin vaimo Keiko (Ro-
salind Chao) seuraa miehensä mukana asemalle. O'Brienin taitotieto on  vertaansa
vailla ja hajoamaisillaan olevalla asemalla korvaamatonta.

Mahdollisia konflikteja ja ongelmia täynnä olevalla asemalla toimii turvallisuu-
supseerina tiukka, päättäväinen ja oikeudentajuinen Odo (Rene Auberjonois), joka
ottaa asiat usein kuolemanvakavasti. Hän oli  asemalla  Kiran  kanssa  jo  ennen
Tähtiliiton saapumista paikalle, ja Kira luottaakin asemalla eniten  Odoon.  Odo
on ainoa laatuaan, muodonmuuttaja, joka pystyy muuttamaan muotoaan miksi  tahan-
sa, mutta käytännön syistä hän on yleensä ihmisenkaltaisessa  muodossa.  Odo  ei
itsekään tiedä, mistä hän on kotoisin, kuka hän on tai onko hänenlaisiaan muita.

Kaikkien ja varsinkin Odon riesana on aseman kiero ja ailahteleva baarimikko  ja
kasinonpitäjä Quark (Armin Shimerman), jolla  ferengille  ominaiseen  tapaan  on
sormet pelissä käytännössä jokaisessa laittomassa toiminnassa asemalla. Quark ei
oikeastaan edes haluaisi olla koko asemalla,  mikä  ei  tee  hänen  komennustaan
yhtään helpommaksi. Kohtalaisen harmiton ja tahattomankin koominen Quark on vas-
takohta Odolle, jonka kanssa hän lyö usein päitä yhteen.

Lisäksi sarjassa nähdään useita The Next Generationista tuttuja hahmoja, kuten Q
(John De Lancie), Lwaxana Troi (Majel Barrett), Guinan (Whoopi  Goldberg),  Vash
(Jennifer Hetrick), Worf (Michael Dorn)  ja  klingonisisarukset  Lursa  (Barbara
March) ja B'Etor (Gwynyth Walsh).

Kuten tiedetään, Gene Roddenberryn tulevaisuudenkuva on aina ollut  ihmeellinen,
optimistinen ja täydellisyyttä tavoitteleva. Ihanteellisessa tilanteessa  kaikki
elämänmuodot eläisivät sulassa sovussa keskenään. Enterprise on loistokas tähti-
laiva, jossa kaikki yleensä toimii kuten pitää ja jonka miehistö  puhaltaa  aina
yhteen hiileen. Deep Space Ninen todellisuus on aivan toisenlainen.

Siinä missä Jean-Luc  Picard  miehistöineen  tutkii  avaruutta  ja  etsii  uusia
elämänmuotoja siellä minne kukaan ei ole ennen mennyt, Deep Space Ninen miehistö
heitetään toisen luokan avaruusasemalle keskelle vihamielistenkin elämänmuotojen
kansoittamaa avaruutta. Asema on joka hetki hajoamaisillaan liitoksistaan,  pai-
kalla risteilee enemmän ja vähemmän outoja lajeja, joiden tarkoitusperät vaihte-
levat laidasta laitaan ja miehistö kohtaa kateutta, masentuneisuutta,  epäluulo-
ja, uskonnollisia erimielisyyksiä, rasismia, sodan  hyödyttömyyttä  ja  sisäisiä
ristiriitoja.

Deep Space Nine ei ole kerännyt yhtä suuria katsojalukuja kuin TNG, mutta  sillä
on omat uskolliset kannattajansa. Monien mielestä sarja on antanut piristysruis-
keen Star Trekin aiemmin niin kovin turmeltumattomalle maailmalle.  Sarjassa  on
särmää ja huumoria, eikä virheitään voi jättää taakseen, vaan päätöstensä kanssa
on elettävä.  Sarjassa  ei  singahdella  seikkailusta  toiseen,  vaan  yritetään
päivästä toiseen selvitä asemalla, jonka tulevaisuuden aurinkoisuus  on  riippu-
vainen sen miehistön toimista.

Anu Seilonen 
