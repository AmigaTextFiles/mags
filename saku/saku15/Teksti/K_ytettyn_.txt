5
1*

{3                         Konetta käytettynä ostettaessa
{3                         ------------------------------

                                Heimo Laukkanen


Monista saattaa tuntua arveluttavalta ostaa tietokonetta käytettynä,  ilman  ta-
kuuta ja mahdollisesti vielä postin kautta - koskaan itse myyjää ja tuotetta en-
nen paketin tuloa näkemättä. Ostaja on myyjän kertomuksien armoilla  ja  yllätys
voi olla kova, kun laitteiden kunto onkin muuta kuin myynti-ilmoitus antoi odot-
taa. Kuluttajansuojalaki ei auta yksityishenkilöiden ollessa myyjänä, joten pet-
kutetuksi tultaessa tappiot kärsii ostaja.

Pettymyksiä ja väärinkäsityksiä välttääkseen voi kuitenkin käyttää  selvää  maa-
laisjärkeä ja pientä varovaisuutta. Tässä kuitenkin  muutamia  menettelyohjeita,
mikäli haluaa varmistua reilusta kaupankäynnistä.

Ensinnäkin: tiedä, kenen kanssa olet käymässä kauppaa. Pelkkä kännykkänumero  on
huono enne, ostettiin sitten mitä  tahansa.  Kännykkänumeroiden  kanssa  kauppaa
tehtäessä on turvallisempaa noutaa tuote itse vaikka myyjän asunnosta kuin antaa
pelkästään tuoda laite kotiovelle. Silloin ainakin tietää, kenen kanssa on teke-
misissä  ja  on  ainakin  hieman  paremmilla  vesillä,  jos  koneen  räjähtäessä
kännykkänumero ei enää olekaan käytössä. Vaikka huijarin osuminen kohdalle onkin
epätodennäköisempää kuin rehellisen mikromyyjän, on parempi olla varuillaan kuin
heittää rahansa ihan metsään.

Toiseksi: käy tarkasti läpi, mitä olet ostamassa  ja  missä  kunnossa  ne  ovat.
Ympäripyöreät "no on siinä kovalevy ja muistia" -puheet voi unohtaa.  Tärkeämpää
on tietää tarkkaa tietoa kovalevyn koosta, badsectoreiden määrästä,  nopeudesta,
ohjaimesta, muistin laadusta ja määrästä. Hyväksi voi olla myös kysellä  tarkem-
min koneen sisustan kunnosta. Jos taitoa löytyy, joitain viallisia  piirejä  tai
osia voi suunnitella itse vaihtavansa - tosin silloin kannattaa  etukäteen  var-
mistua uusien osien hinnasta. Yllätys voi olla suuri,  kun  osa  josta  ajatteli
maksavansa korkeintaan pari kymppiä maksaakin kolmisen sataa.

Kolmanneksi: varaa itsellesi mahdollisuus kaupan purkamiseen tai hinnan alennuk-
seen, mikäli laitteistossa onkin jotain vikaa tai jos  myyjän  puheet  olivatkin
yllättäen siloiteltuja. Kaupan purkaminen voikin olla vaikeampaa, mikäli heti on
maksanut koko hinnan postiennakolla tai ei ole tehnyt  virallisia  kauppakirjoja
tai sopimuksia, joissa allekirjoituksien ja todistajien kanssa  on  ehdot  tehty
selväksi. Hankala tapaus voi väittää, ettei koko kauppaa ole koskaan  tehtykään,
eikä silloin asialle yksinkertaisesti voi mitään. Kauppakirjojenkin  kanssa  voi
ilmetä ongelmia. Kuinka moni  kadunihminen  tietää,  mitä  kaikkea  kauppakirjan
täytyy sisältää, että siitä tulee virallinen ja sitova?  Ja  kuinka  monella  on
taitoa, aikaa tai rahaa ruveta ongelmien sattuessa viemään  asiaansa  eteenpäin,
varsinkin mikäli kyseessä on ollut vielä suhteellisen pieni  summa,  esimerkiksi
pari tuhatta markkaa, aloitettavaan prosessiin verrattuna?

Parempi olisikin sopia esimerkiksi menettelystä, että laitteen saadessaan maksaa
aluksi osan hinnasta ja sovitun ajan kuluttua loput, mikäli laitteissa ei ilmene
mitään virheitä. Ongelmien ilmetessä voidaan neuvotella uudelleen  hinnasta  tai
halutessa purkaa kauppa, mikäli niin ollaan sovittu. Toki  tässäkin  tapauksessa
sopimukset olisi kiistatilanteen vuoksi parempi kirjoittaa  paperille  ja  taata
näin kummallekin osapuolelle reilu peli.

Neljänneksi: pelaa reilua peliä, niin saat itsekin reilua kohtelua.  Huijaaminen
ja pettämiset kostautuvat ennen pitkää takaisin - jos ei  muuten,  niin  ainakin
oman nimensä pilaantumisella. Sana voi kiertää nopeastikin, ja yllättäen  kukaan
ei enää teekään kauppaa kanssasi, saati kohtele enää kuin ennen.

Kaupankäynti on ihmiskunnan keskuudessa vanha taito, joka on aina perustunut re-
hellisyyteen. Pelaa siis itse reilua peliä ja vaadi sitä myös itsellesi.  Mikäli
tarjous tuntuu epäilyttävältä, liian hyvässä tai pahassa mielessä,  pohdi  tark-
kaan mahdollisuuksiasi. Haaskattu raha rasittaa aina mieltä ja vaivaa ajatuksia,
vaikka summa ei olisikaan ollut suuri.
