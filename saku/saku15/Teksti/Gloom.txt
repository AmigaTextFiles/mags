5
1*

{3                                  Gloom (AGA)
{3                                  -----------

                                  Janne Siren


Keväällä kerroimme kolmesta tulevasta Amigan Doom-kloonista: Alien Breed 3D:stä,
Fearsista ja Gloomista. Kolmikosta Mark Siblyn  (Black  Magic)  Gloom  ehti  en-
simmäisenä. Mark Sibly on tunnettu entuudestaan mm. Blitz Basicista.


{3Ja veri lentää...
{3-----------------

Gloomissa pelaaja hyppää tulevaisuuden merijalkaväen sotilaan housuihin,  nostaa
plasma-aseen  olalleen   ja   teleporttautuu   kultistikapinallisten   alukselle
tehtävänään ampua kaikki eteen tuleva kappaleiksi. Kuulostaako syvälliseltä? Ei,
ei varmasti, muttei ole tarkoituskaan.

Peli koostuu 21:stä tasosta  nopeatempoista  tuhoa.  Pelaajaa  vastaan  kävelee,
juoksee ja leijuu sotilaita, skinheadeja, haamuja,  robotteja  ja  muita  pahoja
poikia. Etsiessään pääsyä  seuraavalle  tasolle  pelaaja  voi  poimia  erilaisia
apuvälineitä,  kuten  näkymättömyyspillereitä  ja  tuttipulloja,  jotka  antavat
lisäpuhtia murjotulle nojatuolisoturille. Apuvälineet tulevat tarpeeseen,  sillä
haastetta Gloomissa riittää. Pelitilannetta ei voi tallentaa ja peli pitää  aina
aloittaa alusta elämien kerran loputtua, mikä  on  kieltämättä  pidemmän  päälle
vähän turhauttavaa. Vaiheesta toiseen päästyään pelin voi onneksi aloittaa  aina
saavutetun vaiheen alusta. Vaiheita Gloomissa on kolme.

Selvästi nimin ja grafiikoin eroteltavaa aseistusta Gloomista  ei  löydy,  mutta
plasmapyssyä voi voimistaa eritehoisilla pillereillä, joita  voi  poimia  matkan
varrelta. Henkilökohtaisesti pidän enemmän Doomin ja Alien Breed 3D:n kaltaises-
ta lähestymistavasta eli erilaisista ja selvästi  erotettavista  aseista,  mutta
toimii tämä näinkin.

Pelaajan ja  seuraavalle  tasolle  nostavan  teleportin  välissä  on  hirviöiden
lisäksi monenlaisia käytäviä ja esteitä. Gloomissa ei  ole  korkeuseroja,  onhan
temmellyskenttänä avaruusalus eikä linnanrauniot, mutta ympäristöstä löytyy sil-
ti monenlaista katseltavaa. Suoria ja vinoja seiniä peittävät  monenlaiset  tyy-
likkäät animoidut tekstuurit, ja löytyypähän joukosta myös Defenderin  kaltainen
kolikkopeli, jota pääsee pelaamaan. Viidennen  tason  tuntumasta  löytyvä  suuri
pyörivä kierreovi on myös näyttävää  katseltavaa.  Tavanomaisempia  tuttavuuksia
ovat nappulat, joita täytyy käydä painamassa etenemisen takaamiseksi.  Gloomista
löytyy myös runsaasti salaovia. Katto ja lattia on peitetty vain  tasojen  myötä
vaihtuvilla tekstuureilla, ja seinät näyttävät lattiaan nähden kovin päälle lii-
matuilta, mutta pelin tiimellyksessä tähän ei ehdi kiinnittää huomiota.

Raakuuteen Gloom ottaa varsin humoristisen katsantokannan. Pelistä saa ulos sil-
mille roiskuvaa verta, joka jää visiiriin pisaroina, ja  tapettujen  vihollisten
ruumiinjäsenet lojuvat maassa, mutta ensimmäisen kerran pelissä  vihollisen  am-
muttuaan ymmärtää olla ottamatta sitä liian vakavasti. Hahmot nimittäin hajoavat
kappaleiksi niin koomisella tavalla, ettei sitä voi millään  rinnastaa  todelli-
suuteen.

Pelata   voi   valinnaisesti   joko   joystickilla,   CD32:n   joypadilla    tai
näppäimistöllä. Gloom toimitetaan kahdella levykkeellä  ja  sen  saa  asennettua
myös kivutta kiintolevylle, joskaan asennusohjelma ei valittanut tilan  loppumi-
sesta, mikä aiheutti ylimääräisiä harmaita hiuksia... Ohjekirjan tehtävästä huo-
lehtii parisivuinen mustanpuhuva vihkonen, mutta eipä peli pahemmin ohjeita tar-
vitsekaan.


{3Kaksin aina kaunihimpi
{3----------------------

Yksin ei ole pakko Gloomin syövereihin astua, sillä pelistä löytyy kattavat kak-
sinpelimahdollisuudet. Pelata voi sekä toisiaan  vastaan  että  yhdessä  samalla
puolella. Kaksinpeliä voi harrastaa joko jaetulla ruudulla, nollamodeemikaapelin
välityksellä tai modeemipelinä.

Kaksinpelinä molempien pelaajien pelatessa samalla  puolella  Gloom  on  elemen-
tissään. Yhteen hiileen puhallettaessa pelistä saa kaverin kanssa irti tuntikau-
palla iloa.  Peliin  tulee  aimo  annos  lisää  tunnelmaa,  kun  sekavat  huudot
täyttävät huoneen pelaajien yrittäessä koordinoida yhteistyötä: "Missä  sä  oot?
Mä otan vasemmalta! Hei, mä sanoin vasemmalta, en oikealta! Tuu nyt vähän  vauh-
dilla tänne! Mullon enää neljännes energiaa ja roboja lappaa naamalle! No  ootas
nyt vähän, mä kerään vaan nää bonukset..." Game Over.

Valitettavasti vastakkainpelaaminen oli lievä pettymys. Pelaaja voi  valita  pe-
lattavan maailman kolmesta eri ympäristöstä, mutta kentät ovat turhan pieniä  ja
pelkistettyjä, eikä kunnon väijytyksille jää tarpeeksi tilaa. Ollakseen tarpeek-
si kiehtova kaksintaistelu vaatisi kyllä ne korkeuserot, jotka Gloomista puuttu-
vat tyystin. Modeemipeli puhaltaisi varmasti hieman  lisää  intoa  kaksintaiste-
luunkin, mutta ikävä kyllä emme onnistuneet toimivaa modeemipeliyhteyttä muodos-
tamaan. Tähän on tulossa korjaus, mutta ikävä bugi silti.




{3Copper vauhdittaa voittoon
{3--------------------------

Amigan ensimmäisen Doom-kloonin, jonka ei ilkeiden äänien  mukaan  pitänyt  olla
alkuunkaan mahdollinen, iskeytyessä kauppoihin monia varmasti  kiinnostaa  siinä
käytetyt tekniset ratkaisut. Gloom käyttää copper-apupiirin avulla kyhättyä eri-
koisruutua, jonka avulla pelistä saadaan ulos joko puolen ruudun levyinen ja ko-
koruudun korkuinen peli-ikkuna 4096:lla värillä (teoriassa, ja täysin teoriassa,
värejä on siis kerrallaan ruudulla 16-kertainen määrä Doomiin nähden) 2x2-pikse-
leillä tai täyden ruudun kokoinen ikkuna vieläkin  isommilla  ja  epätarkemmilla
pikseleillä. Paletti on valitettavasti myös  vain  4096:n  värin  suuruinen,  ei
24-bittinen.

Lopputuloksena on hieman palikkainen, mutta perus-A1200:llakin nopea  3D-näkymä,
jonka jouheutta voi melko vapaasti säätää vastaamaan koneen  tehoja  vaihtamalla
ikkunan kokoa ja tarkkuutta sekä katon ja  lattian  yksityiskohtaisuutta.  Amiga
1200 varustettuna FAST-muistilla pyöritti kevyesti tarkimpiakin asetuksia  ilman
havaittavaa hidastumista. Nopeamman koneen omistajat jäävät varmasti  kaipaamaan
tarkempaa grafiikkaa, mutta se olisi vaatinut aivan toisenlaisen ratkaisumallin,
joka taas ei olisi ollut yhtä nopea pikkukoneilla.


{3Onko Gloom Doom?
{3----------------

Ei, Gloom ei ole Doom, mutta aika lähellä. Pelissä on tavoiteltu enemmän  nopea-
tempoista toimintaa kuin hiuksia nostattavan ja  selkäpiitä  karmivan  tunnelman
kehittelyä. Vihollisia lappaa silmille sellaista tahtia, ettei jännityksen tunne
ehdi nousta esiin. Loppua kohden tilanne muuttuu hieman: seinien  läpi  leijuvat
läpinäkyvät haamut ovat aika karmaisevia.

Gloom ei myöskään ole Doom tekniseltä toteutukseltaan. Pelistä puuttuvat tyystin
esimerkiksi korkeuserot, jotka ovat yksi Doomin kantavista elementeistä.  Doomin
eduksi täytyy sanoa, että tuntuu aivan erilaiselta katsella  utuiseen  horisont-
tiin linnan ikkunasta alhaalla aukeavan sisäpihan yli kuin töllistellä kirkkaas-
ti valaistua tasakorkuista käytävää, jonka seinällä humisee tuuletin.

Mutta onko Gloom hyvä? Kyllä, Gloom on hyvä - pelin kun ei  tarvitse  olla  Doom
ollakseen hyvä. Gloom on rohkea ja äärimmäisen onnistunut yritys tehdä  Amigalle
3D-räiskintäpeli, joka ei ole sitä mitä yritetään kloonata, vaan jotain edes hi-
tusen omaperäisempää. Ei Doom, vaan Gloom. Ja sellaisena pakko-ostos.

AGA-version lisäksi Gloom on tarjolla rompulla Amiga CD32:lle. Tulossa  on  myös
lisälevyke, sekä Gloom  Deluxe  kaikille  turbollisille  Amigoille  ja  Gloom  2
CD32:lle.

{3        Gloom (AGA)

        Testattu:       Amiga 1200, KS 3.1, FAST-muistia 4 Mt, 68881 FPU

        Julkaisija:     Black Magic

        Pelityyppi:     3D-räiskintä
        Pelaajia:       1-2

        Hinta:          280 mk (Triosoft, Tikkurila)

        Ikäraja:        11 v. (ELSPA)

        Grafiikka:      92%
        Äänet:          84%
        Pelattavuus:    92%

        Yleisarvosana:  91% 
