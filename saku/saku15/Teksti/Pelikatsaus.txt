5
1
8 VK.IFF 0 20*

{3                                  Pelikatsaus
{3                                  -----------

                                  Janne Siren 


{3Alien Breed 3D (AGA)
{3--------------------

Alien Breed 3D:n toisen, uusitun, pelattavan esittelyversion piti tulla jo alku-
kesästä, mutta se ei koskaan päässyt levitykseen. Nyt uusi demo on kuitenkin il-
mestynyt pelin julkaisun yhteydessä, ja tulos on kieltämättä kiehtovaa katselta-
vaa.

Engine on kokenut suuria muutoksia parempaan. Mukana on nyt  todellinen  kolmiu-
lotteisuus, ominaisuus, jota ei löydy edes Doomista, eli  päällekkäiset  kerrok-
set. Tämä mahdollistaa sillat, parvekkeet jne. Pelissä on myös vyötärölle  ulot-
tuvan veden lisäksi vettä, johon voi uppoutua päätään myöten. Efekti on todella-
kin näkemisen arvoinen. Tätäkään ei ole Doomissa.

Kaikki hirviöt ovat nyt kolmiulotteisia, eli voit nähdä  niiden  selkäpuolen  ja
sivut. Asegrafiikkaa toivoneet saavat  myös  pyyntöihinsä  vastauksen  etualalla
näkyvän tyylikkään animoidun asekuvan myötä. Haulikon lataus tosin näytti hieman
lattealta. Kokoruudun grafiikkaa kaivanneet taas voivat pelata Alien Breed 3D:tä
nyt täydellä ruudulla palikkaisuuden kustannuksella, ja lattian ja  katon  tark-
kuutta voi säätää vastaamaan koneen tehoja. Paras tarkkuus pyöri FAST-muistilli-
sella A1200:lla ongelmitta.

Pelissä voi nyt myös kyykistyä ja katsella taaksepäin. Aseistuksesta löytyy  uu-
sia herkkuja, kuten hieno kranaatinheitin, ja hirviöt poksahtelevat rajusti kap-
paleiksi niitä ammuttaessa, ja pirstoutuneet jäsenet  tarttuvat  seiniin.  Peli-
maailma on kehittyneemmän enginen myötä entisestäänkin monimutkaistunut ja  gra-
fiikkaa löytyy moninaista. Mukana on  myös  kaksinpeli  nollamodeemikaapelin  ja
toisen Amigan omistaville. Alien Breed 3D:n monimutkaiset tasot tarjoavat paljon
hyviä väijypaikkoja...

Valmiin pelin arvostelu ehtii vasta seuraavaan numeroon, mutta joulupukin  kont-
tiin uskallan tätä jo nyt suositella lähes varauksetta. Muistattehan, että  Team
17 on luvannut peliin ilmaisen tasoeditorin, jos peli myy hyvin, ja toisaalta he
katsovat hyvin tarkkaan pelin myyntilukemia  päättääkseen  jatkostaan  Amigalla,
joten eihän pilata tätä piratismilla...

Julkaisija: Team 17


{3Breathless (AGA)
{3----------------

Breathless ei ole vain yksi uusi tulokas Amigan Doom-kloonien sarjassa, vaan va-
kava ehdokas palkintopallin keskimmäiselle  korokkeelle.  Breathlessin  lokakuun
lopulla julkaistu demo on helmikuulta ja esittelee  vasta  pelin  engineä.  Hir-
viöitäkin näkyy kahdenlaisia, mutta niitä ei voi vielä ampua,  eivätkä  ne  ammu
takaisin.

Pelkässä enginessäkin näkemistä riittää. Toisin kuin Alien Breed  3D,  Fears  ja
Gloom, jotka käyttävät copper-ruutua 2x2-pisteillä ja sitäkin heikommilla  tark-
kuuksilla, Breathless tarjoaa aidon  chunky-to-planar-konversion  ja  1x1-pikse-
leitä kokoruudun leveydeltä ja korkeudelta. Koska Amigan lores-tila on PC:n vas-
taavaa tarkempi, on ruudulla jopa muutama kymmenen pikseliriviä Doomia  enemmän.
Värejä ruudulla on 256 AGA:n 24-bittisestä paletista.

Entä nopeus? Ei, Breathless ei todellakaan ole pelattava 1x1-pikseleillä  perus-
A1200:lla, vaan pelin vaihdettavat tarkkuudet (1x1, 2x1, 1x2 ja 2x2), ja ikkuna-
koot (kymmenen erilaista kokoruudusta postimerkin  kokoiseen  ikkunaan)  tulevat
tarpeeseen. FAST-muistilla varustettu A1200 pyörittää 2x2-pikseleitä kokoruudul-
la ihan mukavasti, ja 1x1:kin pyörii hieman pienemmällä  ikkunalla,  mutta  par-
haimmillaan Breathless on todella tehokkailla Amigoilla. Vihdoinkin  Amiga-peli,
joka ottaa tehokkaastakin koneesta kaiken irti...

Kaikkein häkellyttävin havainto on, että peli  todellakin  moniajaa.  Breathless
pyörii kiltisti omalla ruudullaan, ja siitä voi esimerkiksi helposti ottaa kuva-
ruutukaappauksia siinä missä vaikka Workbench-ruudusta. Lopullisessa pelissä tu-
lee olemaan mahdollisuus kytkeä moniajo pois nopeuden maksimoimiseksi.

Breathlessissa on korkeuserot, mutta seinien kulmat ovat demossa  kaikki  90-as-
teisia. Pelissä on hissejä, ovia, portaita jne. Tunnelma on itse asiassa  hyvin-
kin Doomin kaltainen. Ohessa tuleva tekstitiedosto kertoo  kuitenkin  lopullisen
pelin olevan hyvinkin erilainen - yli puolessa vuodessa on varmasti ehtinyt  ta-
pahtua paljon.

Kunhan uudempi esittelyversio ja itse  peli  tulevat,  osaamme  kertoa  enemmän.
Breathless näyttää kuitenkin enemmänkin kuin todella lupaavalta!

Julkaisija: Field of Vision





{3Citadel
{3-------

Täh? Doom-klooni, joka pyörii Amiga 500:lla? Jotain Behind the  Iron  Gaten  ta-
paista vektorimössöä kenties? Ei, vaikkei Citadel nyt aivan Doom-klooni olekaan,
se on harvinaisen onnistunut Wolfenstein-klooni tekstuurimappauksineen.  Oikeas-
taan peli muistuttaakin ulkoisesti enemmän Blake Stonea...

Minulla ei ollut mahdollisuutta kokeilla peliä A500:lla,  mutta  uskoisinpa  sen
ilman kiihdytintä olevan aika hidas, joskin tarjolla on kahdeksan eri kokoa  pe-
li-ikkunalle, reiluhkosta postimerkistä aina kokoruutuun saakka. Amiga  1200:lla
FAST-muistilla se oli pelattavan nopea kokoruudullakin. Citadel ei  käytä,  OCS-
peli kun on, mitään copper-ruudun kaltaisia virityksiä, vaan grafiikka on  melko
tarkkaa - kokoruudulla kuitenkin lievästi palikkaista.

Pelissä ei ole korkeuseroja ja seinät ovat kaikki yhdeksänkymmenen  asteen  kul-
missa toisiinsa nähden - vaan eipä se aikoinaan Blake Stonea  PC:llä  pelatessa-
kaan tuntunut häiritsevän. Grafiikka on  pelissä  tarjolla  olevaan  värimäärään
nähden oikein hyvää. Citadel onkin varmasti kelpo vaihtoehto 3D-räiskintää  kai-
paaville OCS-koneen omistajille, ja miksipä ei muillekin...

Julkaisija: Black Legend


{3Cybersphere Plus
{3----------------

Arkanoidia tai sen yksinkertaisempia edeltäjiä pelanneet tietävät, mistä on  ky-
symys myös Cybersphere Plussassa. Pelaaja ohjaa ruudun alalaidassa vaakasuunnas-
sa liikkuvaa mailaa ja tönii sillä  palloja  tuhoten  ilmassa  leijuvia  tiiliä.
Haasteena on pyrkiä pitämään pallo ruudulla, niin ettei se pääse putoamaan  mai-
lan ohi tuhoonsa.

Cybersphere ei tarjoa käsitteeseen paljonkaan uutta. Tarjolla on vino pino taso-
ja, kaunista grafiikkaa ja erilaisia erikoisominaisuuksia, mutta niin on muissa-
kin klooneissa. Cybersphere on täynnä erilaisia pikkuefektejä, kuten  kaikenlai-
sia eri suuntiin kimpoilevia esineitä, jotka  luovat  kyllä  kiihkeän  toiminnan
tunnelman mutta oikeastaan vain sekoittavat pelaajaa.

Kokeile ja tee oma arviosi.

Julkaisija: Psycon Software


{3Fears II - Final Sales Preview (AGA)
{3------------------------------------

Useat esittelyversiot samasta pelistä tuntuvat oikein  tulevan  tavaksi.  Olemme
Fearsin Doomahtavasta kakkososasta esitelleet jo kaksi versiota, mutta nimestään
päätellen kolmas kerta vihdoin toden sanoo.

Fears II - Final Sales Preview on päältä samanlainen kuin kesäkuinenkin  esitte-
lyversio, mutta hetken pelaamisen jälkeen erojakin alkaa löytyä. Ehdin jo  edel-
lisessä Sakussa valittelemaan hirviöiden grafiikoita, ja ensimmäisenä  uudistuk-
sena vastaan tulevatkin tyylikkäämmät hirviögrafiikat.

Uudesta demosta löytyy myös useampi taso, tarkemmin kolme kappaletta. Fears vai-
kuttaa oikein lupaavalta, ja yksi sen vahvoista puolista tulee olemaan  tasoedi-
tori.

Julkaisija: Manyk / Bomb Software


{3Odyssey
{3-------

Odysseyn esittelyversion alkukuva antaa vinkin tulevasta: sivulta kuvattua taso-
loikkaa ja miekan vatkausta. Olet velhon apulainen, jonka  tehtävä  on  pelastaa
pahan kuninkaan vangitsema velho kulkien saarelta toiselle  kohteena  lopullinen
koitos, kuninkaan linna. Demossa on tietenkin vain  yksi  tasoista  pelattavana,
mutta se pitää silti valita aluksi kartalta. Ei ole  silti  ihme,  että  tekijät
ovat sisällyttäneet demoon karttarutiinin, sillä valitsimena  toimiva  pehmeästi
liikkuva käden varjo on todella hienoa katseltavaa.

Tämän jälkeen itse peli alkaa. Aloitat ulkoilmasta meren rannalta. Grafiikka  on
varsin yksinkertaista: ilmassa leijuvia nurmitasoja, kiviseinämiä yms. Animaatio
on toimivaa, muttei kummemmin säväytä. Pelihahmo voi juosta, hyppiä,  kyykistyä,
hutkia miekallaan ja taikavoimia kerättyään muuttua esim.  linnuksi.  Edetäkseen
tarvitsee vain poimia muutama avain ja hutkia vastaan tulevia hirviöitä.

Ulkoilmasta pääsee myöhemmin luolastoihin, joissa pelin mielenkiintoisuus nousee
kertaluokkaa paremmaksi. Pienet yksinkertaiset ongelmat, kuten  ovien  avaaminen
erilaisin vivuin (jotka saattavat vaatia esim. kiven vierittämistä tms.), tuovat
tervetullutta vaihtelua ilotikkuakrobatiaan. Tämä kevyesti aivonystyröitä hiero-
va elementti antaa odottaa kohtuullisen mielenkiintoista pelikokemusta...

Julkaisija: Audiogenic



{3The Speris Legacy
{3-----------------

Valtakunnassa ei ole kaikki hyvin. Hyvän kuninkaan paha poika uhkaa tuhota  val-
takunnan ja kuningas on toivoton. Hän lähettää asialle sinut, Cho-nimisen  rita-
rin, ja taas kerran tehtävänäsi on pelastaa maailma.

Jos Nintendon Zelda on mieleesi, tulet varmasti pitämään The  Speris  Legacystä.
Kyseessä  on  siis  ylhäältä  kuvattu  seikkailupeli,  johon  kuuluu  tavaroiden
keräilyä, pelimaailman asukkaiden kanssa jutustelua, ongelmien ratkomista ja il-
meisesti myös taistelua, joskaan en onnistunut löytämään miekkaa mistään.

Yksi adjektiivi sopii The Speris Legacyyn muita  paremmin:  söpö.  Grafiikka  on
värikästä ja taustalla soi pehmeä musiikki luoden miellyttävän tunnelman.  Juoni
ja hahmojen puheet ovatkin tarkoituksella lapsellisia, kuten: "Täällä jossain on
miekka, mutta en tiedä missä, koska olen vain lapsi."

Kun pelattavuus vielä on kohdallaan ja ruudun vieritys pehmeää, jään mielenkiin-
nolla odottamaan lopputulosta. Demo tosin kaatui pariin otteeseen.

Julkaisija: Binary Emotions / Team 17


{3Virtual Karting (AGA)
{3---------------------

Aktiivisesti pelejään Internetin  comp.sys.amiga.games-uutisryhmässä  tukeva  ja
mainostava OTM on uusi nimi Amigan pelirintamalla. Heidän toinen  pelinsä,  Vir-
tual Karting, sijoittuu mikroautojen vauhdikkaaseen maailmaan. Pelissä  on  AGA-
koneille suunnattu kolmiulotteinen kokoruudun tekstuurimapattu  grafiikkaengine,
joka pyörii perus-A1200:llakin 25 FPS ja kiihdytetyillä koneilla jopa 50 FPS.

Kuulostaako liian hyvältä? Pysykää housuissanne, sillä grafiikka on ditheröityä.
Tämä on alkuun hieman häiritsevää ja varsinkin tarkan videomonitorin kanssa vaa-
tii pientä totuttelua. Tilalle kannattaakin tyrkätä TV-modulaattorin kautta  te-
levisio, jossa ditheröidyt värit muuttuvat  pehmeiksi  pinnoiksi  ja  pelinäkymä
selkiytyy kummasti. Kerran näinkin päin.

Virtual Kartingissa pelaaja  katselee  tapahtumia  mikroauton  ratin  takaa  ns.
first-person-perspektiivistä. Edessä näkyy siis raja ja kaasua ja jarrua  paine-
levat "omat" jalat sekä mikroauton etuosa. Katselukorkeutta  voi  vaihdella,  ja
löytyypä pelistä mahdollisuus pelata myös kaksiulotteisesta  yläperspektiivistä.
Pelattavuus  on  kohdallaan  ja  peli  on  todella  nopea.   FAST-muistillisessa
A1200:ssani mitään hidastumista ei ollut havaittavissa. Ja kun vauhtiin  pääsee,
millään ei malta lopettaa - vaati suunnatonta tahdonvoimaa  lopettaa  pelaaminen
tämän jutun kirjoittamisen ajaksi...

Grafiikka ajaa asiansa. Muut autot kuljettajineen ovat  tarpeeksi  kookkaita  ja
taustamaisemat sekä radan ympäristö lampineen luovat sopivan  leppoisan  tunnel-
man. Rataan piirretyt renkaanjäljet  kertovat  hyvistä  ajolinjoista.  Grafiikka
pyrkii realistisuuteen, kyseessä ei siis ole mikään Super Mario Kartin  tapainen
hulluttelu. Esittelyversiossa pääsee päristelemään yhdellä  autolla  yhtä  rataa
minuutin ajan, lopullisessa pelissä autoja on kahdenlaisia ja ratoja kolme.

Kelpo ehdokas pukin konttiin.

Julkaisija: OTM

PS. Kuvaruutukaappauksessa ei ole pelissä oikeasti näkyvää ditheröintiä!































{3Worms
{3-----

Otetaan kaksi hittipeliä, Lemmings ja Cannon Fodder, pistetään pussiin, sekoite-
taan ja saadaan Worms. Worms on sivulta kuvattu Lemmingsiä erehdyttävästi  muis-
tuttava peli, jossa ohjataan sopulien sijaan söpöjä matoja. Madot eivät  kuiten-
kaan ole aivan yhtä avuttomia kuin sopulit, vaan ne  on  varustettu  konepistoo-
leilla, singoilla, teleporteilla yms., tehtävänään tuhota muut maastoon sijoite-
tut matojengit (pelaajia voi  olla  1-4).  Pelaajan  pitää  auttaa  heitä  tässä
tehtävässä.

Wormsin viehätysvoima ei piile missään 3D-grafiikassa, joka tuntuu  olevan  muo-
dissa, vaan pelattavuudessa ja ideassa. Wormsin graafinen toteutus on hyvin  pe-
rinteinen, kaunis ja toimiva, muttei mitenkään mullistava. Idea  ja  pelattavuus
sen sijaan tekevät siitä voittajan. Pienet madot tottelevat pelaajan käskyjä mu-
kisematta, eikä pelaaja tunne kadottavansa komentoa hetkeksikään. Ruudunvieritys
on pehmeää ja vasteajat välittömiä. Worms huokuu sitä hyvää pelattavuutta ja su-
juvuutta, mistä Amiga tuli aikoinaan tunnetuksi. Worms ei nyi, se räjäyttää mie-
len.

Peli pursuaa huumoria. Jo pelkästään matojen valitseminen pääosaan kertoo  tari-
naansa. Kun mukaan on vielä ympätty söpöt kirkkaat äänet madoille ja synkronoitu
hulvaton toiminta, ei voi kuin ihastella jälkeä. Pahakin  päivä  kirkastuu,  kun
näkee jonkin Wormsin söpön tietokoneohjatun madon hyppivän rinnettä ylös kiljah-
dellen iloisesti ja sitten yhtäkkiä kääntyvän paukuttelemaan  Uzillaan  alhaalla
makoilevaa toista matoa samalla huutaen kirkkaalla lapsekkaalla äänellä: "Reven-
ge!". Ei sikäli, että madon ampumisessa mitään hauskaa olisi, mutta Wormsin  to-
teutuksessa on. Ymmärrät kun näet. Joululahjalista kasvaa...

Julkaisija: Team 17
