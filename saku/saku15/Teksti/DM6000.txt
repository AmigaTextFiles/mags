5
1*

{3                    Canon DM-6000 - elektroninen muistikirja
{3                    ----------------------------------------

                                Heimo Laukkanen


Eläminen ajan hermolla on jotenkin kuulunut 80-luvun lopun ja 90-luvun alun hen-
keen. GSM-puhelinten raju yleistyminen, hakulaitteet ja  erilaiset  elektroniset
sihteerit ovat ajan merkkejä siitä, että jokainen hetki on käytettävä  hyödyksi.
GSM-puhelimen imago on muuntunut leikkikalusta käteväksi apuvälineeksi, eikä ha-
kulaitteen kantajaakaan enää katsota kieroon. Kätevä lisä  nykyaikaisen  ihmisen
digitaaliseen ajanhallintaan on elektroninen muistikirja.

Lyhykäisyydessään Canonin elektroninen muistikirja on vuoteen 2139 asti riittävä
kalenteri, jonka mukana tulee  joukko  hyödyllisiä  toimintoja  aina  muistiosta
päivyriin ja kulujenseurantaan. Hyvän tuntuman tarjoava QWERTY-näppäimistö ja 65
534 merkin muisti takaavat sen, että hieman pidemmätkin  muistettavat  asiat  ja
listat voi huoletta tallentaa laitteen patterivarmennettuun muistiin.  Erityisen
mukavaksi käytön tekee 8x32 merkin näyttö, joka luokin  sen  suurimman  pesäeron
muihin vastaaviin laitteisiin. Isolla näytöllä tekstit ja viestit ovat  paremmin
luettavissa kuin kahden tai kolmen rivin järjestelmissä.

Ensikättelyssä DM-6000 on sen verran vaikuttava ilmestys,  että  ajatuksenjuoksu
puuroutuu hetkeksi, ja päällimmäiseksi mielikuvaksi jääkin,  ettei  minulla  ole
käyttöä näin hienolle laitteelle. Pienen käyttörupeaman jälkeen ajatukset  muut-
tuvatkin positiiviseen suuntaan, ja  yllättäen  nuhruinen  taskukalenteri-lyijy-
kynä-yhdistelmä tuntuukin koomiselta mukanakannettavalta.

1500:n tietueen puhelinmuistio riittää säilömään isommankin tuttavapiirin  omaa-
van henkilön ystävät ja serkun kaimatkin.  Nimen  ja  puhelinnumeroiden  lisäksi
tietueeseen saa mukaan henkilön yrityksen, osoitteen ja  vapaan  tekstin,  jonne
voi kirjoittaa vaikka henkilöä  koskevaa  tietoa  esimerkiksi  fax-numeron  muu-
tospäivästä tai loman alkamisesta. Haluttaessa muistio osaa  lajitella  tietueet
nimen tai yrityksen mukaan aakkosjärjestykseen. Samaten muistio osaa  hakea  jo-
tain kirjainta painettaessa kaikki vastaavalla  kirjaimella  alkavat  nimet  tai
yritykset. Kun tietojen muuttaminenkin onnistuu yhtä helposti kuin  uusien  kir-
joittaminen, ei tavallista puhelinmuistiota enää kaipaakaan.

Puhelinmuistiota tärkeämmäksi ominaisuudeksi nousee kuitenkin  päivyri.  Tärkeät
menot voi laittaa koneen muistiin minuutin tarkkuudella, ja  luonnollisesti  ko-
neen saa myös hälyttämään sovitusta tapaamisesta täsmälleen haluttuna ajankohta-
na. Kone järjestelee päivän menot aikatauluksi ruudulle, ja näppäintä painamalla
ruudulle saadaan loihdittua haluttuja lisätietoja vaikka osoitteesta  ja  olete-
tuista paikallaolijoista. Yhtä hyvin päivyrin  voi  laittaa  hälyttämään  vaikka
koepäivistä tai lempiohjelmien alkamisesta - käyttökohteet päättää vain laitteen
omistaja itse!

Tiiviissä yhteistyössä päivyrin kanssa toimii kalenteri, jonka toiminta-aika si-
joittuu niinkin laajalle skaalalle kuin vuodesta 1900 vuoteen  2139.  Kalenterin
kautta voi kätevästi siirtyä kaukaisempiin  päivämääriin  ja  päivyrin  puolelle
siirryttäessä tallentaa  tietoja  kyseiselle  päivämäärälle.  Kalenterista  myös
näkee, mille päiville on asetettu tapahtumia, ovatko tapahtumat  aamu-  vai  il-
tapäivällä ja onko kyseiselle päivälle tallennettu ns.  vuosittainen  tapahtuma,
eli esimerkiksi syntymäpäivä- tai hääpäivähuomautus.

Mahdolliset lahjaideat ja suunnitelmat voi puolestaan kirjoittaa  suoraan  muis-
tion puolelle. Suurimmillaan  512  merkin  muistioihin  voi  helposti  tallentaa
tärkeimmät tiedot kokouksista, juttuideoista tai vaikka uudesta säihkyvästä  de-
mosta, jonka idea iskee junamatkalla kuin salama kirkkaalta taivaalta. Valikossa
nämä muistiot esitetään jokainen yhdellä rivillä  muutaman  sanan  otsikolla  ja
päivämäärällä varustettuna. Näppäintä painamalla kyseinen muistio saadaan palau-
tettua kokonaan näyttöön.

Matkustavalle liikemiehelle tai -naiselle Canonin elektroninen  muistio  tarjoaa
muutamia lyömättömiä ominaisuuksia. Maailmanaika-toiminnolla voidaan katsoa aika
missä tahansa ympäri maailman. Koneen muistista löytyvät tiedot 128:sta maailman
suurimmasta kaupungista varustettuna esimerkiksi 12  kuukauden  keskimääräisillä
säätiedoilla sekä valuutta- ja väestötiedoilla. Valuutta-  ja  mittayksikkömuun-
noksilla varmistetaan vielä, ettei matkalla jouduta  kaupankäynnissäkään  ongel-
miin. Koneen muistiin voidaan ohjelmoida 12 eri valuutan tiedot,  minkä  jälkeen
vaihtaminen valuutasta toiseen käy enemmän kuin näppärästi. Muita laskuja varten
laitteesta löytyy toki myös perinteinen laskin, jonka hyvänä piirteenä on lasku-
rivien käsittely. Toisin sanoen voit näpytellä vaikka pitkän ostoslistan  laski-
meen, ja koko ajan näet ruudulla laskentayksikköjäsi ja  laskun  tuloksen.  Tämä
helpottaa mahdollisten virheellisten näppäilyjen huomaamista  ja  ennen  kaikkea
selkeyttää pitkien laskujen laskemista.

Sokerina pohjalla  löytyy  vielä  kulujen  seuranta,  jolle  on  ensi-ihmettelyn
jälkeen käyttöä lähes jokaisella omaa taloutta pyörittävällä  ihmisellä  riippu-
matta siitä, onko hän opiskelija vai työssäkäyvä immeinen. Laskut voidaan  näpy-
tellä koneen muistiin kuuteen eri kategoriaan: auton vuokraukseen,  huvituksiin,
kuluihin, majoitukseen, ruokailuun  ja  sekalaisiin.  Vaikka  nimistöstä  voikin
päätellä, että toiminnot on suunnattu lähinnä  liikemiehille  ja  -naisille,  ei
mikään estä käyttäjää mielessään  nimeämään  luokkia  haluamikseen.  Esimerkiksi
omassa koneessani fares-luokka edustaa minulle kouluun liittyviä kuluja.

Mutta löytyy laitteen  käyttöympäristöstä  jotain  huonoakin.  Käsittämättömältä
virheeltä tuntuu muun muassa se, ettei  kulujenseurantayksikössä  laskun  summaa
näppäillessä voi mitenkään korjailla  virhenäppäilyä,  vaan  koko  homma  täytyy
aloittaa alusta. Vaikka työ ei olekaan suuri, itse  asiassa  aika  minimaalinen,
pistää se miettimään, oliko suunnittelijoista parempi  ratkaisu  sysätä  korjaus
käyttäjän hoidettavaksi.

Toinen mielenkiintoinen piirre löytyy päivyrin ja kalenterin yhteiskäytöstä. Kun
kalenterin puolella ensin siirrät itsesi vaikka kahdeksan kuukauden  päähän  ha-
luamaasi päivämäärään ja päivyrin puolella käyt täydentämässä  päivän  tietoihin
haluamasi muutokset, et palatessasi kalenterin puolelle enää olekaan siellä kah-
deksan kuukauden  päässä,  vaan  taas  kuluvalla  kuukaudella.  Vaikka  laitteen
käyttäytyminen kokonaisuutta tarkastellessa onkin tässä  tapauksessa  loogisesti
ymmärrettävissä, hidastaa se kalenterin käyttöä, mikäli tietoja asennetaan  pit-
kien aikojen päähän. Siirryttyään kerran  kalenterin  puolelle  pitää  seuraavat
siirtymiset tehdä myös kalenterin puolella päivä kerrallaan, kun kalenteri  vas-
taavasti mahdollistaisi suorat hypyt vaikka seuraavaan kuukauteen!

Infrapunalla toimiva tiedonsiirto on myös erittäin mukava lisä  laitteen  varus-
tukseen - olettaen, että jollain tutulla on samanlainen laite, muuten ominaisuu-
della ei nimittäin tee yhtään mitään. Mahdollisuus siirtää  tiedot  infrapunalla
tai kaapelilla tietokoneeseen toisen laitteen sijaan olisi  paljon  käytännölli-
sempi ominaisuus. Todennäköisesti infrapunavastaanottimen  voisi  rakentaa  myös
tietokoneeseen, mutta valmiina niitä ei Suomesta ainakaan vielä löydy.

Näistä pienistä epäkäytännöllisyyksistä huolimatta Canonin elektroninen  muistio
on verraton apuväline henkilökohtaiseen ajanhallintaan. Kun sen käyttöön on ker-
ran tottunut, se tuntuu niin luontevalta apuvälineeltä mukana,  että  hetkittäin
tulee miettineeksi, miten kaikki toimikaan ennen tätä muistiota.

{3        Canon DM-6000 

        Virtalähde:             kolme lithium-paristoa 3,0 V
        Käyttölämpötila:        0-40°C
        Koko:                   82 mm x 158 mm x 23 mm (suljettuna)
                                165 mm x 158 mm x 12 mm (avattuna)
        Paino:                  noin 259 grammaa paristoineen
        Muisti:                 64 kt

        Ominaisuudet:

                - automaattinen virrankatkaisu n. 5 minuutin kuluttua
                - tiedonsiirto toiseen laitteeseen infrapunalla
                - maailmanaika ja tiedot 128:sta kaupungista
                - paikallisaika
                - päivyri
                - kalenteri
                - puhelinmuistio
                - mittayksiköiden muunnos
                - valuutan muunnos
                - laskin
                - kulujenseuranta
                - muistio
                - tietojen salaus salasanalla
                - merkkipäivien muistutus

        Hinta:                  sovh. 995,-

        Maahantuoja:            Oy Canon Ab
                                Kornetintie 3
                                00380 Helsinki
                                puh. (90) 560 61
