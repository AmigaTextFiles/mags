2
1*

{3                             Akvarellimaalauskurssi
{3                             ----------------------
 
                                 Mika Makkonen
 
 
"Tule ja oivalla, missä piilee  akvarellin  viehättävyys.  Akvarellin  herkkyys,
läpikuultavuus, spontaanisuus... Sekä aloittelijat että kokeneemmat  akvarellis-
tit voivat edetä omien taitojensa mukaan Lilia Fedorovan  innostavassa  opastuk-
sessa..."
 
Tuollaisen ilmoituksen näin pari kuukautta sitten lehdessä. Kun  piirtäminen  ja
maalaaminen oli juuri alkanut  kiinnostaa,  niin  ajattelin  kokeilla,  oppisiko
siellä (muka) jotain. Kurssitkin olivat hyvin iltaisin klo 17.30 - 20.00 eivätkä
vaikuta työttömyysrahaan, kun itse olen juuri työharjoittelussa. Kurssi oli joka
keskiviikko, kahdeksan kertaa. Hinta 420 mk, ja lisäksi välineet piti ostaa  it-
se. Ne eivät kalliiksi tulleet, kun kohtuulliset värit ja paperit ja pari  pens-
seliä saa hyvin satasella. Sieltä kyllä sai lainata värejä, jos omat  unohtuivat
tai ei ollut vielä ostanut.
 
Tuli keskiviikko, ja menin Jyväskylässä Jyvälän  kurssikeskukseen,  joka  olikin
jonkinlainen vanha kartanon tyylinen rakennus. Löysin oikean huoneen ja  odotte-
lin siellä. Muita alkoi myös tulla, ja onneksi oli muitakin aloittelijoita  kuin
minä. Ei tasoeroista tosin ollut mitään haittaa, kun  jokainen  sai  myös  edetä
omaan tahtiin.
 
Ensimmäisillä kerroilla käytiin läpi aivan perusasioita: värien sekoittaminen ja
erilaisia tekniikoita veteen, paperiin ja väreihin  liittyen.  Sen  jälkeen  oli
perspektiiviharjoituksia. Aina kurssille mennessä  vein  omia  kotona  tekemiäni
töherryksiä, joista "opettaja" sitten helposti neuvoi, mitä parantaa jne. Huoma-
sin heti, miten paljon hienompia kuvista tulee, kun tietää edes  vähänkin  noita
perusasioita.
 
Esimerkiksi olin aikaisemmin värittänyt nurmikon ihan suoraan vihreällä, taivaan
sinisellä ja puut ruskealla. Kun teinkin värit sekoittamalla, eli  esim.  hienoa
vihreää saa sekoittamalla keltaista ja sinistä, niin kuvat näyttävät paljon  ai-
dommalta. Aivan uutta oli se, että sininen onkin yllättävän tärkeä  väri.  Sillä
saa kohteet kaukana näyttämään siltä kuin ne olisivat oikeasti kaukana, ja sillä
tehdään varjot ja tummat alueet.
 
Esineitä en ollut koskaan yrittänyt edes  maalata,  mutta  kun  piirsin  omenaa,
siitä oikeasti tuli omenan näköinen nyt kun oli opetettu, miten sen saa helposti
tehtyä. Piirtämistä tuli  harjoiteltua  samalla,  siellä  opetettiin  piirtämään
silmä, nenä, huulet. Noissakin löytyi aivan uusia asioita, joita pitää  huomata.
Kirjastosta kävin hakemassa kirjoja, joissa opetetaan muotokuvan piirtämistä, ja
ihme ja kumma, piirtämään oppii, kun vain aloittaa jostain.
 
Nyt kurssi on ohi, ja jos arvioisi minun piirustuksiani ennen kurssia ja nyt sen
jälkeen, niin sanoisin että ne ovat vähintään  100x  parempia.  Kannattaa  mennä
kurssille ja huomata se itse. Vieläkin ihmettelen  välillä:  "Oho,  minäkö  tuon
tein? Sehän jopa näyttää joltakin." Ehdottomasti menen uudestaan kurssille,  kun
se alkaa keväällä. Tässä välillä onkin sitten aikaa harjoitella.
 
Jos yhtään maalaaminen kiinnostaa, niin suosittelen menemään jollekin kurssille,
siellä oppii paljon - ei sitä usko ennenkuin käy siellä.  Jyvälän  tietoja  näet
osoitteesta: www.co.jyu.fi/~jyvala
 
Kirjoittajan tavoittaa sähköpostitse osoitteesta mika.makkonen@mbnet.fi.
