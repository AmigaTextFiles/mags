2
1*

{3                               Vuosikymmen Amigaa
{3                               ------------------
 
              Eli erään Amigistin koko tarina alusta tähän päivään
 
                                 Esa Heikkinen
 
 
Löysinpä varastoa siivotessani todella historiallisen kirjasen. Valkoinen,  rei-
lun puolen sentin paksuinen värillisin kansin varustettu painettu kirjanen  ker-
too itsestään "Amiga tuotehinnasto 1.8.1989", Oy PCI-Data Ab. Tarkempi  vilkaisu
sisälle tuo mieleen silloiset ajat - moni asia oli toisin. Itselläni  oli  tuol-
loin Amiga 500, jossa oli 1 Mt muistia  (512  kt  kello/RAM-kortti  sisällä)  ja
lisälevyasema. Johdantoteksti vie lukijan tuoteluettelon pariin...
 
"Tässä tuoteluettelossa on esitelty tärkeimmät Commodore AMIGAlle  saatavat  oh-
jelmat ja oheislaitteet, jotka ovat Oy PCI-Data Ab:n edustuksessa. Tuotevalikoi-
ma kasvaa jatkuvasti ja uudistamme tätä luetteloa vastaavasti.
 
AMIGAlle tehtyjä ohjelmia tuovat maahan monet muutkin maahantuojat,  joten  kan-
nattaa kysyä AMIGA-tuotteita myyvistä jälleenmyyjäpisteistä lisätietoja. Kaikkia
tässä luettelosa esiintyviä tuotteita on saatavana valtuutetuilta Commodore-jäl-
leenmyyjiltä.
 
AMIGA-TERVEISIN Oy PCI-Data Ab"
 
Johdantosivun jälkeen alkaa itse asia. Heti alkuun  käy  selväksi,  että  myydyt
mallit ovat olleet Amiga 500 ja Amiga 2000. Edes Amiga 3000:sta  ei  ole  mitään
tietoa...
"AMIGA 2000 KESKUSYKSIKKÖ, hinta 9995 mk.

AMIGA 2000:N VÄRIGRAFIIKKA HÄMMÄSTYTTÄÄ KUVANTEKEMISEN AMMATTILAISIA. Amiga 2000
on yksi markkinoiden moderneimmista mikrotietokoneista.  Sen  vahvin  valtti  on
huikea värigrafiikka. Amiga 2000 suorastaan houkuttelee  käyttäjäänsä  laajenta-
maan mikrotietokoneen käyttöaluetta.
 
Amigan loistelias värigrafiikka ja  sen  helppokäyttöiset  ohjelmat  ja  ikkunat
avaavat aivan uusia mahdollisuuksia asioiden havainnollistamisessa.  Erikoistai-
tojensa lisäksi Amiga osaa kaiken sen, mitä  mikrolta  tyypillisesti  odotetaan.
Ohjelmasovelluksia on runsaasti ja niiden määrää lisää Amiga 2000:n PC-yhteenso-
pivuus.
 
Sivuntaitto ja esitysjärjestelmät ovat niitä alueita, joilla Amiga  2000:n  omi-
naisuudet todella pääsevät oikeuksiinsa. Kun yhdistät Amiga 2000:een  Professio-
nal Page -sivuntaitto-ohjelman, voit tuottaa jopa  värilliset  paino-originaalit
omalla työpöydälläsi.
 
Tekniset tiedot:
 
- prosessori:     Motorola 68000, 16/32 bit
- kellotaajuus:   7,16 MHz
- apuprosessorit: animaatio, DMA, grafiikka ja ääni
- muisti: RAM:    1 megatavu vakiona, laajennettavissa 9 megatavuun asti
          ROM:    256 kilotavua
- liitännät:      näppäimistö, 2 kpl hiiri/joystick-liitäntöjä (tukee valokynän
                  ja grafiikkatabletin käyttöä), sarjaliitäntä, rinnakkaislii-
                  täntä, video, stereoulostulo, ulostulo lisälevyasemille
- hiiri vakiovarusteena
- sisäänrakennettu 3,5":n levyasema, tilat lisälevyasemille
  (1 kpl 3.5" ja 1 kpl 5.25")
- 4096 väriä
- 4 äänigeneraattoria, stereoulostulo, sisäänrakennettu puhesyntetisaattori
- AMIGADOS-käyttöjärjestelmä
- moniajomahdollisuus


AMIGA 500 KESKUSYKSIKKÖ, hinta 4995 mk.
 
KOKO PERHEEN TIETOKONE: VALMENNUS, VIIHDE,  HYÖTY.  Aa  niinkuin  Amiga.  Muista
A:lla alkavista on turha puhua samana päivänä. Loppuja aakkosia ei tarvitse edes
mainita. Vain yksi on Amiga 500. Se on enemmän  kuin  tietokone.  Parasta,  mitä
olet nähnyt ja kuullut - ja enemmän kuin pystyt kuvittelemaan.
 
Amiga 500:n grafiikka on aivan oma lukunsa, 4096 värin ja jopa 640x512  kuvapis-
tetiheyden variaatioita on mahdotonta kuvitella. Ne  täytyy  nähdä.  Kokea  omin
silmin. Ja kuulla omin korvin Amigan neljän äänigeneraattorin puhe ja  musiikki,
stereona tietenkin.  Amiga 500 on joka  kodin perustietokone:  paras pelikaveri,
väsymätön valmentaja ja monikäyttöinen hyötytietokone.
 
Tekniset tiedot:
 
- prosessori:   Motorola 68000, 16/32 Bit
- kellotaajuus: 7.16 MHz
- kolme erikoispiiriä: animaatio, grafiikka ja ääni
- muisti:       512 kt RAM vakiona, laajennettavissa 1 megatavuun
- liitännät:    hiiri/joystick-liitäntöjä, sarjaliitäntä, rinnakkaisliitäntä,
                video, stereoulostulo, liitäntä lisälevyasemille, RAM-laajennus,
                AMIGA-väylä
- hiiri vakiovarusteena
- sisäänrakennettu 3,5":n levyasema
- 4096 väriä
- 4 äänigeneraattoria, stereoulostulo, sisäänrakennettu puhesyntetisaattori
- AMIGADOS-käyttöjärjestelmä
- mitat: 57 cm x 33 cm x 6 cm


AMIGA 1084S MONITORI, hinta 2995 mk.
 
LAADUKAS MONITORI AMIGALLE, COMMODORE 64:LLE JA 128:LLE. 1084S on laadukas  tie-
tokonekäyttöön suunniteltu värimonitori, joka sopii suoraan esimerkiksi Amigaan,
Commodore 64:een ja 128:aan. Kunnollisen värimonitorin avulla  värit,  kirjaimet
ja kuviot toistuvat teräväreunaisina eivätkä värit sekoitu.
 
Laitteen liitännät kattavat kaikki nykyään tietokoneissa  käytettävät  signaalit
ja monitorin mukana toimitetaan johtosarjat, joilla kytkentä  onnistuu  kaikkiin
Commodoren laitteisiin.  Tarvittaessa 1084S:ää voidaan käyttää myös videokameran
tai tv-virittimen  kuvaruutuna.  Monitorin voi  sijoittaa  haluamaansa  asentoon
laitteen alla olevan käännettävän jalustan avulla.  Monitorissa on myös kuuloke-
liitäntä.
 
Ominaisuudet:
 
- 14" kuvaputki
- poikkeutuskulma 90 astetta
- säätimet: vaaka- ja pystysuuntainen kohdistus, kuvan korkeus ja leveys,
  valoisuus, kontrasti, värikylläisyys, terävyys ja äänen voimakkuus
- liitännät: CVBS/L, Chroma in, audio in ja TTL RGB
- videotaajuus 4,8 MHz
- pisteen koko 0.39 mm, erotuskyky 600 juovaa
- merkkimäärä > 2000 merkkiä (80x25)
- rasteritaajuus 50/60 Hz, juovataajuus 15625 Hz
- ääniteho 1W -särö 5%
- tehontarve 75W
- mitat 320 x 350 x 387 mm
- paino 11 kg.


IDEK MF-5015 15" MONITORI, hinta 6500 mk.
 
TARKKA,  SÄVYKÄS,  HERKKÄ  MULTIFLAT  15"  MONITAAJUUSMONITORI.  Idek  Multiflat
MF-5015 on multiscan analogi/digitalimonitori, jonka suorakulmainen 15-tuumainen
näyttö on hiuksiahalkovan tarkka. Multiflat sopii  lähes  kaikkiin  laitteisiin,
kuten esimerkiksi PC, XT, AT, 386, PS/2 ja Amiga.
 
Vaaka- ja pystypoikkeutussignaalien säätö on täysin automaattinen. Automaattinen
tahdistuksen näkyvin  hyöty on kuvan  värinättömyys.  15 tuuman kuva on suuri ja
selkeä ja dynaaminen tarkennus pitää kuvan terävänä kaikissa tilanteissa.  Kuva-
ruudun pinta on himmeä, mikä estää kiusalliset heijastukset.  Multiflat-monitori
sopii mihin tahansa grafiikkakorttiin: VGA, PGA, EGA+, EGA, CGA, HDA, MDA.
 
Ominaisuudet:

- 15" litteä, suorakulmainen heijastamaton kuvaputki
- P-22 fosfori, suhteellisen lyhyt jälkiloisto
- pistekoko 0.31 mm, 800/600 juovaa
- automaattisesti tahdistava: 15.5 - 37 kHz vaaka ja 50-90 Hz pysty
- kaistaleveys 30 MHz
- liitännät: TTL D9-liittimellä ja analoginen D15-liittimellä
- analogiaohjauksella värejä rajoittamattomasti ja digitaalisesti 64.
- yksivärivalinnat: punainen, sininen, vihreä, keltainen, valkoinen, syaani ja
  magenta
- säätimet: kirkkaus, kontrasti, vaakaleveys/keskitys ja pystykorkeus/keskitys
- tehonkulutus 100W
- mitat 401,5 x 372 x 340 mm
- lisävarusteena kääntöjalusta (200 mk).


68020-TURBOKORTTI (A2000) JA 2MT 32-BIT RAM, hinta 19500 mk.
 
LISÄÄ SUORITUSTEHOA AMIGAAN. 32-BITTISELLÄ 68020-PROSESSORILLA NOIN  400%  LISÄÄ
NOPEUTTA. Tämä turbokortti nopeuttaa Amigan keskusyksikön toimintaa  400%.  Pro-
sessorina on 68020, joka on sisäiseltä rakenteeltaan täysin 32-bittinen.
 
Laskentatehoa vaativissa sovellutuksissa kannattaa kortille asentaa  68881-mate-
matiikkaprosessori. Lisää suorituskykyä saadaan vielä käyttämällä  68882-matema-
tiikkaprosessoria,  jonka kellotaajuus  voi olla jopa 20 MHz.  Kortti asennetaan
Amigan laajennusväylään eikä se näin ollen muuta koneen fyysisiä mittoja.
 
Tekniset tiedot:

- nopeuttaa Amigan toimintaa noin 400%
- Motorola 68020-prosessori, 14,3 MHz kellotaajuus
- kanta 68881-matematiikkaprosessorille (mahdollisuus käyttää myös 68882)
- 68851-muistinhallintapiiri
- 2 megatavua 32-bittistä RAM-muistia, laajenettavissa 4 megatavuun
- 64 kt ROM
- vie yhden Amigan korttipaikan (86-pin), ottaa käyttöjännitteen koneesta
- täysin yhteensopiva Amigan ohjelmien kanssa
- mahdollisuus käyttää vaihtoehtoisesti Amigan omaa prosessoria (68000)
2 MEGATAVUN LISÄMUISTIKORTTI, hinta 5995 mk.

HELPOTTAA LAAJOJEN OHJELMIEN TOIMINTAA JA PARANTAA KONEEN SUORITUSKYKYÄ. MAHDOL-
LISUUS ISON RAM-DISK KAPASITEETTIIN. Lisämuistikortti tekee  Amigastasi  entistä
kätevämmän ja tehokkaamman. Grafiikkaohjelmissa saat  enemmän  värejä  käyttöön.
Animaatioiden teko on joustavampaa. Taulukkolaskennassa saat  isompia  työsivuja
kerralla muistiin. Koneesi moniajo-ominaisuudet paranevat oleellisesti.
 
RAM-diskin käyttö  väliaikaisena tallennusmuotona on  kätevää ja nopeata.  Lisä-
muistikortin ansiosta voit pitää isojakin aineistoja RAM-diskillä koneesi muiden
ominaisuuksien siitä kärsimättä. Ohjelman kehitystyössä verraton apuväline.
 
Tekniset tiedot:
 
- kapasiteetti 8 megatavua, vakiona 2 Mt
- liitetään Amiga 2000 laajennuskorttipaikkaan, täyspitkä kortti
- aktivoituu automaattisesti konetta käynnistettäessä
- muistityyppi FAST MEMORY, DMA
- laajennettavuus 4 Mt (10665 mk) ja 8 Mt (19995 mk) asti"
 
 
{3Katteet kohdallaan
{3------------------
 
Hurjia hintoja nykymittakaavassa, vaikkakin vielä kovempia ne  olivat  tuolloin,
rahan arvo oli kuitenkin hieman kovempi vuosikymmen takaperin. Hurjista katteis-
ta huolimatta Amiga kuitenkin myi hyvin, olihan se muita koneita teknisesti vuo-
sia edellä. Ajan kanssa hinnatkin alkoivat hitaasti pudota konemyynnin  kasvaes-
sa. 90-luvun alussa Amiga eli kulta-aikaansa, se oli tullut jäädäkseen  ja  kor-
vannut aiemman suursuosikin, Commodore 64:n. Eri konemalleja alkoi syntyä, uusia
Amigaan sopivia lisälaitteita syntyi useilta eri valmistajilta,  jatkuvaa  kehi-
tystä tapahtui ja alan lehdissä, MikroBitti  etunenässä,  esiteltiin  jatkuvasti
Amigalle julkaistut uutuudet. Tuolloin julkaistu Commodore-lehti (C=lehti), joka
näki päivänvalon  C64:n  kulta-aikoina,  oli  sekin  täynnä  Amiga-juttuja,  kun
C64-aiheiset jutut kuihtuivat hitaasti pois.
 
Kotitietokoneena Amiga oli eräänlainen itsestäänselvyys. Esimerkiksi  koulukkai-
den käymät keskustelut tietokoneista liittyivät yleensä aina Amigaan ja sen  pe-
leihin, aivan kuten aiemmin C64:n tapauksessa. Jo C64:n aikoina alkanut  pelipi-
ratismi eleli nuorison povitaskuissa kulkevissa diskettipinoissa,  jotka  olivat
kaverusten keskuudessa kuin pelikortteja pokerissa. Jos jollakulla oli tietokone
kotonaan, oli lähes itsestään selvää, että se oli Amiga. Monella oli  vielä  C64
kakkoskoneena. Harvemmalla oli PC:tä. Jos myönsi käyttävänsä  Atari  ST:tä,  sai
osakseen halveksuntaa. Tämä Amigan arkkivihollinen numero  1,  taisteli  samassa
kastissa, samoista käyttäjistä. Olipa  Atarilla  tuolloin  erittäin  fanaattisia
käyttäjiä, jotka paheksuivat Amigaa ja Amigan käyttäjiä yli kaiken. Konesota oli
kovempaa kuin Amigan ja PC:n käyttäjien välillä koskaan.
 
 
{3Mukaan vain!
{3------------
 
Itse ostin ensimmäisen Amigani (A500) 7.5.1988, on  ostokuittikin  jäljellä.  Se
maksoi 4000 mk, joka oli tuolloin ylivoimaisesti  halvin  hinta,  koska  konetta
myytiin yleisesti kaikkialla 4995 mk:lla. Myyjä oli WoCo (World  Commerce  Ltd),
joka mainosti halpaa hintaansa näkyvästi. Hinta sisälsi myös A520-TV-modulaatto-
rin. Kaupan rahoitin luopumalla monivuotisesta ystävästäni C64:stä kaikkine  le-
vyasemineen ja lisälaitteineen, joista sain myydessä 2000 markkaa. Loput  nappa-
sin ammattikouluopintoja ja ajokorttia varten ottamastani pankkilainasta.  Rahaa
ei tuolloinkaan ollut liikoja; Asuin isovanhempieni luona, eikä  tuloja  opinto-
tuen lisäksi ollut laisinkaan. Ammattikoulussa kävin RTV-asentajalinjaa, ja olin
hiljattain 18 vuotta täyttänyt.
 
C64 oli myyntihetkellä viimeisen päälle viritelty, siinä oli mm. oma  kernel  ja
skandit prommattuina. Mukaan lähti myös  itserakenneltua  hardwarea.  Levyaseman
käyttö sujui CTRL-näppäinyhdistelmillä, ROM-rutiineja oli  nopeutettu  jne.  Ko-
neesta luopuessa hallitsin sen täysin, 6510-konekieli oli kuin toinen  äidinkie-
li. Siten päätös oli todella vaikea ja mieli haikea konetta postiin  laitettaes-
sa. Koneeni osti muuten joku videovalvonta-alan  yritys,  jonka  nimeä  en  enää
muista.
 
Sitten olivatkin edessä elämäni pisimmät päivät, kun odottelin Amigan  saapumis-
ta. Kävin ostamassa Mustasta Pörssistä kolme kappaletta 3,5":n  levykkeitä  val-
miiksi, jotta pääsee tallentelemaan niihin omia kokeiluja. Disketit maksoivat 17
markkaa kappale ja pyörivät pöydällä yhtä yksinäisen näköisinä kuin Sony Trinit-
ron -televisio, joka toimi tuolloin tietokonenäyttönä varsinaisen tarkoituksensa
ohella. Tuskaa pääsin lievittämään mm. kaverin luo, jolla oli C64. Samaisen  ka-
verin (Sami Jäntti) kanssa perustimme myöhemmin mm. Sakunetin.  Nykyään  en  ole
hänestä muuta kuullut kuin että PC:n käyttäjäksi lienee ryhtynyt.
 
Aikanaan koitti se aamu, kun postissa kilahti  odotettu  ennakkolappu.  Pankista
olin jo valmiiksi käynyt nostamassa rahat, ja myös C64:stä tulleet rahat  olivat
saapuneet. Ruokatunnilla jäi kouluruokailu  totaalisesti  väliin,  kun  säntäsin
postiin (n. 100 metriä koulusta) hakemaan konetta. Ensimmäiset  testit  Amigasta
otettiinkin amiskan teorianluokassa  ruokatunnin  lopuilla.  Siinä  saatiin  en-
simmäiset kokemukset mm. Amigan musiikista, kun Basicilla  tehty  demo  pyörähti
käyntiin. Koska en ollut Amigaa  aiemmin  käyttänyt,  oli  pikainen  ensikokemus
siinä mielessä tökerö, että  käynnistelin  suurin  piirtein  kaikki  WB-korpulta
löytyvät ohjelmat, ennen kuin tajusin että kone todellakin  ajaa  niitä  kaikkia
yhtäaikaa.
Seuraavalla välitunnilla kävin viemässä koneen kotiin (eli  mummolaan).  Tarpeen
lienee tässä yhteydessä mainita, että  mummola  sijaitsi  samalla  kadulla  kuin
amiska, ja kouluun oli  matkaa  noin  500  m.  Siten  kesken  päivänkin  saattoi
käväistä kotona tarvittaessa, ja ainakin viimeisen vuoden liikuntatunnit vietim-
me kaverin kanssa varsin tiiviisti  pelaten  tietokoneella  urheilupelejä!  Emme
saaneet edes poissaoloja, sillä kun emme käyneet ensimmäiselläkään  liikuntatun-
nilla, eivät vähän väliä vaihtuneet sijaisopettajat edes tienneet, että  Heikki-
nen ja eräs toinen oppilas kuuluivat kyseiseen luokkaan... :-O
 
Koulun jälkeen sitten katsomaan tarkemmin, mitä koneen vaihto oikein todellisuu-
dessa tarkoitti. Ihan aidon koneenhan tuolla hinnalla sai - ainoa  ero  kotimaan
markkinoilla kalliilla myytyihin malleihin oli saksalainen  näppis,  jossa  mer-
kittävin ero on Y:n ja Z:n väärillä paikoilla oleminen. Näppäinhattujen vaihdol-
la tuon kuitenkin saattoi kiertää, joskin näppäinten kulmat  hieman  vaihtelevat
eri riveissä, mikä aikaansai hieman oudon  vaikutelman  ko.  näppäimissä  muttei
silti haitannut käyttöä millään muotoa.
 
En muista varmasti, mutta ilmeisesti mukana seuranneilla Workbench 1.2  ja  Ext-
ras-levykkeillä oli näppäinkartta-editori tai sitten hankin sen  muualta.  Sillä
sain luoduksi oman EH-nimisen näppäinkartan, joka oli muutoin  kuin  d  (saksa),
mutta Y:n ja Z:n paikat oli muutettu. Muistan vain,  että  oli  edistyksellistä,
kun tämän muutoksen saattoi tehdä ohjelmallisesti, eikä näppikseen tarvinnut ka-
jota. (Tuohon aikaan ei ollut mitenkään harvinaista että  näppiskarttaa  muutel-
tiin kolvin ja mattoveitsen kanssa.)
 
 
{3Boulder Dash, rumpukone ja demo
{3-------------------------------
 
Ensimmäinen ilta meni WB:n opiskelussa, AmigaBasiciin tutustumisessa ja levyase-
man kanssa kikkailussa. Ensimmäiset Amigalla  tehdyt  kokeilut  olivat  tallessa
korpulla jo samana iltana kuten suunniteltu. Alku olikin  sitten  varsin  ohjel-
mointipainotteista, ensimmäistäkään peliä ei vielä ollut  eikä  rahaa  sellaista
hankkia. Jokunen viikko meni ja löysin kaverin, jolla oli myös Amiga 500 (olivat
tosi harvinaisia vielä tuolloin), ja hänellä oli siihen kaksi  peliäkin,  joista
toinen oli Boulder Dash, mielipelini C64-ajoilta, mutta uusilla grafiikoilla  ja
upeilla äänillä! Lisäksi kaverilla oli aimo läjä demoja ja sellainen hieno  rum-
pukoneohjelma, jollaisen tapaista olin tottunut rämpyttelemään jo C64:llä.  Ääni
vain oli kuin toisesta ulottuvuudesta.
 
Kesälomakin sitten alkoi ja arvaahan sen, missä merkeissä kesä kului. Kone lähti
jopa lomamatkalle mukaan matkalaukkuun, kätevän kokoinen kun oli. Matkalla kävin
tapaamassa erästä kirjeenvaihtokaverinani tutummaksi tullutta typyä,  vaikkakaan
ei siitä sitten mitään kestävämpää syntynyt -  luojan  kiitos  näin  jälkeenpäin
ajateltuna! Sielläkin kone oli demottavana maalaispirtin nurkasta löytyneen van-
han sirisevän television jatkona, jossa eivät aina  värit  näkyneet  mutta  joka
lämmettyään alkoi joten kuten toimia. Hieman kieltämättä piti  rajoittaa  koneen
käyttöä, koska pelotti että se TV laskee ne  viimeiset  savut  pihalle.  Ainakin
ääni oli niin paha että tosissaan pelotti, ja Amigan signaalilla  se  ääni  vain
koveni, ja resetissä aiheutuva videosignaalin lyhyt  katkos  aiheutti  sellaisen
pamahtavan äänen... Taisivat olla poikkeutuskelat hieman löysällä.
 
Vietettyäni ehkä viikon päivät kirjeenvaihtokaverini hellässä hoivassa oli  seu-
raava etappi äidin luona kotona. Siellä oli hieman toimivampi televisiokin,  jo-
ten käytännössä kaikki aika öitä myöten olikin sitten erittäin Amiga-painotteis-
ta. Velikin taisi olla jossain mökillä serkkunsa kanssa tai jotain. Jälkeen päin
ihmetyttää, miten parin WB-levykkeen, AmigaBasicin, yhden pelin, rumpukoneen  ja
demon parissa voi saada niin paljon aikaa kulumaan... Ehkä  kirjeenvaihtokaverin
luona muissa merkeissä kulutettu koneaika piti ottaa takaisin!
 
{3Kehitystä
{3---------
 
Hiljakseen Amiga-käyttäjien harva joukko alkoi kasvaa ja alkoi tulla uusia kave-
reita, joilta kone löytyi kotoa. Siinä sitten samalla kasvoi myös demojen määrä.
Suuresti ihmetytti, miten paljon Amigalle oli  demoja,  mutta  pelejä  ei  ollut
niinkään. Demokulttuuri oli varmastikin C64:lla alkaneiden  koodereiden  aikaan-
saannosta: uuteen koneeseen siirryttyä oli kynnys suoraan  hardwarea  hakkaavaan
koodiin ollut mitä ilmeisimmin varsin pieni, kun taas myöhemmin Kickstart  1.3:n
ilmestyessä järkytys oli arvatenkin suuri, kun mikään vastoin sääntöjä  koodattu
ei enää toiminutkaan.
 
Toki myös pelejä oli muutamia, ja pelipiratismi kyllä eli. Paras tapaus oli pai-
kallinen Hirvox. Mikäli  oli  ostanut  Amigansa  sieltä,  sai  käydä  liikkeestä
pyytämässä haluamiaan pelejä itselleen. Muistan hyvin  sen  täynnä  pelikopioita
olleen 80 disketin laatikon, josta liike sitten monisti pelejä asiakkailleen ai-
na tarvittaessa. Kieltämättä tehokas keino nostaa koneen myyntiä, varsinkin  kun
hinta oli tonnin kalliimpi kuin mitä itse koneestani maksoin. Kuvasti myös sitä,
kuinka vähän pelikauppiaat itse piittasivat tekijänoikeuksista.
 
Koska Amiga oli vielä todella harvinainen, ei ollut harvinaista, että sain  jou-
kon uusia kavereita, jotka tulivat etupäässä pelaamaan. Tilanne alkoi jopa  lui-
sua käsistä, sillä eräänä aamuna  herätessäni  sain  huomata  koneen  olevan  jo
käytössä: kaveri oli tullut pelaamaan, vaikka itse  olin  vielä  tiukasti  unten
mailla. Outoa ei ollut myöskään se, että koulusta tullessani oli kone jo vallat-
tu. Tässä vaiheessa pisti miettimään, millainen kaveruus  loppujen  lopuksi  oli
tässä tapauksessa kyseessä, joten asiaan  piti  välittömästi  puuttua.  Hommasin
avainkiertokytkimen (virtalukon) ja rakensin Amigan  virtalähteeseen  systeemin,
jonka ansiosta sitä ei saanut päälle ilman virta-avainta. Avain oli aina mukana,
jolloin asiaton käyttö oli estetty mikäli  en  ollut  paikalla,  ja  nukkuessani
avain oli jossain piilossa. Rajoitus tepsi välittömästi ja sain taas koneen  ta-
kaisin hallintaani.
 
Näihin aikoihin hankin myös ensimmäisen matriisitulostimen, joka oli 8-neulainen
Oki Microline 80. Se oli yksisuuntainen, eli se  printtasi  rivin,  veti  tulos-
tuspään takaisin, vaihtoi riviä ja printtasi seuraavan. Tekstin lisäksi  se  tu-
losti lohkografiikkaa...
 
Vähitellen aloin hallita Amigaakin. Pääosin ohjelmoin Basicilla, pitkälti avuksi
tulleen AC-Basic compilerin ansiosta, jolla saatoin kääntää tekeleeni ajettavik-
si tiedostoiksi. Sellaisina ne myös toimivat huomattavasti nopeammin kuin Micro-
softin hitaalla AmigaBasilla. Niinpä AmigaBasic-tulkki sai jäädä,  ja  ohjelmien
kirjoittelu hoitui editorilla ja testaus kääntämällä ohjelma ajettavaksi. AC-Ba-
sic compiler mahdollisti huomattavasti  suurempien  ohjelmien  tekemisen,  sillä
olin jo löytänyt rajat Microsoftin tulkista: ei tarvinnut  olla  kovin  kaksinen
ohjelmanpätkä, kun muisti loppui Microsoftin tyyliin.
 
Myös assemblerilla tein lyhyitä kokeiluja, mutta jostain syystä en koskaan kiin-
nostunut opiskelemaan Amigan assembleria perinpohjin. Ehkäpä syy oli siinä, että
C64:llä olin tottunut kirjoittamaan suoraan  konekoodia,  mutta  Amigalle  olisi
tarvittu kirjastofunktioita yms. juttuja, joilla ohjelmointi tehtäisiin käyttik-
sen ehdoilla. Mistään en kuitenkaan saanut näistä selvitystä, joskin  eräs  rik-
kaat vanhemmat omaava kaveri, jolla oli Amigassaan lisämuisti, lisälevyasema  ja
oikea Commodoren monitorikin, kertoi että ohjelmointiin löytyy Reference  Manua-
leja. Kävin sittemmin kirjakaupassa niitä kyselemässä,  mutta  noin  300  markan
hinta kariutti kerralla kaikki haaveet assembleriin  siirtymisestä.  Niinpä  oli
sitten tyytyminen Basiciin.
 
Myös Jäntin Sami alkoi tuolloin  vakuuttua  Amigan  ylivoimaisuudesta,  C64-guru
hänkin. Yhdessä Samin kanssa alkoi sitten hänen  vanhempiensa  tiukka  painostus
lähestyvää joulua ajatellen... Lahjoja säilytettiin kuulemma vintillä, ja  sinne
suoritettujen tiedustelumissioiden tuloksena oli saatu tietää, että  siellä  oli
yksi isompi kova paketti. Paketin koko vain arvelutti.  Jäntti  katseli  luonani
Amiga 500:n pakkauslaatikkoa, mutta arveli etteivät  lahjapaketin  mitat  täsmää
siihen, joten oli olemassa suuri pelko: jos se onkin Atari ST! Niinpä siinä  ta-
lossa oli epäilemättä jännä joulun odotus luvassa. Jouluna asia kuitenkin sitten
selvisi, ja olihan se toden totta  Amiga,  kuten  piti  ollakin.  Näin  kumpikin
C64-fanaatikko oli siirtynyt uuteen aikaan!
 
 
{3Itsenäisyyttä
{3-------------
 
Kolmivuotinen ammattikoulun linja päättyi ja valmistuin  kiitettävin  arvosanoin
ammattinimikkeelle "työtön". Ajatella, että tähän suureen  joukkoon  päästäkseen
käydään pitkälliset opinnot. Niin sitten alkoi rahaakin tulla, kun Kelan  palkka
alkoi juosta. Hankin heti vuokrakämpän, 44 neliön yksiön. Kuona vuokra  kun  oli
500 mk/kk ja elämiseen meni 200-400 markkaa, niin jäi aivan  sikamaiset  summat,
muutama satanen, törsyyrahaa joka kuukausi. Tein heti sijoituksen ja hankin  ko-
neeseeni 512 kt:n lisämuistin ja  lisälevyaseman.  Ne  maksoivat  yhteensä  1600
markkaa ja osamaksulla ne sai kätevästi  hankituksi  ilman  nälkäkuuria,  joskin
törsyyrahat olivat kiinni useamman kuukauden ajan.
 
Sijoitus oli silti hyvä eikä kaduttanut, ja pystyin hyötymään niistä aamusta il-
taan. Ohjelmoinnille nämä avasivat aivan uudet  näkymät:  lisälevyasemaa  pystyi
käyttämään tietojen tallennuksessa, kun itse  pääohjelman  oli  toisella  levyk-
keellä. Tämä loi valtaisat näkymät tuolloin Basicilla väsäilemilleni tietokanta-
sovelluksille, mm.  osoite-  ja  videokasettirekistereille.  Siinä  alkoi  nähdä
päivänvaloa vielä nykyäänkin käytössä olevan videorekisterin esi-isä. Keksin mm.
kuinka tietojen aakkostus voitiin hoitaa levyllä  tietoja  lisättäessä,  samalla
kun muutenkin relaatiotietokantojen käyttö mahdollisti koko massamuistin kokois-
ten tietokantojen luonnin, kun tietoja ei enää ladattu muistiin muuten kuin tie-
tue kerrallaan.
 
Itsenäisyys toi  runsaasti  vapaa-aikaa,  joten  kaikenlaista  tuli  kehiteltyä.
Käytännössä lähes kaiken ajan, lukuunottamatta  tuolloisen  tyttöystävän  kanssa
vietettyä aikaa, vietin joko Amigan parissa tai sitten kavereiden luona, yleensä
jollain tapaa Amigaan liittyen, koska kaverit olivat  pääosin  saman  harrasteen
parista.
 
Kirjoittimelle kehittelin oman DeluxePrint-kirjoitinajurin, jolla kirjoittimesta
sai kaikki "erikoistehosteet" käyttöön. Mikään ajuri ei  niitä  hallinnut,  eikä
vanha Oki emuloinut mitään standardia. Tein jopa ajurin, jolla  kaksivärisiä  (1
bitplanen) pakkaamattomia IFF-brusheja pystyi  tulostamaan  lohkografiikalla  ja
lisäämään niitä haluttuihin paikkoihin tekstissä jopa siten, että teksti muotou-
tui  kuvien  mukaisesti  tai  haluttaessa  tulostui  kuvan  kanssa  päällekkäin.
Lähtökohtana projektissa oli tutkimusten kautta saadut tiedot  IFF-kuvan  raken-
teesta, koska ne kirjathan maksoivat aivan  liikaa!  Lohkografiikkahan  on  sama
kuin Teksti-TV:ssä, eli se muodostuu ASCII-merkeistä  siten,  että  ASCII-merkin
8x8-matriisi on jaettu neljään samankokoiseen "pikseliin". Tarkkuus on siten  16
"pistettä" (neliötä) tuumalle ja  condensed-tulostustilassa  (160  merkkiä/rivi)
jopa 16x32 pistettä tuumalle! Olin siis kehittänyt Oki Microline 80 -yhteensopi-
van julkaisuohjelmiston, joka osasi muuttaa IFF:t ASCIIlle ja tulostaa näin gra-
fiikkaakin! Oi niitä aikoja...
 
Tulostin vaihtui kuitenkin piakkoin Toshiban  P1351:een,  järeään  24-neulaiseen
matriisiin,  jossa  oli  myös  A4-arkinsyöttölaite.  Jatkolomakelaatikko  katosi
pöydän alta, ja sen korvasi arkinsyöttölaitteessa komeileva  A4-pumaska.  Tulos-
tusnopeus varmaankin kymmenkertaistui, koska tämä tekniikan ihme tulosti  kaksi-
suuntaisesti. Ja mikä parasta, tällä pystyi tulostamaan myös  tarkkuusgrafiikkaa
24 pinnin tarjoamalla resoluutiolla - sekin kaksisuuntaisena!  Toshibaan  pystyi
jopa lataamaan itseohjelmoituja kirjasimia, joten sen kautta syntyi  omatekoinen
kirjasineditori ja -lataaja Toshiballe...
 
Jossain vaiheessa ostin kaverilta  Action  Replay-modulin,  jonka  avulla  pääsi
kätevästi käsiksi pelien sielunelämään. Monenlaista traineria siinä sitten tuli-
kin kehiteltyä vähän peliin jos toiseenkin. Kun kaveri osti ko. modulin uudemman
version, jossa monta asiaa saattoi tehdä automaattisesti, niin meikäpoika hoite-
li sillä vanhemmalla versiolla samat koodia muokaten... Olisipa kiva tietää nii-
den tuntien määrät, jotka on tullut vietettyä Action Replayn sinisen ruudun mer-
keissä.
 
 
{3Uuden ajan alku
{3---------------
 
Vuonna 1990 muutin yhteen nykyisen puolison kanssa, ja  asuntokin  vaihtui  kak-
sioon. Amiga-kokoonpano oli vielä tällöin edellisestä muuttumaton. Olin tuolloin
töissä kaupungilla ulkolähettinä. Siellä ollessani tutustuin  vanhaan  MikroMik-
koon, jossa oli 20 Mt:n kiintolevy. Töissä jääneellä ylimääräisellä  ajalla  ke-
hittelin MikroMikkoon Basicilla kaikenlaista sekalaista ja  sekavaa,  ihan  vain
ajan kuluksi. Kone kun oli sähkölaitoksen  vanhoja  poistoon  menneitä  koneita,
niin sitä ei käytetty mihinkään muuhun.
 
Näihin aikoihin teimme muutamia radiomainoksia  enon  työpaikalle  käyttäen  mm.
Amigaa äänen muokkaamisessa. Sain näistä mainoksista palkaksi 2400 bps modeemin.
Näin aukesivat yhteydet ulkomaailmaan, ja Amigan käyttö  koki  todellisen  uuden
ajan alun - löysin mm. ohjelman, jolla saattoi  soitella  musiikki-MODeja!  Kova
MODien kerääminen alkoikin heti, ja pian niistä muodostuikin kauppatavaraa kave-
ripiirin keskuudessa.
Puhelinlaskut kuitenkin kasvoivat hullua vauhtia, soittelu todella maksoi  tuol-
loin aivan tolkuttomasti. Käytännössä jos joka ilta seikkaili  jossain  boksissa
10 minuuttia, näkyi se jo  puhelinlaskussa  selvästi.  Asialle  oli  selvästikin
tehtävä jotain. Niinpä sitten sain idean oman boksin perustamisesta. Tutkiskelin
erilaisia purkkisoftia ja kehittelin korpuilta toimivaa järjestelmää. Jopa  toi-
miva versio tästä oli koekäytössä hetken (ei julkisena). Levytilan puute ei kui-
tenkaan oikein sytyttänyt harrastusta, joten boksin perustaminen  unohtui  vielä
ja huomio kiinnittyi kuvanlaatuun.
 
Sony Trinitron vaihtoi omistajaa ja tilalle tuli Philipsin  CM8833-II,  joka  on
vielä tänäkin päivänä jäljellä videokäytössä mm.  Genlockin  perässä.  Levytilan
puute ratkesi, kun löysin C=lehdestä jutun,  jossa  kerrottiin,  kuinka  Amigaan
voisi rakentaa  muutamalla  TTL-piirillä  ja  MFM-ohjaimella  itse  kiintolevyn!
Löysin projektiin liittyvät tiedostot jostain boksista (ko. paketti löytyy vielä
tänä päivänäkin Amiga Zonelta, AHD12.LhA). Niinpä ei sitten ollut muuta ongelmaa
kuin löytää se kiintolevy.
 
Silloin muistin, että ollessani sen puolivuotisen kaupungilla töissä, oli  siinä
MikroMikossa se 20 Mt:n kiintolevy. Kun kerran  kyseessä  oli  poistokone,  jota
töissä ollessanikaan ei mihinkään käytetty, soitin välittömästi kysyäkseni, jos-
ko koneen voisi ostaa. Varmasti työsuhteen  mukana  tulleiden  hyvien  suhteiden
kautta asia todellakin järjestyi, joten sain kuin sainkin sen ostetuksi itselle-
ni parilla satasella! Näyttöä ja  näppistä  tosin  en  ole  tähän  päivään  men-
nessäkään hakenut, koska konehan koki välittömän romutuksen, kiinnostava osa oli
nimenomaan sen kiintolevy.
 
Sitten etsimään Keltaisesta Pörssistä sopivaa MFM-ohjainta. Kuin ihmeen kaupalla
ensimmäinen paikka, johon soitin myi juuri sitä Western Digitalin ohjainta, joka
sopi juuri tähän projektiin ja maksoi muistaakseni 250 markkaa. Näin minulla oli
jo koossa lähes kaikki. Vielä eno  sponsoroi  projektia  isolla  virtalähteellä,
josta sai "riittävästi" 5V:n jännitettä ja sen lisäksi 2 x 15V.  Modifioin  sitä
hieman, jotta sain 2 x 12V.
 
Edelleen ongelma oli Action Replay, josta en halunnut  luopua.  Niinpä  rakensin
A500:n laajennusporttiin jakoliittimen, jonka avulla sain liitetyksi sekä Action
Replayn että AHD-interfacen yhtäaikaa. Viimein oli se hetki edessä,  kun  kaikki
oli valmiina, ja vapisevin käsin  käänsin  virtakatkaisimesta.  Iso,  täyskorkea
5,25":n kiintolevy alkoi rauhallisen alkukiihdytyksensä, ja noin 11 sekunnin ku-
luttua se saavutti täydet kierroksensa ja teki self-testin.
 
Osiointiyritykset alkoivat. En kuitenkaan saanut systeemiä toimimaan. Jopa kiin-
tolevyn LED välähteli, mutta mitään muuta se ei tehnytkään. Hitto.. Virrat  pois
ja tukimaan, missä vika piilee. Kaikki näytti kuitenkin olevan oikein, joten ih-
metyksen sekainen pettymys valtasi mielen. Aikani asiaa  tutkittuani  havaitsin,
että toroidikela Amigan emolevyn virransyötössä  kävi  todella  kuumana.  Virrat
kiintolevylle kulkivat Amigan läpi, koska näin se olisi ollut siistimpää ja  uh-
kaavasti kasvava johtoviidakko pysyisi edes yhtä johtoa pienempänä. Päätin  sit-
ten mitata, mitä jännitettä kiintolevy sai, ja se oli noin 4.6V, vaikka  Amigaan
meni sisään tasan 5V. Voisikohan olla, että kiintolevy olisi niin tarkka jännit-
teistään? Kokeilin syöttää virran suoraan virtalähteeltä  kiintolevylle  erilli-
sellä johdolla, ja toden totta - systeemi heräsi eloon!
 
Pian olin osioinut ja alustanut levyn. Käytössä oli nyt tähtitieteellinen  määrä
massamuistia: 20 megatavua! Innostusta ei lainkaan vähentänyt se, että  AHD-sys-
teemi piti käynnistää korpulta, mistään autoboottauksesta ei voinut  edes  unel-
moida. Kickstart 1.2 ei olisi sellaista edes tukenut. Korppukäynnistys oli silti
varsin nopea, devicehan siinä vain mountattiin ja sen jälkeen  siirryttiin  aja-
maan startup-sequencea kiintolevyltä. Kun lisälevyasema  oli  olemassa,  saattoi
käynnistyskorppua pitää asemassa aina, ja lisälevyasema toimi varsinaisena korp-
puasemana.
Massamuistin moninkertaistuminen suorastaan mullisti  koneen  käyttömahdollisuu-
det. Musiikki-MODeja mahtui nyt valtaisat  määrät  kiintolevylle,  ja  kappaleen
vaihto kävi silmänräpäyksessä. Kaikki muukin  toimi  salamannopeasti,  varsinkin
omat tietokantasovellukset, jotka käyttivät kiintolevyä.  Kiintolevylle  saattoi
jopa digitoida musiikkia suoraan pitkiäkin pätkiä ja  soittaa  sitten  takaisin!
Myös Jäntti totesi systeemin kätevyyden ja alkoi kehitellä omaansa. Eikä  aikaa-
kaan, kun hänelläkin surrasi Amigan kaverina pöydällä 80 Mt:n MFM-kiintolevy!
 
 
{3Amiga Zone
{3----------
 
Kiintolevy avasi luonnollisesti tien boksin perustamiseen. Softaksi olin alusta-
vasti suunnitellut JBBS:ää, koska se oli ihan toimiva, kotimainen ja ennen kaik-
kea halpa. Paragon oli tuohon aikaan yleinen, lähes kaiken sisältävä,  mutta  se
oli niin kallis, ettei minulla ikimaailmassa ollut varaa siihen.  Niinpä  sitten
rekisteröin JBBS:n, jonka rekisteröinti maksoi 50 markkaa. 16.7.1991 purkki  oli
toimintavalmiina, tiedostoalueet luotuina ja niihin kerättynä kaikenlaista kiin-
nostavaa levytilan rajoissa. Purkkiin tehtiin testisoittoja, ja kun systeemi to-
dettiin toimivaksi, ilmoitin siitä ensimmäistä kertaa julkisesti 23.7.1991.  Au-
kioloajat olivat klo 21-07. 25.7. soitti purkkiini ensimmäinen käyttäjä,  mikke-
liläinen Ari-Pekka Ruotsalainen. Hän piti purkkiani mielenkiintoisena ja soitte-
li useinkin, vaikka hänellä itsellään oli koneena PC. Ensimmäisinä päivinä tuli-
vat mukaan myös Tuomo ja Tommi Mämmelä, joista Tuomo on  tänäkin  päivänä  Amiga
Zonen aktiivisimpia käyttäjiä, varsinkin messuilupuolella kirkkaana ykkösenä.
 
boksin tultua alkoi 20 Mt:n levy käydä ahtaaksi. Niinpä etsiskelin lisää levyti-
laa ja varsin nopeasti löysinkin, eli ostin kaksi Seagaten 40 Mt:n MFM-kiintole-
vyä. Tarkoituksena oli asentaa ne molemmat kiinni,  mutta  tänäkään  päivänä  en
tiedä, miksi systeemi ei toiminut. Molemmat levyt sai alustettua, mutta  toisena
oleva levy hukkasi kaikki tiedot, kun systeemin sammutti. Resetin  yli  se  siis
kesti, mutta ei sammutusta! Täysi mysteeri. Niinpä toinen levy jäi  hyllylle  ja
levytila tuplaantui 40 megaan, jota juhlistin boksissa 18.8.1991.
 
JBBS:n versio 3.96 mahdollisti viestiverkkojen perustamisen. Täysin  omaa  stan-
dardiaan noudattava JBBS-netti pyöri JBBS-softan kehittelijän Juhani Vehviläisen
boksin toimiessa keskusnodena. Viestien määrä alkoi kasvaa. Yllättävää  sinänsä,
kun ajatellaan että softassa ei ollut  kerrassaan  minkäänlaista  offline-tukea,
vaan kaikki viestit piti kirjoittaa on-line ja vieläpä sen ajan taksoilla!
 
Alkuvuodesta 1992 sain eräältä purkkini käyttäjältä tarjouksen Amiga  C2000:sta,
jossa olisi SCSI-ohjain ja 40 Mt:n kiintolevy. Alkoi kova tohina  Amigan  myymi-
seksi, ja suorastaan ihmeen nopeasti se  vaihtoi  omistajaa.  Vielä  piti  myydä
kiintolevyinterface, jotta rahat C2000:n maksamiseen olisivat edes lähes koossa.
Hintaa en enää muista, mutta maksuaikaa järjestyi sen  verran,  että  sain  kuin
sainkin koneen omakseni kunnialla. 18.3.92 muutti Amiga Zone uuteen koneeseen ja
samalla Kickstart vaihtui 1.3:ksi. Uutta  oli  autoboottaus  kiintolevyltä;  oli
hienoa kun laittoi vain virrat päälle eikä tarvittu levykettä laisinkaan, ja ko-
ne boottasi systeemin täysin itsenäisesti!
 
 
{3Laajennusta
{3-----------
 
Suurin osa  koneen käyttöajasta kului  nyt boksin ympärillä,  muihin  purkkeihin
soitellessa ja muutenkin  tietoliikennepainotteisesti.  C2000:n SCSI-väylä  mah-
dollisti usean  kiintolevyn liittämisen,  joten noin vuoden kuluttua ostin kaksi
SCSI-kiintolevyä, 105 Mt:n Quantumin ja 80 Mt:n Seagaten,  joka oli 5,25":n  ko-
koinen. Seagatea en kuitenkaan koskaan saanut toimimaan, Golem ei osannut osioi-
da sitä laisinkaan.  Niinpä levytilan lisäys pysähtyi 105 Mt:n Quantumiin - his-
toria toistaa itseään. 15.2.1993 oli boksin  levytila kasvanut yli kaksinkertai-
seksi.  Myös modeemi  vaihtui ensiksi  virheenkorjaavaan malliin  (2400 bps), ja
loppuvuodesta 1993 tuli huima nopeutus 9600 bps modeemin myötä (14400 bps  motu-
kat olivat aivan liian kalliita).
 
C2000 laajeni muutenkin hiljalleen. Kickstart vaihtui 1.3:sta 2.04:ään ja  muis-
tikortti tuli, aluksi kahden megan muistilla, joka myöhemmin laajeni neljäksi ja
lopulta täydeksi kahdeksaksi megaksi. Piirit olivat kortissa  DIL-kantaisia,  ja
niitä oli 16 kappaletta/2 megaa. Täysi 8 Mt:n kortti 64:llä piirillä oli todella
upea näky! Siihen loppui laajennusvarakin Amiga 2000:sta, sillä 68000:n  maksimi
muistiavaruus on kahdeksan megaa Fast-muistia. Lisäksi koneessa oli 1  Mt  Chip-
muistia. Raja tuli vastaan, kun hankin Bridgeboard A2088 -PC-emulaattorin. Se ei
nimittäin suostunut toimimaan laisinkaan, jos koneessa oli 8 Mt muistia  kiinni.
Pudotettuani Fast-muistin kuuteen megaan sain PC-emulaattorin toimimaan.
 
Myös Jäntti laajensi konettaan; A500 alkoi levitä vaakasuunnassa uhmaten  pöydän
asettamia rajoja. Viissatku oli saanut kaverikseen SCSI/IDE-ohjaimen, jossa  oli
myös muistia. Olipa ohjaimessa kiinni myös suorastaan käsittämättömän suuri  SC-
SI-kiintolevy: 540 megaa! Sellaista ei ollut varmaan kellään  koko  kaupungissa,
ei ainakaan monella. AHD jäi Jäntillä ylimääräiseksi, joten  ostin  MFM-ohjaimen
20 Mt:n levyineen ja asensin sen Amigani PC-puolelle ISA-väylään. Tällä  kokoon-
panolla Amigan käynnistys olikin varsin lystikästä  kuunneltavaa,  kun  virtojen
kytkennän jälkeen lähtivät kiintolevyt käyntiin, Amiga boottasi, ja  samaan  ai-
kaan alkoi kuulua toisen kiintolevyn ääntä, kun myös PC-puoli boottasi...
 
Varmuuskopiot kiintolevyistä oli totuttu tekemään levykkeille. Niinpä  levytilan
kasvaessa kasvoi myös levykkeiden lukumäärä, ja yhä vieläkin  on  kaapissa  var-
muuskopio noista 40 ja 105 megan levyistä, ja niitä levykkeitä  todella  on  iso
pino! Tähän pulmaan toi  apua  VideoBackupSystem.  Pelkällä  ohjelmalla  saattoi
tehdä varmuuskopion videonauhalle, ja vaivalloinen levykepasianssi jäi  kokonaan
pois. Palauttamiseen riitti yksinkertainen laite, joka vain muutti  videosignaa-
lin RS-232-tasoille, jotta sitä voitiin lukea sarjaportilla. VBS:stä kehittyikin
nopeasti suursuosikki, ja koska sitä  ei  tiettävästi  myyty  Suomessa  missään,
hankkivat varmaankin kaikki ohjelman jostain boksista ja rakennusohjeet interfa-
cen tekoon. Koska kaikki eivät hallinneet elektroniikkaa, oli valmiiksi rakenne-
tuille VBS-laitteille todella markkinoita...
 
 
{3Amiga 3000
{3----------
 
Vuoden 1994 koittaessa alkoi Amiga 2000 käydä hitaaksi, varsinkin kun  TechnoBBS
teki tuloaan ja yritin sitä koneessani koemielessä ajella. Se pyöri todella  hi-
taasti. Rakensin kokeilumielessä 68010-prosessoriin perustuneen 14 MHz:n turbon,
josta aikoinaan oli paljonkin juttua purkeissa.  Se ei kuitenkaan jostain syystä
toiminut oikein, tai sitten toimi, mutta se ei nopeuttanut konetta  silminnähden
lainkaan.  Purkkisofta oli kuitenkin jo  pakko saada nykyaikaiseksi,  sillä JBBS
alkoi todella jäädä vanhaksi etenkin QWK-tuen puutteessa.  Lisäksi JBBS-purkkien
välinen viestiverkko oli kokenut kuolemansa Vehviläisen lopetettua purkkinsa, ja
Amiga Zone toimi loppuaikana  JBBS-verkon keskusnodena, kunnes viimeinenkin node
kuihtui pois. TechnoBBS näytti siis lupaavalta tulevaisuutta ajatellen.
 
Technon manuskoissa suositeltiin 68030-pohjaista Amigaa,  joten  siltä  pohjalta
aloin etsiskellä A2000:lle tarkoitettua 68030-korttia. Sellaista  en  kuitenkaan
mistään löytänyt, mutta sen sijaan löysin  käytetyn  A3000:n,  jonka  saattaisin
juuri ja juuri pystyä ostamaan, kunhan ensin myisin C2000:n kaikkine herkkuineen
pois. Lisäksi minulla oli jonkin verran säästöjä, joita olin kerännyt  VBS-pali-
koita tekemällä. Kun laitoin kaiken likoon, sain koneen  vaihdetuksi  ja  viikon
pitkällisen piinan jälkeen, jonka jouduin olemaan ilman konetta, sain  sopivasti
synttäripäivänäni 25.3.1994 Amiga 3000:n pöydälleni.
Kolmetonnisesta olin jo saanut esimakua kaverini  luona,  jolla  tällainen  kone
oli, mutta nyt siitä pääsi ensi kertaa nauttimaan itse. Jätin C2000:sta itselle-
ni 105 Mt:n kiintolevyn, koska A3000:ssa ei ollut lainkaan kiintolevyä ostettes-
sa. Muistia oli 4 Mt Fast ja 2 Mt Chip, ja Fast-muisti oli vieläpä sitä  nopeam-
paa, Static Column Modea. Niinpä sitten  vain  kiintolevy  kiinni  koneeseen  ja
pienten alkuvaikeuksien jälkeen (Golemin epästandardin RDB:n takia) kone saatiin
boottaamaan. Jäntin kanssa heti ensimmäisenä SysInfo käyntiin ihmettelemään  uu-
den koneen nopeutta. Kaikki sujui hetkessä ja kiintolevy siirsi  ennennäkemättö-
mät lähes 700 kt sekunnissa.
 
Myös TechnoBBS tuntui siltä, että sen voisi nyt ottaa vakavasti harkintaan  pur-
kin kehityksen kannalta. Niinpä aloitin 1.4.1994 boksin  rakentelun  TechnoBBS:n
alaisuuteen. Aluksi tutustuminen oli varsin pintapuolista ja rakentui kaikenlai-
siin pieniin kokeiluihin, kunnes 1.5.1994 alkoi ohjelmointi tosimielessä tarkoi-
tuksena saada Amiga Zone TechnoBBS-pohjaiseksi kesäkuun alussa.  Kuukausi  kului
varsin tiukan ohjelmoinnin merkeissä, eikä koneella tämän  lisäksi  juuri  muuta
tehty, ja purkki kehittyi uuteen aikaan samalla kun  vanha  JBBS  vielä  palveli
käyttäjiä.
 
1.6.1994 Amiga Zone koki suurimman muutoksen tähän mennessä,  kun  softa  sitten
vaihtui suunnitellusti, ja kun kaikki oli valmiiksi  tehtyä  ja  moneen  kertaan
testattua, sujui vaihdos kerralla ilman kommelluksia, eikä vanhaa systeemiä tar-
vinnut enää hätätilanteessakaan nostaa takaisin ylös.
 
 
{3CD-ROM tuli jäädäkseen
{3----------------------
 
Kun kone oli laitettu uuteen uskoon, mutta kiintolevynä oli edelleen  vanha  105
Mt, mietiskelin että nyt jos koskaan olisi  oikea  aika  siirtyä  CD-ROM-aikaan.
Purkkiin olisi pakko saada ainakin yksi CD-ROM linjalle. Asia ratkesi 16.6.1994,
kun ostin tonnilla Commodore CDTV:n, joka oli  käytännössä  kuin  toinen  Amiga.
Tämä oli halvin ratkaisu, sillä pelkkä SCSI-CD-ROM maksoi tuolloin  vielä  lähes
2000 markkaa. Liitin CDTV:n ja Amiga 3000:n verkkoon parnet-kaapelin  avulla  ja
näin sain CD0:n, joka toimi aivan kuin "oikea"  CD-ROM  asema,  joskin  pienellä
viiveellä. Tämän turvin Amiga Zone saatiin CD-ROM-aikaan, ja ensimmäisenä CD-ROM
levynä linjalla oli Aminet CD1. Boksin tiedostotarjonta monipuolistui  kertahei-
tolla.
 
Syksyllä 1994 pääsin töihin paikalliseen ATK-liikkeeseen,  ATK-Palvelu  Kohvakka
Oy:lle, aluksi työllistämistuen turvin puoleksi vuodeksi. Rahatilanne  helpottui
melkoisesti, vaikkei työllistetyn palkka mikään  päätähuimaava  ollutkaan.  Mer-
kittävimmän edun toi tietenkin mahdollisuus ostaa  tietokonehardwarea  nettohin-
noin suoraan maahantuojilta. Niinpä päätin hankkia Amigalle joululahjaksi :) uu-
det kiintolevyt, Quantumin 730 Mt:n ja 540 Mt:n kiekot Lightning-sarjasta.  Har-
mikseni ne eivät kuitenkaan saapuneet jouluksi, vaan pääsin asentamaan ne  vasta
joulun jälkeen 27.12.1994. Levytila nousi yli kymmenkertaiseksi, ja siirtonopeus
yli 3 Mt/s sai paikalliset PC-käyttäjätkin kalpeiksi. Muistelen levyjen maksanen
nettonakin noin 2500 markkaa yhteensä.
 
 
{3Sakunet syntyi
{3--------------
 
Joululomalla Jäntti sai minut ylipuhutuksi perustamaan viestiverkon, hänkin  kun
viritteli purkkia (System Point BBS) TechnoBBS:llä. Amigaa oli sielläkin  tehos-
tettu SupraTurbo 28:lla, ja kokoonpano alkoi jo muistuttaa junaa, kun laajennuk-
sia oli toinen toisensa perässä. JBBS-verkon kuoltua olivat jotkut käyttäjät to-
della jääneet kaipaamaan verkkoa, joten kun Jänttikin vielä kertoi tehneensä  jo
lähes kaiken valmiiksi ja ettei minun tarvitsisi kuin asentaa  pari  config-tie-
dostoa, päätin sitten suostua. Tuohon aikaan olin laiska asentamaan mitään uutta
uhmaten toimivan systeemin varmuutta, mutta Jäntti kehitteli ja  rakenteli  kai-
kenlaista ja sai minut viimeistään sitten suostumaan, kun lähetti  valmiit  ase-
tustiedostot ja sanoi, että kokeile nyt edes... Tässä vaiheessa kumpikaan meistä
ei varmasti tiennyt, että verkosta tulisi myöhemmin Sakunet. Aluksi verkossa  ei
ollutkaan muita purkkeja omiemme lisäksi.
 
Idea uuteen viestiverkkoon kehittyi pitkälti Fidonetissä saamieni  negatiivisten
kokemusten pohjalta. Amiga Zonehan oli tuolloin Fidonetissä nodena jonkin aikaa,
mutta oikein mistään ei saanut rauhassa keskustella,  tiukkoja  mielipiteitä  ei
saanut esittää ja verkko oli muutenkin varsin byrokraattinen  sekamelska,  jossa
valtaa piti moderaattoreiden ohella pari henkisesti 12-vuotiaan  tasolla  olevaa
aikuista miestä. Tosin heti perään täytyy todeta, etten  halua  tässä  halveksua
12-vuotiaita yleensä, kyllä tässä ikäluokassa löytyy fiksumpaakin  sorttia  kuin
Fidonetissä valtaa pitävät. Verkko oli muutenkin suunnattu vain sysopeille.
 
Vielä tässä vaiheessa en kuitenkaan keksinyt Sakunetiä, vaan lopullinen idea tu-
li Tomi Jaskarilta, joka valitti ettei yhdistyksellämme ole yhtenäistä tiedotus-
kanavaa. That's it! Siinä se on -  tarvitsimme  Sakunetin.  Soitin  välittömästi
Jäntille ja kerroin ideastani, ja että juuri syntyneestä verkostamme  tehtäisiin
Sakunet. Tämän jälkeen vain todella suuri mainostus asiasta kaikkialle missä oli
Amiga-käyttäjiä, ja kuin ihmeen kaupalla aloimme saada uusia nodeja toinen  toi-
sensa jälkeen. Alussa saimme tosin myös negatiivista palautetta kateellisilta jo
olemassaolevien verkkojen operaattoreilta: miksi pitää  perustaa  kokonaan  uusi
verkko tätä varten? Mutta Sakunet oli jo kasvamassa...
 
Sakunetin perusideologia on, ettei keskustelua varsinaisesti moderoida ja byrok-
ratia pidetään minimissään. Purkkien sysopit ovat viime kädessä vastuussa siitä,
mitä heidän purkkiensa kautta verkkoon lähetetään, joten jos alkaa mennä överik-
si, saa sysop poistaa ao.  käyttäjältä  kirjoitusoikeudet  sen  ihmeemmin  kyse-
lemättä. Mikäli käyttäjä jatkaisi häiriköintiään toisesta  boksista,  voitaisiin
yhteistuumin tehdä päätös porttikiellosta koko verkkoon, mikäli käyttäjää on  jo
varoitettu asiasta. Käytännössä siis kuka tahansa  saa  mahdollisuuden  parantaa
tapansa, eikä välitöntä kirjoituskieltoa ole, oikeudet voi sysopin toimesta  me-
nettää vain yhteen purkkiin. Tämän kummempaa policya ei  ole  tähän  päiväänkään
mennessä tarvittu.
 
Käytännössä koskaan ei ole kenellekään tarvinnut koko verkkoon porttikieltoa an-
taa, mutta pientä sählinkiä oli silti alkuaikoina. Kun verkko oli ollut jo  jon-
kin aikaa toiminnassa, alkoi aikamoinen konesota erään Jäntin boksin kautta mes-
suilevan fanaattisen PC-käyttäjän ja Amiga-käyttäjien välillä. Lopulta  messuilu
meni överiksi ja keskustelu oli pakko lopettaa. Kyseistä käyttäjääkin huomautet-
tiin asiasta, mutta kun se ei  tehonnut,  myös  Jänttiä  kehotettiin  puuttumaan
asiaan. Tältä osin asian pitikin olla sitten selvä.
 
Jostain syystä häiriköintiviestejä ilmaantui varoituksista ja kielloista  huoli-
matta entistä isompi kasa verkkoomme. En ymmärrä, miksi näin kävi  ja  mikä  sen
takana oli, mutta tämä johti meikäläisen todella pahan paikan eteen,  lyhyen  ja
yksiselitteisen policymme johdosta kun olin vastuussa purkkini kautta kulkevasta
viestiliikenteestä. Viestit tulivat kuitenkin Jäntin systeemistä, jonka oli tar-
koitus toimia verkkomme keskusnodena Amiga Zonen ohella. Toisaalta en olisi  ha-
lunnut puuttua asiaan, mutta toisaalta sovittu käytäntö velvoitti minua  puuttu-
maan asiaan, koska jos olisin jättänyt  asian  huomiotta,  olisivat  verkossamme
olevat boksit joutuneet eriarvoiseen asemaan ja siten olisimme jo luoneet  Fido-
net II:n.
 
Asiaa mietittyäni totesin, että Sakunet oli uusi verkko, jolla  ei  ollut  varaa
menettää mainettaan heti alkuunsa, joten en voinut  enää  tehdä  muutakaan  kuin
katkaista viestiyhteydet Jäntin boksin  ja  Amiga  Zonen  välillä  tilapäisesti.
Päätös oli raskas, koska kyseessä oli kuitenkin  paras  kaveri.  Päätökseni  oli
kuitenkin väärä, sillä ilmeisesti tästä syystä monivuotinen yhteistyömme  loppui
siihen paikkaan. Tarkoitus ei ollut tämä, mutta tapahtunut mikä tapahtunut, enkä
sille sen koommin mitään mahtanut. Opin  vain  sen,  että  joskus  tavoitteisiin
pääsy voi maksaa kaveruuden. Se, mitä toisenlainen ratkaisu olisi saanut  aikaan
ja olisiko Sakunetiä silloin enää olemassakaan, jää ikuiseksi arvoitukseksi. Ai-
nakin osa purkeista olisi eronnut, jos sama meno olisi jatkunut pitkäänkin.
 
Sittemmin Sakunetissä ei ole käyty konesotia eikä muitakaan sotia, vaan  viesti-
liikenne on aina sujunut todella rauhallisesti.  Parempi  näin,  koska  rauhasta
maksettiin turhan kova hinta. Aivan pieniin asioihin ei edes puututa kuten Fido-
netissä, joten jo pelkästään tällä tavoin vältetään turha kränä puolin  ja  toi-
sin.  Lisäksi  tiettyä  asiaa  koskien  voi  aloitteen  Sakunetissä  tehdä  myös
käyttäjän, eikä aina sysop.
 
Hiljakseen Sakunet saavutti suuren suosion, ja viestimäärät  olivat  parhaimmil-
laan yli 100 viestiä vuorokaudessa. Näihin aikoihin oli itsellänikin  vaikeuksia
pysyä mukana viestiliikenteessä. Sittemmin on meno hiljentynyt, suuri viestilii-
kenne oli luonnollisesti muutaman aktiivisen henkilön ansiota,  ja  näistä  mer-
kittävimpänä voidaan mainita Sami Klemola. Klemolan lopetettua purkkinsa  koneen
hajoamisen vuoksi hiljeni Sakunet aika lailla. Nyttemmin Samia on kovasti houku-
teltu takaisin mukaan, ja muutenkin Sakunetissä näyttäisi  olevan  noususuhdanne
menossa viestimäärien suhteen, sillä joukkomme on saanut uutta verta, joista osa
aktiivisiakin.
 
Tällä hetkellä on Sakunetissä viestejä kirjoitettu kaikenkaikkiaan  seuraavasti,
tilanne 8.12.1998:
 
Alue                    Kpl    Aihe
----------------------  ------ --------------------------------------------
AZ.Amiga                13286  Amiga-keskustelu
AZ.Amiga/Uutiset          117  Amigaa koskevat uutiset
AZ.BBS                   1821  Purkkiaiheinen keskustelu
AZ.Boxilistat              63  Boxilistoja
AZ.Elektroniikka         1721  Elektroniikka-aiheinen keskustelu
AZ.Hifi                   696  HiFi-aiheinen keskustelu
AZ.Huuhaa               21751  Aihe vapaa, täysin vapaata keskustelua
AZ.Info                   242  Sakunetiä koskevat tiedotukset
AZ.Internet              1012  Internet-aiheinen keskustelu
AZ.Ilmoitukset            262  Vapaa ilmoitusalue (ei myynti eikä boxi)
AZ.Boximainokset         1035  Boximainos-ilmoitusalue
AZ.Markkinat             1307  Myynti-ilmoitusalue
AZ.Musiikki               577  Musiikkiaiheinen keskustelu
AZ.Muut                  4804  Muut aiheet, vakavammat kuin Huuhaa
AZ.Net                   1198  Sakunetiä/verkko(j)a koskeva keskustelu
AZ.Ohjelmointi            464  Ohjelmointiaiheinen keskustelu
AZ.PuuCee                3253  PC-aiheinen keskustelu
AZ.Pelit                 1193  Peliaiheinen keskustelu
AZ.Rajatiede              241  Mystiikka, yliluonnolliset ilmiöt
AZ.Roolipelit             205  Roolipelikeskustelu ja roolipelit
AZ.SAKU                   823  Sakua koskeva yleinen keskustelu
AZ.SAKU/Info              245  Yhdistyksen tiedotuskanava
AZ.SAKU/Ohjelmointi        63  Sakun kehittely/ohjelmointiasiaa
AZ.SAKU/Toimitus          239  Sakun toimitukselliset asiat
AZ.SAKU/Yhdistys          106  Yhdistykseen liittyvät asiat
AZ.SciFi/Trek             463  Science-fiction, Star Trek yms.
AZ.Software               986  Ohjelmistoihin keskittyvä keskustelu ym.
AZ.Teeseitse              403  Virittelevän koti-insinöörin nurkkaus
AZ.Tietokoneet            798  Muut tietokoneet, oheislaitteet yms.
AZ.Tietoliikenne         1355  Tietoliikenne- ja tiedonsiirtojuttua
AZ.TV/Elokuvat           3287  TV ja elokuvat
AZ.Urheilu                539  Urheiluun liittyvä keskustelu
AZ.UU-Code                 19  UU-koodattujen tiedostojen välityspaikka
AZ.Vitsit                 576  Vitsejä
AZ.SysOp                 3686  Sysopien oma keskustelukanava
AZ.Echo                   592  Sysopien oma keskustelukanava
----------------------  -----  -------------------------------------
Yhteensä kpl            69428  Message Stats v1.00 by Janne Siren
 
HUOM: Koska Sakunetin viestialuetunnus "AZ" ei ole pakollinen (viittaa vain ver-
kon alkuperään, Amiga Zoneen), näkyvät Sakunet-alueet joissakin  purkeissa "SN"-
tunnuksella.
 
 
{3Kiireistä työelämää
{3-------------------
 
Ollessani töissä hankin monenlaista hardwarea, sain töistä mm. vanhan  16"  rik-
kinäisen GoldStar SVGA-putken, josta kunnostin näytön Amiga 3000:lle. Tämä  sama
näyttö on yhä käytössä tätäkin kirjoitettaessa. Näyttö on loisteaineeltaan hidas
ja soveltuu mainiosti 50 Hz:n refreshille, ja  kun  lomitettu  PAL-tila  ajetaan
A3000:ssa flicker fixerin läpi, saadaan varsin nättiä jälkeä  aikaan.  PAL-tilaa
käytin siksi, että kone on myös videokäytössä hankittuani siihen Electronic  De-
sign -merkkisen Y/C Genlockin. Scalan kanssa  saa  näillä  varusteilla  videolle
yhtä sun toista aina tarvittaessa.
 
Loppuvuodesta 1995 hankin 28800 bps modeemin. Tämä modeemi on  sittemmin  päivi-
tetty 33600 bps:ksi, ja se toimii yhä ja vastaa Amiga Zonen käyttäjille.  Toissa
kesänä siihen iski salama, ei suoranaisesti, vaan siten että  modeemi  ei  ollut
linjassa kiinni mutta puhelin oli, ja salama soitti puhelinlinjaan. Koska modee-
mi- ja puhelinlinjat menevät nurkassa vierekkäin,  "loikkasi"  salamavirta  myös
modeemilinjaan, ja modeemista kuului päks. Onnekseni sieltä särkyi  vain  sarja-
liikennelähetin- ja  vastaanotinpiirit,  jotka  särkyivät  myös  Amigan  päästä,
9.5.1997 käytettynä hankkimastani MultiFaceCard III:sta. Nämä eivät ole kalliita
piirejä, joten tällä kertaa selvittiin säikähdyksellä.
 
Töissäollessani vaihtui pöytämallin kolmetonninen aitoon Commodoren valmistamaan
A3000T:hen, joita ei  Suomessa  tiettävästi  monta  olekaan.  Tornimalli  maksoi
käytettynä 7000 mk 8 Mt Fastilla varustettuna  ilman  kiintolevyjä.  Pöytämallin
A3000:n myynnistä sain mukavan  alkupääoman.  Tällä  kertaa  ei  tarvinnut  olla
pitkään  ilman  konetta,  sillä  kun  vanhaa  konettani  kannettiin  ulos,   oli
käytävässä tullut vastaan kaverini kantaen A3000T:n  laatikkoa.  :)  Sen  verran
olen kuullut myymästäni pöytämallin koneesta, että se elää ja voi hyvin yhä,  ja
on jopa varusteltu kalliimmin kuin tämä tornimallini nykyään.
 
Töistä kannoin myös pari rikkinäistä NEC MultiSpin 3Xi -CD-ROM-asemaa, caddy-la-
dattavia, jotka toimivat pystyasennossa. Kunnostettuani nämä sain Amiga  Zonelle
tämänhetkiset kolme CD-ROM-asemaa linjalle. CDTV poistui jo aiemmin käytöstä  ja
sen korvasi Panasonicin 4X CD-ROM, joka sekin on vieläkin käytössä  CD0-asemana.
Levytila koki monia muutoksia. Välillä sitä oli parikin gigaa, sitten taas  vain
yksi giga, sitten taas pari gigaa, kunnes se vakiintui 3,2:een  gigaan.  Pudotus
gigaan tuolla välissä johtui siitä, että luopuessani pöytämallista  piti  siihen
antaa levytilaakin mukaan, jotta siitä sai edes jonkin verran  alkupääomaa  kal-
lista tornia varten. Sen jälkeen oli taloudellisesti tiukkaa,  ja  aika  pitkään
sain pärjätä yhdellä gigalla.
 
MPY rynnisti Pieksämäelle vuoden 1997 alussa. Niinpä heillä oli kova avajaistar-
jous: liittymän sai ilmaiseksi, kun liittyi ennen helmikuun  loppua.  Jos  omasi
kaksi linjaa tai enemmän, sai paikallispuhelut hintaan 1 p/min (tämä huvi  tosin
loppui kesällä, kun hinta nousi 5,8 penniin minuutilta). Niinpä kysyin paikalli-
selta asentajalta, saisiko niitä linjoja ihan kaksinkin kappalein ilmaiseksi, ja
saihan niitä. Näin Amiga Zone sai oman  linjansa  ja  perustan  24h  aukiololle.
Aluksi purkki oli auki tavalliseen tapaansa öisin, mutta 1.6.1997 alkaen on  ol-
lut 24h avoinna.
 
Jossain välissä ostin jostain poistomyynnistä  muuntajattoman  Aceex  28800  bps
-modeemin, joka on  muuntajan  rakentamisen  jälkeen  toiminut  kakkosmodeemina.
Purkkiin on erikoistilanteita varten  olemassa privaatti kakkosnode,  tai sitten
voin Aceexilla soittaa itse purkkiini reissun päältä. Viime aikoina Aceex on ol-
lut enemmänkin PC:ssä kiinni, kun sellainenkin tuli rakenneltua töissä ollessa.
 
Kaikenlaisen virittelyn ja kiireen keskellä pääsi Amiga Zonen  upload-alue  pul-
listelemaan pahemman kerran, ja se sotku on osittain yhä selvittämättä. Taannoin
etsiskelin ahkerasti jotakuta, joka  ottaisi  megaurakan  harteilleen.  Palkaksi
saisi muutaman CD-R levyn haluamallaan sisällöllä tai sopivan summan rahaa. Mik-
ko Toivola otti projektin työkseen, ja tällä erää yksi kolmesta, nimenomaan Ami-
gaan liittyvä upload-alue, onkin jo siivottu ajan tasalle. Systeemi  toimii  si-
ten, että poltin tiedostoalueet CD:lle, jonka jälkeen oli tehtävä skripti,  joka
siirtää tiedostot oikeille  alueille,  muuttaa  tarvittaessa  kommentointeja  ja
poistaa vanhoja, duplikaatteja, huonoja yms. uppauksia. Saattaa olla, että  hom-
maan tarvittaisiin vielä toinenkin henkilö...
 
 
{3Muutakin kuin boksinpitoa
{3-------------------------
 
Tornimallin tultua on siihen alkanut kertyä muutakin  kuin  pelkästään  purkkiin
liittyviä juttuja. Jokin aika sitten halusin verkottaa Amigan  ja  PC:n.  Alussa
oli tietenkin käytössä parallel-porttiin perustuva systeemi, joka oli  kuitenkin
surkean hidas ja jumitti niin Amigan kuin PC:nkin  lähes  täydellisesti  siirron
aikana. Niinpä verkon piti olla oikea Ethernet, jonka kautta isojenkin tiedosto-
jen siirto sujuisi vaivatta. Suunnittelin nimittäin mm.  kirjoittavan  CD-aseman
hankkimista, joten verkko tulisi tässä mielessä tarpeeseen. Ja verkko tuli.
 
Ratkaisu oli jälleen tapani mukaan "sitä halvinta mitä löytyy",  koska  palkasta
ei suuria summia ole tietokoneeseen sijoitettavaksi herunut. Amigan verkkokortit
maksavat tunnetusti mahdottomia summia. PC:hen  ratkaisu  oli  tietysti  helppo:
NE2000-verkkokortti, hinta nettona 130 markkaa. Entäpä sitten  Amiga?  Siihenkin
NE2000 verkkokortti, hinta sama.
 
Moni lukija saattaa ihmetellä tässä vaiheessa, miten PC:n ISA-kortin voi Amigaan
laittaa. Taasko jotain TTL-piirejä pelissä? Kyllä - ostin nimittäin  tarkoitusta
varten Marinin Jukalta 300 markalla rakennussarjan, josta syntyi  GoldenGate  II
-siltakortti. Tämän kortin idea on sellainen, että se todellakin  sovittaa  PC:n
ISA-kortit Amigan Zorro-väylällä näkyviksi. Kortteja, joille löytyy ajurit,  voi
käyttää. Amiga-ajurit saa ainakin NE1000-, NE2000- ja 3com-verkkokorteille  sekä
Multi-IO-korteille (IDE, sarjaportit, printteriportti).
 
Itselleni riitti tietenkin, että systeemi tukisi NE2000:ta. AmiTCP:n  asennuspa-
ketin mukana tulee  todellakin  gg_ne2000.device,  joka  on  itse  asiassa  PC:n
NE2000-verkkokortin ajuri Amigalle. Pienellä kikkailulla  lähti  pingi  menemään
läpi Amigan ja PC:n välillä. Itse asiassa Windows 95 teetti enemmän  töitä  kuin
Amiga, vaikka toisin olisi voinut luulla tämän luokan  virityksissä.  GoldenGate
asettaa tietysti omat viiveensä  systeemille,  mutta  toisaalta  tavara  liikkuu
ftp-siirrossa PC:n ja Amigan välillä 350-370 kt/sek, joka riittää minulle, koko-
naisia CD:n kokoisia imagetiedostojakin jaksaa tällä  nopeudella  siirtää.  Näin
ollen ostin AmiTCP:stä hiljattain virallisen version.
 
Nopeus tuntui lisäksi riippuvan enemmänkin PC:stä kuin Amigasta, sillä  yli  300
kt:n en päässyt vielä aiemmalla kokoonpanollani. Kun sitten päivitin koneen  ny-
kyiseen (250 MHz:n Pentium MMX, Asus P55T2P4 -emo,  6,5  Gt  kiintolevy,  32  Mt
muistia), nousi verkon nopeus huomattavasti aiempaan 100 MHz:n  Pentiumiin  ver-
rattuna. Prosessori on PC:ssä kyllä itse asiassa 200 MHz MMX, mutta kuka nyt ai-
toa Inteliä kehtaa kylkeen painetulla kellolla ajaa hitaalla 66 MHz:n  väyläkel-
lolla, kun se kehrää paljon tyytyväisempänä Asusin  83  MHz:n  väyläkellolla  ja
peittoaa siinä saman tien mm. 266 MHz:n koneen tehokkuudessa mennen tullen. Jopa
tämä kellotus näkyy aika lailla selvästi lähiverkon nopeudessa. Jostain  pitäisi
muuten saada 233 MHz:n MMX-prossu, sen voisi kokeilla kellottaa 290 MHz:lle vas-
taavalla tavalla... :)
 
Matriisikirjoitinkin vaihtui laseriin, joka moninkertaisti ainakin paperin kulu-
tuksen. Kun FinalWriterilla pääsi tekemään kaikenlaisia dokumentteja, joissa oli
myös PostScript-kuvia mukana, sain ensimmäiset kokemukset  siitä,  kuinka  Amiga
3000:sta voi loppua tehot kesken - tekstinkäsittelyssä! Varsinkin viime aikoina,
kun laadin hienot pohjat videokasettien etikettitarrojen tulostukseen, sain  to-
deta kuinka tehoton kone A3000 on. Tarrapohja kun on varsin mutkikas (12  tarraa
per A4-arkki), kestää ensimmäisessä tarrassa esim. kasetin numeron  kirjoittami-
nen (3 merkkiä) yli 10 sekuntia! Yhdenkin merkin muutos kestää useita sekunteja,
puhumattakaan tarra-arkin tulostuksesta, joka vie useita minuutteja.  Lopputulos
on kuitenkin upea, ja tarrat pitäisi saada aikaan noin  puoleentoistasataan  ka-
settiin, jotka ovat kiireisinä aikoina jääneet pahasti rästiin.
 
 
{3Philips - Let's make things worse
{3---------------------------------
 
Marraskuussa 1997 tuli sitten kirjoittavan CD:n aika. Itse asiassa en itse tien-
nyt sitä, ennen kuin elektroniikkafirmaa pyörittävä  tuttuni  kysäisi  ollessani
liikkeessä muilla asioilla, kiinnostaisko kirjoittava  CD-asema  1500  markalla.
Kyselin hieman, että onko SCSI jne., ja olihan se, joten kaupathan siitä syntyi.
Asema oli Philipsin CDD2000 (aka HP SureStore 4020), jota en  vielä  tässä  vai-
heessa tiennyt surullisen kuuluisaksi laitteeksi. Kotona sitten testailemaan, ja
sain kuin sainkin ensimmäiset omat CD-levyni aikaiseksi Amigalla.
 
Pian ongelmat kuitenkin alkoivat: poltto katkesi usein kesken noin 550 Mt:n koh-
dalla "write append error" -virheilmoitukseen.  Ensin  epäilin,  ettei  Amigassa
riitä potku, mutta kun vika ilmeni useista testeistä huolimatta ja myös simulaa-
tiotilassa (mikä oli hyvä, ettei tarvinnut tuhota tolkuttomasti levyjä),  keksin
että vian täytyy olla  asemassa  -  varsinkin  kun  asema  oli  virheilmoituksen
jälkeen täysin jumissa, se ei antanut edes levyä pihalle. Netistä  kävin  totea-
massa asian, AltaVistalla löytyi hakusanalla "Philips;CDD2000" ensimmäisenä  si-
vu, jonka otsikkona oli "Problems with CDD2000" ja perässä pitkä lista sähköpos-
tiosoitteita (se oli  jonkinlainen  webbisivulla  toimiva  postituslista),  hen-
kilöitä joilla oli sama ongelma.  Varmistukseksi  annoin  aseman  työkaverilleni
lainaan ja saatteeksi sanat "pidähän hauskaa ja polttele sillä niin paljon  kuin
ikinä jaksat". Kaveri otti haasteen vastaan, mutta soitti pian, että asema menee
jumiin kesken polton. Vika oli varmistettu.
 
Tästä alkoikin sitten pidempi prosessi kuin osasin arvatakaan. Asema lähti  tie-
tenkin takuuvaihtoon. Toivoin saavani sen jouluksi takaisin, jotta voisin joulu-
lomalla rauhassa harjoitella. Joululahjaksi poltettavat CD:t sukulaisille jäivät
jouluta 1997 lopullisesti haaveeksi. Aseman tukkumyyjä Micro  Warehouse  lupasi,
että asema vaihdetaan automaattisesti uudempaan CDD2600-malliin (aka HP SureSto-
re 6020), koska CDD2000:n tämänkaltainen vika on yleisesti tiedossa ja vaihto on
yleinen käytäntö. Takuuvaihtoa hoiti tosin Philips itse Ruotsista käsin.  Niinpä
odottelin tyytyväisenä uutta asemaa ja ajattelin, että sattuuhan sitä.
 
Eräänä lauantaiaamuna uuden vuoden tienoilla soi ovikello aikaisin aamulla klo 7
maissa. Postin pikalähetti toi paketin, jossa luki päällä "warranty  replacement
CDD2000". Ajattelin jatkavani vielä unia kaikessa rauhassa ja tutkisin tilannet-
ta sitten myöhemmin, mutta paketin päällä ukeva "CDD2000" alkoi  epäilyttää.  Ei
kai vain... Paketti auki ja toden totta: lähettivät minulle Ruotsista tosiaankin
vastaavan aseman, mutta sillä erolla,  että  tämä  yksilö  oli  jo  päältä  päin
selvästi käytetymmän näköinen kuin mitä vaihtoon lähetin. Asema oli myös valmis-
tuspäivältään alkuperäistä huomattavasti vanhempi, vaihtoon lähettämäni kun  oli
käytännössä uusi.
 
Jäivät unet siltä aamulta siihen. Pistin aseman kiinni Amigaan,  loin  noin  650
Mt:n imagen ja aloin "kirjoittaa" sitä simulaationa.  Kirjoitus  pysähtyi  taas,
mutta tällä kertaa 350 Mt:n kohdalla, aikaisemmin kuin  vaihtoon  lähettämässäni
asemassa - sama vika, mutta pahempana. Lisäksi tämä asema heitteli  "buffer  un-
derrun" -ilmoituksia, vaikka sen puskuri oli  mittarin  mukaan  täpösen  täynnä.
Asema ei todellakaan toiminut senkään vertaa kuin ensimmäinen. Pettymys oli  to-
della suuri, ja aloin jo menettää uskoani koko CD-R-systeemiin. Maanantain  tul-
tua alkoi jumalaton puhelinrumba, jossa käytiin läpi Philipsin maahantuoja Ergo-
na Data, laitteen myynyt kaverini (joka tuomitsi  asian  kerralla  tolkuttomaksi
pelleilyksi) ja tukkuliike Micro Warehouse.
 
Philipsin järkkymätön kanta oli, että koska kyseessä ei ole jo saapuessaan kuol-
lut uusi laite (vaikka alun perin vaihtoon lähettämäni laite nimenomaan  sellai-
nen oli), ei sitä vaihdeta uuteen, vaan vastaavaan käytettyyn. Toimivaa en  siis
tulisi koskaan saamaan. Olin tässä vaiheessa jo hyvin selvillä  tilanteesta,  ja
esimerkiksi kaveri kertoi lohduttavan tarinan eräästä HP:n  SureStore  4020:sta,
joka oli vaihdettu jo viisi kertaa ja oli ilmeisesti menossa  vaihtoon  jälleen.
Laitteen myynyt tuttuni ehdotti moneenkin otteeseen kaupan purkua, mutta  siihen
en suostunut, koska halusin CD-R-aseman ostaa. Asiaa palloteltiin  taholta  toi-
selle muutamia viikkoja ja luvattiin yhtä sun toista. Viimein tuttuni soitti  ja
kysyi: "Kelpaako Yamahan asema tilalle?" Tässä vaiheessa en osannut sanoa  muuta
kuin että "mikä tahansa käy, pääasia että se toimii".
 
Koitti maaliskuu, eikä mitään ollut tapahtunut. Jälleen soittelin kaikki  paikat
läpi, ja Micro Warehouselle soittaessani alkoi asia selvitä. Yamahan asema olisi
luvassa, kunhan palautan Philipsin heille, ja asema olisi  jopa  ulkoinen!  Sopi
todella hyvin, sillä olisin joka tapauksessa tehnyt asemasta ulkoisen hankkimal-
la siihen kotelon. Asiahan alkoi viimein järjestyä. Heti  samana  päivänä  lähti
Philips postiin, ja muutaman päivän odoteltuani oli  paketti  odottamassa  kuten
sovittu.  Paketin  postista  hakiessani  koin  lähes  shokkimaisen  positiivisen
yllätyksen, kun näin postineidon kantavan laatikkoa, jonka kyljessä seisoi  "Ya-
maha CDR400tx". Mikrolehtiä lukeneena muistin, että kyseessä on  Yamahan  uusin,
4x kirjoittava malli, SCSI ja vieläpä ulkoisena! Tämähän on kuin lottovoitto!
 
En tiedä, miten tämä kaikki järjestyi, mutta uskoisin,  että vastaan tullut taho
oli tukkumyyjä Micro Warehouse.  Tuskin sanoin voin kuvailla sitä kiitollisuuden
tunnetta, joka vallitsi kun asia oli viimein kunnossa ja monen kuukauden jahkai-
lusta maksettiin  vielä kunnon korvaus,  olihan kyseessä ainakin listahinnaltaan
huomattavasti arvokkaampi asema kuin mitä alun perin ostinkaan.
 
Yamahalla poltto sujuikin alusta asti melko lailla ongelmitta ja NOPEASTI: täysi
levy noin 21 minuutissa.  Ainoat ongelmat ovat liittyneet  lähinnä  audiolevyjen
lukemiseen.  Aseman firmware  on  kuitenkin  flash-ROMilla, jota  voi  päivittää
netistä saatavilla päivityksillä. Päivitykset ovat korjanneet ongelmia yksi toi-
sensa jälkeen, joten laite sen kuin paranee koko ajan. Koska kyseessä todellakin
on uusi tuote, on aivan ymmärrettävää, että sillä on omat "lastentautinsa" alus-
sa, ennen kuin kaikki osaset saadaan toimimaan monimutkaisessa kokonaisuudessa.
 
 
{3Delfina DSP Lite
{3----------------
 
Käydessäni Saku 98:ssa kavereideni kanssa  tarttui  Petsoffin  osastolta  mukaan
Delfina DSP Lite -äänikortti. Ostin kortin lähinnä äänityskäyttöön tarkoituksena
luoda mahdollisimman hyvin soivia CD-äänilevyjä itse.  Olin  aiemmin  digitoinut
muutaman levyllisen musiikkia PC:llä AWE32:lla ja siirtänyt  sen  sitten  verkon
yli Amigalle. Jostain syystä PC teki outoja hyppyjä musiikkiin yli  10  minuutin
kappaleen ollessa kyseessä, ja muutenkin AWE:n epälineaariset muuntimet  aiheut-
tivat korvinkuultavasti huonoa digitointia. Delfina korjasi nämä ongelmat kerta-
heitolla, tosin vain hetkeksi - kultakorva kun sanoi, että  jotain  on  levyissä
pielessä, kun niitä kuunteli olohuoneen puolella paremmalla laitteistolla. Aloin
tutkia asiaa ja viimein keksin syyn: kun Delfinalla digitoi 44,1  kHz:n  taajuu-
della, eivät noin 6 kHz ylemmät äänet toistuneet oikein vaan  menivät  säröille.
Sen sijaan 48 kHz toimi täysin moitteetta.
 
Mietiskelin asiaa mielessäni hetken aikaa ja totesin, ettei Delfinan codecin ki-
de ole jaollinen 44,1 kHz:lle laisinkaan ja että täytyy tehdä jonkinlainen näyt-
teenottotaajuuden konversio, jotta 44,1 kHz:n digitointi olisi ylipäänsä mahdol-
lista. Kirjoittelin asiasta Suikille sähköpostia, ja Suikki  kertoi  lisää  tek-
nistä taustaa. Olin oikeassa konversioasiassa,  DSP:llä  todellakin  tehdään  se
muutos. Ehdotin ratkaisuksi, että vaihtaisin codecin  kiteen  sellaiseksi,  joka
olisi jaollinen 44,1 kHz:lle, koska minulle 44.1:n toimiminen  olisi  CD:n  teon
kannalta ehdoton edellytys, ei 48kHz niinkään. Suikki antoi sopivan  kidetaajuu-
den (16,9344 MHz) ja kertoi myös, että codecilla on kaksi kidepaikkaa  olemassa,
joten tällainen tilanne olisi mahdollista tulevaisuudessa välttää kokonaan.
 
Täytyi enää löytää sopiva kide. Kävin hakemassa työmaalta PC:n äänikortin  (täy-
sin toimiva Media Expert 320I -Wavetable-kortti)  ja teurastin siitä kiteen  pa-
rempaan tarkoitukseen. Suikin lähettämä modifioitu  delfina.library  paikalleen,
ja ääni muuttui kertaheitolla  kunnolliseksi!  Tämän jälkeen olen  "masteroinut"
CD-muotoon mm. pari vanhaa Kraftwerkin vinyyliä,  ja tulos on moitteeton. Maste-
roinnissa käytin apuna  studiokäyttöön tarkoitettua  kompressori/expanderi/gate-
laitetta, jonka taannoin ostin eräältä muusikolta. Käytin sitä nimenomaan expan-
derina, rutinoiden poistoon. Suikki lupaili tulevaisuudessa  Delfinalle  jonkin-
laista helppoa DSP-ohjelmointiympäristöä, joka ei edellyttäisi  niinkään  Amigan
kirjastofunktioiden ymmärtämistä. Näin pääsisin opiskelemaan DSP:n ohjelmointia,
joka on kiehtonut jo pidemmän aikaa. Tarkoituksena olisi tehdä mm. tuo  vinyyli-
rutinoiden poisto DSP:llä ja kehittää siihen viimeisen päälle sopiva oma koodi.
 
 
{3SCSI:stä loppui laajennusvara
{3-----------------------------
 
Hiljattain hankin polttoa varten Fujitsun 1 Gt:n kiintolevyn, kun sellaisia myy-
tiin Sakun postituslistalla 400 markalla. Levy osoittautui todella nopeaksi. Il-
meisesti ison cachensa ansiosta se peittosi mm. Quantumin 3,2 Gt:n levyni mennen
tullen lukunopeuksien hipoessa 5 Mt/sek. Niinpä ihastuin Fujitsuun siinä määrin,
että päätin ostaa toisenkin, ja tämä meni bootti- sekä päälevyksi, jossa  "omat"
ohjelmani ovat. 3,2 Gt:n levy jäi boksin käyttöön lukuunottamatta  siellä olevaa
Work-osiota, joka on kyllin suuri jopa  CD-levyn  rakenteluun.  Kahden  Fujitsun
asentamisen myötä tuli SCSI-väylä sitten lopulta täyteen:
 
 ProbeSCSI V0.08  ©1994 Ron Klinkien. All rights reserved.
 ID Vendor    Product ID       Rev  Device  Mode   Size
 ---------------------------------------------------------
  0 FUJITSU   M1606S-512       6406 DISK    SCSI-2 1041  Mt
  1 QUANTUM   FIREBALL_TM3200S 300X DISK    SCSI-2 3067  Mt
  2 FUJITSU   M1606S-512       6406 DISK    SCSI-2 1041  Mt
  3 YAMAHA    CDR400t          1.0q CD-ROM  SCSI-2   EMPTY
  4 NEC       CD-ROM DRIVE:500 2.5  CD-ROM  SCSI-2  620  Mt
  5 NEC       CD-ROM DRIVE:500 2.5  CD-ROM  SCSI-2  634  Mt
  6 MATSHITA  CD-ROM CR-504    ST23 CD-ROM  SCSI-2  639  Mt
 ---------------------------------------------------------
  7                            40.12  [scsi.device]
Kun ostaa aina halvinta, jäävät kiintolevyt pieniksi ja CD:t tavallisiksi  yhden
CD:n malleiksi, ja näin sitten SCSI-väylä täyttyy.  Kalliilla  hinnalla  CD-ROM-
asemat voisi korvata yhden ID:n vievällä seitsemän levyn vaihtajalla  (Nacamichi
MtR7), jossa eri unitit löytyvät LUN:ien (Logical Unit Number) takaa, joita  voi
jokaisella ID:llä olla seitsemän. Tosin kolme  erillistä  CD-asemaa  ovat  purk-
kikäytössä siinä määrin tehokkaammat, että eri  levyiltä  tapahtuvat  imuroinnit
eivät aiheuta levynvaihtoviiveitä.
 
 
{3Picasso IV
{3----------
 
Kirjoittaessani tämän artikkelin alkuosaa en olisi koskaan uskonut,  että  ennen
tekstin julkaisua koneessani hoitaisi grafiikkapuolta Picasso IV. Olin kyllä va-
lintani tehnyt jo aikaisemmin, mitä näytönohjaimeen tulee, kun näin Picasso IV:n
toiminnassa naapurilla, mutta kortin aioin ostaa vasta kun saisin  koneelle  jo-
tain tulevaisuutta 68060:n muodossa.
 
68030 + 68882 yhdistelmä 25 MHz:lla oli aikoinaan nopeinta mitä saattoi odottaa,
mutta Amigallakin ohjelmat ovat kasvaneet ja koneen nopeus  alkaa  ehtyä.  Teks-
tinkäpistelyn ohella mm. Internet-käyttö alkaa olla tuskallista, ei vielä siksi,
että mm. webbiä täytyi selata 8-värisellä Worktench-näytöllä vaan  siksi,  ettei
muisti tahdo riittää mihinkään ja prosessoritehoa  on  todellakin  liian  vähän,
minkä voi huomata paljon kuvia sisältävien webbisivujen parissa. Muistiongelmaan
ei ole olemassa halpaa ratkaisua, sillä Static  Column  -tyyppiset  DRAM-piirit,
joita tässäkin kolmetonnisessa on edeltäjänsä tapaan mutta 8 Mt, ovat niin  har-
vinaisia, ettei niitä saa mistään, ja jos saakin, ovat hinnat tähtitieteellisiä.
Näin ollen jonkinlaisen turbokortin hankkiminen  olisi  ainoa  järkevä  ratkaisu
muistiongelmien kannalta.
 
Koska muisti on tiukilla,  en  ollut  erityisen  kiinnostunut  näytönohjaimesta.
Nähtyäni käytetyn Picasso IV:n myynnissä todella  edullisesti  päätin  sittenkin
tarttua tilaisuuteen. Picasso oli valintani siksi, että se olisi ainoa näytönoh-
jain, jolla saisin systeemini toimimaan järkevästi. Kuten aiemmin  jo  mainitsin
Amigassa olevasta näytöstä, tähdennän vielä, että tämä vanha SVGA-näyttö  nielee
vain 31 kHz:n juovataajuutta ja 50-70 Hz:n kuvataajuutta. Näin ollen flicker fi-
xerin käyttö  on  ehdoton  edellytys,  ellen  haluaisi  luopua  joukosta  Amigan
käyttötarkoituksia. Toinen edellytys olisi  näyttötilojen  mahdollisimman  vapaa
säätäminen, jotta saisin luotua edes yhden näyttötilan, joka olisi  yhteensopiva
GoldStarin kanssa. Nykyaikaiset SVGA-näyttötilat ovat liian  korkealla  kuvataa-
juudella vanhalle näytölle.
 
Muistan, että ennen vanhaan oli myynnissä  sellainen  Cybervision-kortti,  jossa
oli Amigan videosignaalin läpivienti. Tällaista mietinkin aiemmin, koska  olisin
voinut johtaa Amigan flicker fixerin signaalin kortin läpi ja mahdollisesti  ai-
kaansaada toimivan systeemin. Mutta Picasson  oma  flicker  fixer  oli  enemmän:
siinä oli mahdollista muuttaa myös kuvataajuutta ylemmäs, esim. PAL-tiloja  kor-
keammille hertseille! Tämä olisi mukava ominaisuus, kun joskus  päivitän  näytön
paremmaksi, sillä nykyaikaisissa SVGA-näytöissä on kaikissa  sama  vika:  niiden
käyttö 50 Hz:n kuvataajuudella on tuskaa, sillä kuva  suorastaan  lepattaa  sil-
missä liian nopean loisteaineen vuoksi, eikä niiden  käyttö  ole  nautinnollista
A3000:n omalla flickerfixerillä. Vanhassa GoldStarissani ei tätä  ongelmaa  ole,
ja siksi se on tähän asti kelvannut.
 
Koska Picasso IV sisältää flicker fixerin ja laajat  taajuusvaihtoehdot,  kaikki
säädettävissä, oli se ehdoton valinta, mikäli mieli saada  systeemin  toimintaan
kohtuullisella virittämisellä. 4 Mt:n muisti ja  laajennettavuus  mm.  tulevalla
3Dfx Voodoo -kortilla sekä jo olemassaolevilla lisäherkuilla tekevät  Picassosta
ylivoimaisen muihin kortteihin verrattuna.
 
Näin ollen lähetin välittömästi myynti-ilmoituksen nähtyäni (ilmoitus oli jätet-
ty Sakun postituslistalle) viestin kortin myyjälle, että haluaisin ostaa kortin.
Vastausta ei kuitenkaan kuulunut moneen päivään, joten päätin tiedustella asiaa.
Tällä kertaa vastaus tuli heti ja se oli masentava: kortti oli myyty, vaikka ti-
lasin sen samana päivänä. Joku ehti kuitenkin aikaisemmin. Manailtuani tilannet-
ta aikani sain yllättäen postia kortin ostaneelta amigistilta. Hän kertoi  vies-
tissään, ettei tarvitsekaan korttia. Hän oli ostanut sen siksi, että  siinä  oli
Concierto-äänikorttilaajennus ja toiseksi siksi, että hän  omisti  jo  ennestään
useita Amigoita, joista hänen eniten käyttämässään oli viallinen Picasso IV. Vi-
ka  kuitenkin  paljastui  softapuolen  viaksi,  joten   kortti   jäi   yllättäen
ylimääräiseksi. Conciertoa taas minä en edes tarvitsisi, koska  minulla  oli  jo
Delfina ennestään. Joka tapauksessa tällainen käänne oli  kuin  joululahja,  kun
kortti järjestyi sittenkin.
 
Saatuani kortin seuraavalla viikolla  alkoi  asennus.  Koska  kortti  oli  ollut
aiemmsin A2000:ssa, oli siitä irrotettu  videoväylään  tuleva  liitinosa,  jonka
kautta Picasso IV saa Amigan videosignaalin digitaalisena flicker  fixeriä  var-
ten. Päätin lyhentää turhan pitkät lattakaapelit parin sentin mittaisiksi,  jol-
loin asennuksesta saisi siistimmän. Lisäksi asensin hieman eristettä  lohkaistun
väyläosan väliin, koska ne eivät kuitenkaan asettuisi aivan kohdikkain ja  oiko-
sulun vaara olisi ilmeinen.
 
Eräänlainen toistuma, jonka olen havainnut Zorro-korttien  asennusta  koskevissa
Sakun artikkeleissa, on "kortin paikalleen saaminen tuotti tuskaa, mutta  sitten
oli helppoa". Minäpä en halua jatkaa perinnettä vaan sanon, että kortin  paikal-
leensaaminen oli helppoa, ehkä siksi että tässä tornissa on ollut huippuvaruste-
lu joskus edellisellä  omistajalla,  ja  väylät  olivat  jo  valmiiksi  korkattu
eivätkä siten enää neitseellisen kireitä. :-I
 
Siihen se helppous sitten loppuikin. Ensimmäinen ongelma oli,  että  kun  liitin
GoldStarin Picasson perään, näkyi Amigan flicker fixattu PAL-tila kolmena vaaka-
suunnassa! Tämä johtui siitä, että edellinen omistaja  oli  ohjelmoinut  flicker
fixerin antamaan PAL-tilat ulos 74 Hz:llä - taajuudella, joka ylitti  GoldStarin
käsityskyvyn kerralla. Mikään jumpperi ei auttanut asiaa, ja ikävintä oli, ettei
edes Picasson omasta early startup menusta saanut taajuutta muistiin, vaikka sen
saikin vaihdettua 50 Hz:lle! Asennus tyssäsi heti tähän. Kokeilin asennella kum-
maltakin kortin mukana tulleelta korpulta eri softaversioita, mutta  missään  ei
ollut mitään asetuksia flicker  fixerille.  Tai  itse  asiassa  oli,  Picassomo-
deTNG:ssä,  mutta  niitä  ei  saanut  talteen  millään!  Sain  jopa  tekstikuvia
näkymään, säädettyä asetuksia yms. mutta kaikki oli turhaa, koska työ katosi he-
ti kun asetusohjelman sulki, eikä flicker fixer suostunut yhteistyöhön.
 
Myöhään illalla hain netistä hieman vanhemman softaversion kuin  mitä  korpuilla
oli, purin kaikki aiemmat asennukset pois ja asensin  uudelleen.  Tämän  jälkeen
koin megayllätyksen PicassomodeTNG-ohjelman parissa, kun se tallentaessani  ase-
tuksia heitti näyttöön valitsimen jossa kerrottiin, että flicker fixerin asetuk-
set tallennetaan nyt flashille, älä resetoi konetta. Jess!! Nyt  se  onnistuu...
Tallennuksen mentyä sain viimeinkin Amigan omat  näyttötilat  näkyviin  Picasson
kautta ja pääsin keskittymään itse asiaan.
 
Seuraava  aamupäivä  kuluikin  PicassomodeTNG:n   parissa,   GoldStar   avattuna
pöydällä. Kaikki kuvan säädöt lukuunottamatta  valoisuutta  ja  kirkkautta  ovat
GoldStarissa sisällä. Trimmereitä  on  neljälle  eri  kuvataajuus/synkronointia-
lueelle, joten säätämällä sopivat kuvataajuudet  ja  synkronoinnin  polariteetin
sain sopivat leveys/korkeus/paikkasäädöt  haluamilleni  tiloille.  Näin  sainkin
luoduksi 728x566-kokoisen tilan, jota päivitetään taajuudella 53 Hz. Tämä toimii
GoldStarilla mainiosti.
 
Heti saatuani uuden tilan käyttöön koin pettymyksen, sillä Workbenchiin ei  saa-
kaan kuin 256 väriä! Mikäli säätää enemmän, resetoituu se heti takaisin  256:een
väriin. Ilmeisesti muisti ei riitä tai  jotain  -  yhä  ratkaisematon  arvoitus.
Upean maisemataustakuvan voi siis unohtaa toistaiseksi.  Jo  256:lla  värilläkin
Picasso imaisi koneesta noin megan verran Fastia, mikä kyllä todella tuntuu  ko-
neen käytössä!
 
Tyydyttyäni kohtalooni latasin eräältä Aminet-rompulta kasan 16-värisiä taustoja
SYS-osiolle Patterns-hakemistoon ja aloin säädellä  Workbenchiä  uuteen  uskoon.
Jälleen kohtasin ongelmia. Tausta-pattern rikkoutui, kun sen päälle avasi  ikku-
noita, ja koko näytöstä tuli raidallinen hyvin lyhyessä ajassa.  Toinen  ongelma
oli MagicWB-ikoneiden, joilla koko koneeni 8-värinen ympäristökin oli  rakennet-
tu, värjääntyminen violeteiksi. Nämä ongelmat ratkesivat korvaamalla IPrefs Fas-
tIPrefsillä, jonka mukana  tuli  myös  uusi  WBPattern-asetusohjelma.  Kiitokset
avusta kuuluvat Sakun postituslistan  lukijoille,  jotka  auliisti  kirjoittivat
neuvoja loputtomaan kysymyksien vanaan,  jonka  uhriksi  postituslista  vuokseni
joutui.
 
Seuraavan päivän iltana alkoi Workbench olla  uudessa  uskossa,  ja  kyllä  vain
MUI-ohjelmiin tuli lisää väriä. Nopeudeltaan  Workbench  on  kuin  olisi  turbon
asentanut; kaikki ikkunatoiminnot tapahtuvat salamannopeasti.  Kuitenkin  siellä
täällä grafiikka saattaa seota, lähinnä  MUI-ohjelmat  hukkaavat  patterneja  ja
korvaavat ne harmaalla. En tiedä johtuuko muistin vähyydestä  vai  mistä,  mutta
jotain yhteyttä sillä muistiin on,  koska  flush-komennon  ajo  aiheuttaa  lähes
poikkeuksetta MUI-patternien katoamista. Viime ajat Amigan kanssa ovatkin  kulu-
neet kaikenlaiseen säätelyyn, testailuun ja tuskailuun muistin vähyyden  kanssa.
PC:ssä ei ole virtoja ollutkaan päällä nyt varmaan viikkoon!
 
Kokeilin myös asentaa kuvien katseluun SViewNG-ohjelman, mutta  se  oli  jossain
määrin pettymys. Etsin ohjelmaa, joka toimisi kuten FastView  tai  ViewTek,  eli
esim. shellissä voisi komennon perään antaa kuvan nimen, voisi määritellä  tämän
oletusohjelmaksi ikoniin yms. SViewNG toimii kuitenkin eri  tavalla  ja  todella
kankeasti. Siinä pitää hiirellä valita listasta kuva, painaa "Load" ja latauksen
päätyttyä (kestää) valita näyttötila. Ellei näyttötilaa valitse, menee kone  ju-
miin (se alkaa kyllä piirtää jotain  kuvaa  muutamalla  värillä  eli  ilmeisesti
yrittää jossain ihmeen AGA-tilassa tehdä jotain tms.), eikä tätä saa pysäytetyk-
si mitenkään. Lisäksi ohjelma vie niin tuhottomasti muistia, ettei sitä voi edes
unelmoida ajettavaksi boksin kanssa, kun vapaata Fast-muistia on noin 2 Mt. Kai-
kesta huolimatta sain tällä ohjelmalla näkyviin eräitä Hajime-JPEG-kuvia Amigal-
la ensi kertaa todella korkealuokkaisena (24-bittisillä grafiikkatiloilla).  Voi
että, kun ViewTekin tai FastViewin kaltaisista ohjelmista olisikin olemassa gra-
fiikkakorttiversiot!
 
Vielä pitäisi keksiä, miten Amigan  videoulostulon  saa  lomitettuun  PAL-tilaan
silloin kun Picasson tilat ovat käytössä, nyt sieltä nimittäin tulee  lomittama-
tonta NTSC:tä! Olen kirjoitellut ongelmasta mm. Picasso96-ohjelmiston tekijälle,
mutta tätä kirjoitettaessa mitään vastausta ei ole kuulunut. Koska  käytän  Gen-
lockia blackburst-lähteenä videolaitteilleni, olisi tärkeää, että Amigan videou-
lostulo olisi käytännössä aina lomitetussa PAL-tilassa.
 
Muistiongelmaa Picasso IV todella pahensi. Käytännössä tehtäessä lähes mitä  ta-
hansa raskaampaa, esim. webin selausta (jee, nyt on värit!), on purkki  ajettava
alas, koska muuten muisti ei riitä alkuunkaan. Sekin auttaisi, jos keksisi miten
RAM-levyn saisi Chip-muistiin, sitä kun on vapaana lähes koko ajan täydet  kaksi
megaa.
 
 
{3Oi jos vielä turbon sais...
{3---------------------------
 
Picasso IV toi muistipulan mukana turbon hankinnan entistä tärkeämmäksi.  Yritin
kyllä kysellä kolmetonniseen sopivia  Static  Column  Mode  DRAMeja  netissä  ja
muualla, mutta ensimmäistäkään vastausta ei ole tullut, joten täytyy nyt  uskoa,
ettei niitä saa mistään. Olisin ostanut vaikka neljä  megaa  nyt  väliaikaiseksi
avuksi siihen asti, jos joskus se päivä koittaa, että saan turbokortin hankituk-
si.
 
Mitä Amiga 3000:n tehottomuuspuoleen tulee, niin tässä hiljattain huvitti todel-
la, kun kaverin ostaessa käytettyä  kolmetonnista  GE:n  myyjä  langan  toisessa
päässä  mainosti,  että  kolmetonnisella  voi  soittaa  MP3-musiikkia,   vieläpä
hyvälaatuisena! Kun kuulin asiasta, suhtauduin siihen epäilevästi, koska  tiedän
kokemuksesta, että PC-puolellakin tarvitaan vähintään 100 MHz:n  Pentium,  jotta
MP3:t soivat. Mutta kuulemma ihan vakio A3000 hoitaa  nyt  saman.  Noh,  pitihän
sitä sen verran ennakkoluulottomuutta olla, joten otinpa ja kokeilin.
 
Asensin AmigaAMPin, jonka oli sitten tarkoitus soittaa MP3:a AHI:n kautta Delfi-
nalla. Joo - hyvin soi. Latasin ekan kappaleen, painoin PLAY ja siinä se  sitten
olikin - kone oli täysin jumissa. Se ei seonnut, vaan MP3:n "soitto" vei  kaiken
CPU-tehon. Mitään ei tietenkään kuulunut, mutta sekunnit etenivät näytöllä  noin
kerran minuutissa. Että tosiaan, A3000 riittää mainiosti  MP3-kappaleiden  soit-
toon! Onneksi on PC tätä tarkoitusta varten. Suikki on tosin lupaillut  Delfinan
DSP:tä hyödyntävää MP3-playeria, jota odotan innolla. Vakio-A3000:ssa  ei  riitä
tehot edes AHIin, vaan käytännössä mikä tahansa AHI:n käyttöyritys saa saman ai-
kaan kuin yllä kuvasin, joten mistään MP3-soitosta  ei  kannata  edes  unelmoida
tämän tehottomuustason vehkeillä.
 
Päätös koneen päivittämisestä 68060-aikaan on kytenyt kuitenkin jo  vuosia.  Ha-
kuun lähtikin taannoin CyberStorm MKII tai MKIII, jollaisen  ounastelin  käytet-
tynä löytyvän kohtuuhinnalla. MKII-kortteja alkoi tarjolla ollakin, jopa kohtuu-
hintaisena, mutta sitten sain tietää ettei sellaista kannata ostaa, koska se  on
lähes puolta hitaampi kuin MKIII, sillä kolmosessa on 64-bittiset  muistiväylät.
(Vaikka prosessori onkin vain 32-bittinen, on siinä jotain cache- yms. hässäkkää
välissä, joka aikaansaa todellakin  tällaisen  tilanteen).  Edellistä  pahempana
syynä vielä sekin, ettei MKII:ssa ole SCSI-väylää muuten kuin lisäkortilla, jota
ei valmisteta enää.
 
Päädyin siis MKIII-korttiin, jossa olisi valmiina  UltraWide-SCSI-ohjain,  josta
ei laajennusvara loppuisi heti kesken - olkoonkin, että yksi  väylä  on  jo  nyt
täynnä. Kohtuuhintaisen MKIII:n löytäminen osoittautuikin sitten  mahdottomaksi.
Itse asiassa yksi oli jo hilkulla, hintakin olisi ollut kohdallaan  (3500  mark-
kaa), mutta se ei ollut varsinaisesti MKIII. Se  oli  CSPPC/68060-kortti,  josta
oli PPC-puoli käräytetty ylikellottamalla,  mutta  koska  68060  toimi,  se  oli
käytännössä sama kuin CyberStorm MKIII. Suureksi pettymyksekseni kortin omistaja
päätti kuitenkin olla myymättä sitä, aikomuksenaan korjata kortti  takaisin  en-
nalleen vaihtamalla siihen uusi emolevy ja prosessorit vanhasta kortista tjsp.
 
Sitten tarjolle tuli toinenkin vaihtoehto, mutta tällä kertaa hinta  oli  mahdo-
ton, 4000 markkaa. Mitä olen  ilmoittelua  seurannut,  on  kyseinen  kortti  yhä
myymättä. Minkäs voi, jos ei tajua hintaa pudottaa, ainakin  yksi  varma  ostaja
olisi olemassa. Tällä erää kortin voi unohtaa  lopullisesti.  Koskaan  ennen  ei
minkään ostaminen ole ollut näin ylitsepääsemättömän vaikeaa, joten  alan  pikku
hiljaa uskoa kohtaloon. Ihme on tapahduttava, että turbo järjestyisi.
 
Monet meistä ovat varmasti miettineet, onko tulevaisuutemme ennalta määrätty vai
voimmeko itse siihen vaikuttaa. Aikaisemmin olen  aina  ajatellut,  että  kaikki
riippuu siitä mitä itse tekee, mutta viime aikojen tapahtumat ovat panneet miet-
timään. Oikeastaan haluaisin kirjoittaa tähän  erään  kohtalokkaan  tositarinan,
jonka kaverini hiljattain kertoi. Hänen sukulaisensa oli kuollut todella traagi-
sella tavalla, ja  kun  tapausta  miettii,  tuntuu  että  jotkut  asiat  ihmisen
elämässä ovat ennalta määrättyjä.
 
Vai voiko sellaista muutenkaan selittää, että mies on harrastuksensa parissa eli
metsästämässä, lähtee juoksemaan riistan perässä, liukastuu ja  kaatuu,  jolloin
ase lentää muutaman metrin päähän ja pudotessaan maahan laukeaa siten että  mies
menehtyy välittömästi saamaansa osumaan! Itsemurhasta ei ollut kyse,  osumakohta
selkään jo pelkästään todistaa sen  ruumiinavauslausuntojen  ohessa.  Tuollainen
tapahtuma on niin epätodennäköinen, että täytyy olla todella huonoa tuuria taik-
ka ennalta määrätty kohtalo. Kaikki saattaa päättyä minä hetkenä hyvänsä!
 
 
{3Huonoa tuuria
{3-------------
 
Tässä vaiheessa lienee tarve hieman kertoa, mitä itselleni on viime aikoina  ta-
pahtunut.  Itse  asiassa  elämässäni  tapahtui  eräänlainen  käänne  perjantaina
17.7.1998 klo 21 aikoihin illalla, kun olimme perheeni kanssa  palailemassa  ra-
dioamatöörileiriltä Jämsästä kotiin. Ennen Jyväskylää alkoi bensiini olla lopus-
sa autostani, ja ajattelin käydä  Jyväskylän  JET-asemalla  tankkaamassa  tankin
täyteen, kun siellä oli kuulemma halpaakin. Asemalle asti ei kuitenkaan  koskaan
päästy, sillä alueelle päästyäni ajoin aivan tavalliseen tasa-arvoiseen  TYHJÄÄN
risteykseen rauhallista 20-30 km/h vauhtia kuten tavallista, kun  kuului  kumien
ulvonta jarrutuksessa joka loppui helvetilliseen pamahdukseen.
 
Ehdin vain tajuta, että automme kääntyi perä menosuuntaan  päin,  jatkoi  hetken
matkaansa ja törmäsi perä edellä katuvalopylvääseen. Matkan teko loppui  kerras-
saan siihen. Selvittyäni säikähdyksestä tajusin, mitä oli tapahtunut,  kylkeemme
ajettiin oikealta - tasa-arvoisessa risteyksessä. Luojan lykky oli se, että  it-
selleni ja perheelleni ei käynyt mitään pahempaa, vaan  kaikki  selvisimme  kuin
ihmeen kaupalla pahimmillaan mustelmilla. Tuuria oli todella matkassa, sillä jos
olisimme ajaneet tapahtumahetkellä metrinkin verran edempänä (ts. törmäys  olisi
osunut taaksemmaksi), olisi käynyt todella pahasti,  auto  olisi  mennyt  kaksin
kerroin tms. Nyt törmäys osui keskelle ja auton turvakori otti törmäyksen  hyvin
vastaan, joten mitään pahempaa ei sattunut.
 
Vasta autosta noustuani tajusin tapaturman vakavuuden ja sen, ettei tällä autol-
la enää ajeta. Auton menetys olikin sitten luojan kiitos ainoa  menetys,  joskin
varsin ratkaiseva taloudellisessa mielessä, koska  työpaikkani  oli  käytännössä
autosta kiinni - auto oli VÄLTTÄMÄTÖN työni hoitamisen kannalta. Eniten  menetys
koetti siksi, että olin viimeinkin löytänyt kunnollisen auton siitä hintaluokas-
ta johon minulla oli varaa, ja sain loistoyksilön käyttööni ostettuani sen enol-
tani osamaksulla. Olin saanut auton kokonaan maksettua muutamaa kuukautta aikai-
semmin. Ostin auton moneksi vuodeksi eteenpäin, ja se olisi myös palvellut  vuo-
sikaudet, mikäli tätä ei olisi tapahtunut.
 
Auto oli koriltaan, tekniikaltaan ja moottoriltaan moitteeton, vaikka korin vuo-
simalli olikin -83. Moottori taas oli uudehko, 87-89 vuosimallin  Audista  vaih-
dettu ruiskukone, joka ei pahemmin bensiiniä kuluttanut,  antoi  ärhäkät  kyydit
eikä saastuttanut enempää kuin kaupan olevat uudet autotkaan  (katalysaattoriko-
ne). Jopa katsastusmies ihmetteli pakokaasumittauksessa arvoja ja  muisti  kehua
hankintaani auton kummallakin katsastuskerralla (läpi meni  heti  ensimmäisellä,
toisin kuin mikään aiemmista kotteroistani). Mitä muuta voisi enää halvalta  au-
tolta toivoa.
 
Ymmärsin heti kolaritilanteessa, ettei vastaavaa tule löytymään koskaan tilalle.
Pitkälti tästä syystä minulla ei ole vieläkään uutta autoa tilalla, koska  mene-
tin kerralla kiinnostuksen autoilua kohtaan. Tällainen tapahtuma  on  kerrassaan
liian väärin, eikä tilanne ole rahavaroillani mitenkään korjattavissa. Auto oli-
si kuitenkin näillä leveysasteilla välttämätön, sillä lähes kaikki palvelut ovat
kilometrien päässä.
 
Jotta koko tapahtumasarjasta saataisiin kokonaiskuva, täytyy  seuraavaksi  luoda
katsaus työpaikkaani. Olin tässä vaiheessa ollut noin 3,5 vuotta töissä  samassa
ATK-firmassa, jossa syksyllä 1994 aloitin. Pomoni totesi kuitenkin jo yli vuotta
tätä aiemmin konemyynnin kannattamattomaksi ja päätti ryhtyä yhteistyöhön toisen
ATK-liikkeen, Pieksämäen ATK-Teamin kanssa. Yhteistyön tarkoituksena  oli,  että
ATK-Team hoitaisi jatkossa myyntipuolen kokonaan, asiakkaamme siirtyisivät sinne
ja me tekisimme ainoastaan teknisen huoltopuolen (minä) sekä  ohjelmoinnin  (po-
mo). Huollon tilat olivat yhteisesti kumppanimme kanssa vuokratut.
 
Näin sitten yhteistyö alkoikin. Vuoden 1998  alussa  yhteistyö  alkoi  kuitenkin
hiljakseen kangerrella kumppanimme puolelta, kaikenlaista kahnausta ja erimieli-
syyttä riitti, eikä rahaa tahtonut töistämme herua. Työssäolo oli  ahdistavampaa
kuin koskaan aiemmin, sillä koskaan aiemmin en  työsuhteessani  ollut  törmännyt
ongelmiin, en pomon enkä asiakkaidenkaan kanssa, sillä minusta pidettiin enemmän
kuin osasin odottaakaan.
 
Tiettävästi vielä tänäkin päivänä on maksamatta autoajoja, kun toimitin  tavaraa
ja hoidin keikkoja omalla autollani, jonka sittemmin  menetin.  Kumppanifirmamme
toimitusjohtaja jätti  täysin  yksipuolisesti  omasta  päätöksestään  maksamatta
töitä tasan silloin kuin häntä huvitti. Lisäksi ko. firma ei arvostanut  työtäni
laisinkaan, vaan syyt huonosta asiakaspalvelusta vieritettiin  niskaani,  vaikka
itse asiakaskunta oli jyrkästi toista mieltä.  Onneksi  pomoni  osasi  suhtautua
moitteisiin oikealla tavalla ja tiesi, missä vika loppujen lopuksi  oli.  Liike-
kumppanimme toimitusjohtaja yritti kuitenkin  menettelyllään  saada  työpaikkani
vaakalaudalle keinolla millä hyvänsä, mm. teettämällä paljon aikaa vaativia kan-
nattamattomia huoltoja, joista ei koskaan saisi palkkaa tehdyltä työajalta.
 
Sitten katosivat meikäläiseltä työtilat täysin ilman  ennakkovaroitusta,  vaikka
tilat olivat yhteisesti vuokrattuja. Tiloja supistettiin kerralla  yli  puolella
tiloihin, joissa oli juuri ja juuri työpöydät kahdelle. Toinen kahdesta oli Tea-
min leivissä oleva työkaverini,  ja  toinen  olikin  sitten  työvoimatoimistosta
löytyneelle ilmaiselle harjoittelijalle siitä huolimatta, että työnantajani mak-
soi työtilasta vuokraa. Uskomattomin tarinaan liittyvä yksityiskohta  oli,  että
kumppanimme toimitusjohtaja yritti aivan väen vängällä  järjestää  minulle  omia
työtiloja KELLARIIN, jota normaalisti käytettiin varastona ja jossa ei ollut ik-
kunoita eikä ilmanvaihtoa! Kieltäydyttyäni jyrkästi moisesta työsuojelulain vas-
taisena siirtyivät työt kotiini, joka oli tässä vaiheessa ainoa vaihtoehto  jat-
kaa töitä. Perusteluina kellariin siirtoon oli nimenomaan huono asiakaspalvelu.
 
Kun tapausta miettii näin jälkeenpäin  ja  kuuntelee  asiakkaiden  mielipiteitä,
saattoi kyse olla pikemminkin liian hyvästä asiakaspalvelusta, jota  kumppanimme
ei sulattanut ehkä pelätessään jonkinlaista palvelun henkilöitymistä, eli asiak-
kaat kiintyisivät liikaa. Minulla oli nimittäin siinä vaiheessa  jo  täysin  oma
paikkakunnan suurimpiakin yrityksiä sisältävä  asiakaskunta,  jolla  oli  tapana
soittaa suoraan kännykkääni ongelmien ilmettyä, eivätkä he käytännössä  hyväksy-
neet ketään muuta paikalle. Eräs syy oli varmasti se, että hyvin pitkälle päätin
aikataulustani itse ja  pidin  jatkuvasti  etusijalla  suuria  yrityksiä,  koska
näissä paikoissa töiden seisottaminen ATK:n oikkuilun takia  maksaa  rahaa  joka
minuutti! Kun ongelmat ratkesivat kerta toisensa jälkeen jopa muutaman  minuutin
kuluttua saatuani asiasta tiedon ja mentyäni paikalle, syntyi  asiakkaille  jon-
kinlainen kiintymys. Näin ollen oletan, että huomattuaan tämän  näki  kumppanus-
firmamme toimitusjohtaja ainoaksi mahdollisuudeksi piilottaa minut kellariin!
 
Tilalleni siis palkattiin harjoittelija, jolla ei ollut minkäänlaista  ATK-huol-
tokokemusta työn aloitushetkellä. Kun sitten ilmainen kyytikin loppui auton  ro-
muttumiseen, osti tämä kumppanusfirma käyttöönsä vastaavan auton  ja  sanoi  yh-
teistyön lopullisesti irti töideni osalta  -  eihän  minulla  ollut  kulkuneuvoa
millä työtäni hoitaa. Jäljellä oli vain työntantajani itsensä puolesta hankittu-
ja elektroniikkarakennus- ja suunnitelutöitä, joita hoidin loppuaikana kotonani,
kunnes työsuhteeni loppui lokakuun lopussa tasan neljä vuotta kestäneenä.
 
Kieltämättä moni pieksämäkeläinen asiakas jäi  kummissaan  ihmettelemään,  miksi
näin kävi. Monelle heistä olin se ainoa henkilö, jonka yleensä sai kiinni kysei-
sestä konsernista ja joka jaksoi kuunnella ongelmaa ja tulla oitis paikalle tut-
kimaan. Toki myönnän, että neljään vuoteen mahtuu monta virhettäkin, myös  asia-
kaspalvelussa, mutta ne eivät olleet syynä tapahtumien lopulliseen tilaan, vaik-
kakin kumppanimme yritti käyttää niitä tekosyynä. Väitellessämme  asioista  pit-
kiksi venyneissä palavereissa ei kumppanimme  toimitusjohtaja  itsekään  osannut
selittää OMIA virheitään, jotka vastapainona otin esille. Jokainen ihminen tekee
virheitä, toiset näemmä jopa tahallaan.
 
 
{3Miten siis käy?
{3---------------
 
Palataksemme takaisin artikkelin alkuperäiseen aiheeseen,  Amiga-harrasteeseeni,
voi nyt jokainen lukija tehdä  omat  johtopäätöksensä,  miksi  CyberStorm  MKIII
-turbon hankkimisen voi tällä erää unohtaa kokonaan. Uusi maksaa  joka  puolella
4700 markkaa, käytetytkin näemmä sitten 4000 markkaa. Ulkomailta  saisi  halvem-
malla, mutta eihän tällaisilla C-luokan kansalaisilla Visaa  ole  eikä  varmasti
edes annettaisikaan, postiennakko ei toimi ja muusta ei ole kokemusta eikä  var-
sinkaan uskallusta sijoittaa suurta summaa johonkin shekkiin tms.,  millä  voisi
kuulemma myös ostaa. Katteet ovat kuitenkin yhä edelleen kohdallaan  Amiga-tava-
roissa, kuten artikkelin alussakin totesin, sillä ero ulkomaisen  ja  kotimaisen
hinnan välillä ko. turbossa on noin 1000 markkaa! Amiga ei ole selvästikään tar-
koitettu köyhille.
 
Toisaalta näillä hinnoilla Amiga ei taatusti  tule  koskaan  yleistymään  nykyi-
sestä, koska ostajan pitää olla todella kiinnostunut koneesta satsatakseen  sii-
hen suuria summia rahaa. Se, mikä toimi 80-luvulla ei toimi nyt, koska kone itse
on jo vanhanaikainen. Olen epätoivoisesti yrittänyt koota  rahoja  myymällä  mm.
IMDb-CD-ROMeja eli netistä tuttu (www.imdb.com) erittäin  kattava  elokuvatieto-
kanta Amigalla ajettavassa muodossa. Tietokannasta tekee hienon se että sitä voi
päivittää viikoittain. Levyt eivät kuitenkaan voi mahdottomia maksaa (myyntihin-
tana on ollut 80 markkaa, joka sisältää  postikulut),  joten  levyistä  saadulla
tuotolla minun pitäisi myydä niitä reilusti toistasataa, ennen  kuin  turborahat
olisivat koossa. Muutaman saturaisen olen jo saanut, joten suuret kiitokset  os-
taneille. Tähän mennessä epätoivoisesti kerätyt rahat tulikin nyt jo sijoitettua
Picassoon, joten matkaa tavoitteeseen on jälleen se maksimi...
 
Voi tosin olla, ettei turbon hankinnassa ehkä ole enää mitään mieltäkään  jatkoa
ajatellen. Itse hyötyisin lähinnä lisämuistista,  kun  muutoin  turbo  palvelisi
boksissani vierailevia Amiga-käyttäjiä. Nythän on kuitenkin niin, että  kun  In-
ternet on tullut ja vie kaikki käyttäjät purkeilta (paitsi MBnetiltä, eihän mil-
joona kärpästä voi olla väärässä), niin tuskin kukaan ehtii  enää  hyötyä  Amiga
Zonen 68060-tehostetusta versiosta, koska nytkin soittajamäärät putoavat  putoa-
mistaan. Ajattelin vain, että edes messupuoli ja ennen kaikkea QWK/WWF-pakettien
käsittely sujuisi salamannopeasti, jotta Sakunet saataisiin pysymään Amiga Zonen
osalta pystyssä.
 
Ei  ole  helppoa  saada  käyttöä  verkolle,  jonka  viestien   haku   edellyttää
käyttäjälle yleensä kalliin kaukopuhelun soittamista, koska  Sakunet-purkeja  ei
ole läheskään joka teleliikennealueella. Sitten vielä toisessa päässä  on  hidas
25 MHz:n 68030-kone pakkaamassa QWK-pakettia kaikessa rauhassa.  Onhan  tietysti
tausta-ajomahdollisuus, jotta voi muutakin tehdä boksissa pakkausta odotellessa,
mutta tiedä sitten, onko siitä mitään iloa, kun puhelinlasku on joka tapauksessa
soittajalle suurempi kuin jos toisessa päässä asiat hoituisivat livakammin. Toki
nopeampi prosessori tekisi mahdolliseksi myös usenet-uutisryhmien ottamisen pur-
kiin, jolloin saattaisi tulla uusia käyttäjiä ja sitä  kautta  myös  Sakunetille
uusia lukijoita.
 
Tämä on pistänyt  miettimään  koko  purkkiharrastuksen  jatkuvuutta.  Onko  sitä
järkeä enää edes jatkaa? Toisaalta boksin loppuminen tietäisi käytännössä loppua
myös Amiga-harrastukselleni, sillä se on hyvin keskeinen asia, Amigan käyttö  on
yli 80%:sti purkkiin liittyvää. Jos loppu tulee,  tulee  se  olemaan  merkittävä
käännekohta elämässäni, erään aikakauden loppu, joka jättäisi suuren aukon tule-
vaisuudessa. PC ei tule koneena korvaamaan Amigaa  tässä  mittakaavassa,  PC  on
enemmänkin työkalu ja pelikone kuin varsinainen tietokone isolla T:llä.  Korvaa-
vaa konetta ei ole vielä keksitty. PC:ssä ei sinänsä ole muuta  vikaa  kuin  se,
että kaikki mikä on PC:llä, vaatii Microsoftin käyttöjärjestelmän, jonka ei  ole
edes tarkoitus toimia oikein.  Kun  Amiga  astui  kuvioihin  tuona  aurinkoisena
kevätpäivänä 1988, se muutti monta asiaa, eikä sen jälkeen en ole muuta  konetta
kaivannutkaan ykköskoneeksi.
 
 
{3Loppusanat
{3----------
 
Kulunut vuosikymmen olisi ollut kovin erilainen ilman Amigaa, sillä  olisi  jopa
uskomattomia seurauksia. Vain muutamia mainitakseni Sakunetiä  ei  olisi,  Amiga
Zonea ei olisi, ja uskomattomimpana  seurannaisvaikutuksena  olisi  mahdollista,
etten olisi nykyisen puolison kanssa (emme todennäköisesti olisi koskaan  tavan-
nutkaan) ja siitä johtuen erästä kaksivuotiasta Niko-poikaa ei  olisi  olemassa.
Kenties minulla olisi ainoastaan PC. Tästä johtuen olisin  todennäköisesti  myös
alkoholisoitunut, sillä kukapa kestäisi Microsoftia vuosikymmentä  selvin  päin?
Ainakin tupakkaa menisi pari askia päivässä. Tätä nykyä en ryypiskele enkä  pol-
ta.
 
Amiga on tuonut terapiaa huonoina päivinä ja auttanut oppimaan monta asiaa. Tätä
ei voi hakea käyttäjäänsä vastaan kränäävästä  koneesta,  jossa  on  Microsoftin
käyttöjärjestelmä,  jolla  aivan  uudet  ongelmat  ovat  mahdollisia   ja   joka
kieltäytyy yhteistyöstä juuri silloin kun sitä olisi todella tarvittu. Microsof-
tia voi sietää juuri sen verran kuin  sitä  ATK-alan  työssä  jouduin  sietämään
päivittäisen elantoni hankkimisessa, kunnes sekin työpaikka  pois  kavallettiin.
boksin pito ja yhteydenpito eri viestiverkoissa on pitänyt minut ajan tasalla ja
antanut tekemistä silloinkin, kun koneella ei muuta jaksa tehdä.
 
Vai olisivatko asiat paremmin, olisiko minulla hyväpalkkainen työ,  omakotitalo,
uusi kallis auto pihassa jne.? Varsin mitättömän tuntuinen asia - se, mitä  tie-
tokonetta haluaa käyttää, voi ajan kanssa merkitä isojakin asioita, koska vaiku-
tuksilla on tapana kertaantua ajan kanssa. Asian senhetkinen merkitys korotettu-
na ajan potenssiin on yhtä kuin asian merkitys tulevaisuudessa. Samaa  voi  itse
kukin mietiskellä omalla kohdallaan vaikkapa Back to the Future  -trilogian  in-
noittamana.
 
Voimmeko  todella  vaikuttaa  tulevaan,  vai  onko  kaikki   sittenkin   ennalta
määrättyä?
 
Esa Heikkinen
oh4kju@sci.fi
 
Amiga Zone BBS, (015) 348967, avoinna 24h (vielä toistaiseksi ainakin).