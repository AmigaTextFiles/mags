2
1*

{3                           Miten puhdistat CD-levysi
{3                           -------------------------
 
                                 Timo Kaikumaa
 
 
CD-levyjen ja  etenkin  dataromppujen  virheenkorjaus  on  sitä  luokkaa,  ettei
pölystä, sormenjäljistä ja muista tahroista  tai  jopa  naarmuista  yleensä  ole
haittaa levyn toiminnalle. Tämä ei kuitenkaan lohduta  kaltaisiani  täydellisyy-
dentavoittelijoita, joille asioiden ja esineiden  tiptop-kunto  on  kunnia-asia.
Valitettavasti vain CD-levyn kiiltävä pinta ei ole pinnoista anteeksiantavimpia,
ja tarve levyn puhdistukseen syntyy viimeistään silloin, kun levyn lainannut ka-
veri (tai pahimmassa tapauksessa "kaveri") sitä joskus palauttaa.
 
Pölyn kyseessä ollessa ensinnä mieleen tuleva  puhdistuskeino  lienee  nopea  ja
vaivaton puhallus. Menetelmässä on kuitenkin riskinsä, sillä puhalluksen  mukana
saattaa levyn pinnalle lentää sylkeä, joka kuivuessaan jättää  jälkeensä  ikävän
rinkulan. Tämän tai muun vastaavan tahran puhdistus pehmeällä kankaalla  säteen-
suuntaisesti pyyhkien onkin yllättävän kinkkinen juttu, sillä CD-levyt  tuntuvat
olevan herkkiä naarmuuntumaan (ja naarmuuntunutta levyähän oli harmi  katsella).
Etenkin itsepoltettujen levyjen pintamateriaali ottaa aivan liian  herkästi  it-
seensä, nimimerkillä "kokemusta on".
 
Ihmeekseni  keksin  eräänä  päivänä  ratkaisun  pölyongelmaan  täysin   huuhaana
pitämästäni tuotteesta. Tämä tuote on magneettihuiskan nimellä myytävä pölynpyy-
hin, jonka magneettisuutta en kylläkään ole toistaiseksi havainnut.  Sen  sijaan
staattisesti varautuvat huiskan "hiukset" imevät pölyn  pois  CD-levyn  pinnasta
sangen tehokkaasti - jopa niin, että huiskaa tarvitsee ainoastaan pyöräyttää le-
vyn yläpuolella siten, että se töin tuskin koskettaa levyä.  Tämä  tehokkuus  on
itse asiassa varsin hyvä asia, sillä huiska on tehty jostakin muovikuidusta, jo-
ka varmasti tekisi pahaa jälkeä, mikäli sillä rupeaisi levyä liian  voimakkaasti
hinkkaamaan.
 
Magneettihuiska siis auttaa pölyyn, mutta sormenjäljet  ja  muut  tahrat  tuskin
ovat isommin "magneettisia". Tarvitaan siis kovempia keinoja. Yksi ensiajattele-
malta kovin karkealta kuulostava tapa on huiluttaa (levyistä  normaaliin  tapaan
keskireiästä ja/tai ulkoreunasta kiinni pitäen) likaisia levyjä tavallisella as-
tianpesuaineella jatketussa vedessä. Astiana kannattaa käyttää sopivan  kokoista
ämpäriä tai muuta tilavaa astiaa, lavuaaria  tai  tiskiallasta.  Pesuainevaahdon
voi lopuksi kätevästi huuhtoa pois juoksevan veden alla.
 
Tapa vaikuttaa kummalliselta, sillä kenelle nyt tulisi äkkiseltään mieleen upot-
taa tallenteitaan veteen? Tarkemmin ajatellen asia alkaa kuitenkin kuulostaa ai-
van järkevältä, sillä CD-levythän ovat ainoastaan muovikiekkoja, joiden  sisällä
on metallinen tallennuspinta. Metallia ympäröivän muovin on pakko  pitää  vettä,
sillä muuten jopa tavallinen ilmankosteus riittäisi hapettamaan usein  alumiinia
olevan  metallipinnan  sellaiseksi,  ettei  lasersäde  sitä  pystyisi  lukemaan.
Lisäetuna levy on kosketuksissa ainoastaan tunnetusti hyvin notkeaan veteen, jo-
ten hellävaraisuuskin on kohdallaan. Mikäli lika ei tunnu astianpesuaineella  ja
vesihuuhtelulla irtoavan, voisi kenties yrittää jotain oikeaa  puhdistusainetta,
jota CD-levyn pintamuovi *varmasti* sietää. Viimeisenä toimenpiteenä on joka ta-
pauksessa hyvä varmistua vesihanan alla siitä, ettei levyn pinnalle  jää  jäämiä
pesuaineesta tai puhdistusaineesta.
 
Märkää levyä ei vielä kannata unohtaa oman onnensa nojaan, sillä vesipisarat ta-
paavat tuottaa läikkiä kuivuessaan. Apu löytyy esimerkiksi talouspaperirullasta,
johon kuivaus suoritetaan levyä yksinkertaisesti paperia  vasten  kevyesti  pai-
naen. Kaikenlainen pyyhintä kannattaa unohtaa, kun siltä kerran on tähänkin asti
vältytty. Talouspaperi jättää todennäköisesti jälkeensä pölyä muistuttavia pape-
rinhitusia, mutta tämähän ei ole enää pulma  eikä  mikään,  sillä  pölyn  tavoin
hiukkaset saa siististi pois jo mainitulla magneettihuiskalla.
 
Näin toimien pölyisistä ja sormenjälkien peittämistä levyistä on todellakin mah-
dollista saada aivan uudenveroisia ja puhtaan kiiltäviä  kiekkoja.  Jälleenmyyn-
tiarvo todennäköisesti riippuu silti enemmän levyn sisällöstä kuin ulkokuoresta,
mutta ainakin lopputulosta on lähtökohtaa mukavampi katsella.
