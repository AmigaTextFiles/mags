2
1*

{3                           The Depths of DOOM Trilogy
{3                           --------------------------
 
                                  Jarmo Piippo
 
 
Kolme pientä CD:tä, kolme suurta ulottuvuutta.
 
Kun Id Software viime talvena osoitti reilua henkeä julkaisemalla Doomin  lähde-
koodin käännettäväksi kaikille koneille, päätin vastata heille  samalla  mitalla
ostamalla Doomin  wad-tiedoston  täyden  version.  Doomin  hankinta  osoittautui
yllättävän helpoksi, kun Suomalaisen Kirjakaupan paikallisen myymälän  peliosas-
tolta löytyi isokokoinen pelipakkaus, jonka kannessa komeili  kohokuvioinen  Cy-
berdemon-hirviö sekä nimi The Depths of DOOM Trilogy. Pitkästä aikaa oli mahdol-
lista kävellä kirjakaupasta ulos Amigaan sopiva peli kainalossa!
 
Nimensä mukaisesti DOOM Trilogy sisältää kolme CD-ROMia, joista yhdessä on Ulti-
mate Doom, toisessa Doom 2 ja kolmannessa Master Levels for Doom 2 sekä noin 400
megatavua muita lisäratoja. Ultimate Doom  on  alkuperäinen  Doom  laajennettuna
neljännellä episodilla Thy Flesh Consumed. Doom 2:ssa on paljon uusia  "nättejä"
hirviöitä, mutta  sen  tasot  muuttuvat  loppua  kohti  hiukan  ärsyttäviksi  ja
sisältävät työlästä tasapainoilua kapeilla  kielekkeillä  ja  pikajuoksutehtäviä
tyyliin "paina nappia ja juokse ovelle ennen kuin  se  sulkeutuu".  Tosin  pelin
loppurata oli sen verran yllättävä, että se korvasi kyllä kaiken vaivan. Kolmos-
rompun lisäradoista suurin osa on Doom 2:lle, mutta Doom 1:llekin löytyy kuiten-
kin kohtalaisen monta. Levyt sisältävät yhteensä noin 505 megatavua dataa, joten
koko "trilogia" olisi mahtunut vaikeuksitta yhdellekin CD:lle.
 

Paketin käyttö Amigassa on helppoa: kopioidaan vain  halutun  Doom-version  wad-
tiedosto samaan  hakemistoon  Amigan  Doom-käännöksen  kanssa.  Ultimate  Doomin
"doom.wad"-tiedoston nimeksi kannattaa vaihtaa doomu.wad, jotta pelin  neljäskin
episodi tulee käyttöön. Vasta täyden wad-tiedoston asennuksen jälkeen  myös  tu-
hansien Internetissä ja kokoelmarompuilla (esim.  Time  of  Reckoning)  tarjolla
olevien lisäratojen käyttö Doomissa on mahdollista. Pelaamiseen käytän  ADoomia,
enkä ole muita käännöksiä juuri kokeillut. Yhtä kokeilin kerran, mutta  se  kaa-
tuili jatkuvasti, ennen kuin pääsin edes peliin asti, joten päätin  säästää  it-
seäni turhalta  vaivalta  pitäytymällä  toistaiseksi  ADoomissa.  Kaikki  Amigan
Doom-käännökset ovat saatavissa Aminetistä (ks. Saku #24).

DOOM Trilogy on tarkoitettu käytettäväksi PC:ssä, joten osaa lisäradoista ei saa
purettua ilman PC:tä. Esimerkiksi Master Levels -radat on pakattu yhteen tiedos-
toon HD-levykkeellä jakelua varten, ja paketin purku onnistuu vain paketin omal-
la install.exe-ohjelmalla. Onneksi kyseinen ohjelma on DOS-pohjainen, joten Mas-
ter Levels -paketin saa avattua varsin nopeasti  myös  PC-emulaattorissa  (esim.
PC-Task 4.4), jos sellainen sattuu olemaan käytettävissä. Master  Levels  -radat
vievät purettuna lähes 4 Mt, joten ne on mukavampi siirtää Amigaan  DirOpuksella
suoraan PC-emulaattorin MS-DOS-osiolta kuin oikeasta PC:stä korpuilla.
 
Kerrataan lopuksi vielä muutamia Doomin huijauskoodeja, vaikka näitä onkin  saa-
nut lukea viimeisen vuoden aikana joka lehdestä kyllästymiseen asti. Muista kui-
tenkin, ettei huijauskoodeja pidä mennä käyttämään, ennen kuin on pelannut pelin
kokonaan läpi asti rehellisesti! :)
 
IDDQD       kuolemattomuus
IDKFA       kaikki aseet, ammukset ja avaimet
IDDT        täysi kartta (sama kahdesti: hirviöt kartalle)
IDCLEVxy    hyppy tasolle xy. Doom1: x=episodi (1-4), y=taso (1-8)
            Doom2: xy = taso (01-30)
IDBEHOLDL   kaikki valot päälle hetkeksi
IDCLIP      seinien läpi kävely


{3        The Depths of DOOM Trilogy

        Testattu:       Amiga 1200, 68060/50 MHz, 32 Mt, ADoom 1.2

        Julkaisija:     Id Software, Inc.

        Hinta:          149 markkaa, Suomalainen Kirjakauppa

        Pelityyppi:     3D-räiskintä (josta kaikki alkoi..)

        Pelaajia:       1-4 (verkkopelinä)

        Grafiikka:      87%
        Äänet:          85%
        Musiikki:       68%
        Pelattavuus:    95%
        Laajuus:        99%
        Yleisarvosana:  90%


        Onnellista uutta vuotta kaikille Sakun lukijoille ja tekijöille!
