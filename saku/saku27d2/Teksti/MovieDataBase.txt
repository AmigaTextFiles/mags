2
1*

{3                       Elokuvatietokanta Amigalle CD:llä!
{3                       ---------------------------------
 
                                 Esa Heikkinen
 
 
Kirjoittelin MovieDataBasesta aikoinaan Sakussa #12. Ajat ovat kuitenkin muuttu-
neet ja tietokanta paisunut melkoisesti, mutta olen  silti  pitänyt  tietokannan
jatkuvasti ajan tasalla. Amiga Zonelta on saanut uusimmat päivitykset  tietokan-
taan jo vuosien ajan. Ostettuani taannoin CD-R-aseman totesin mahdollisuuden le-
vittää tietokantaa myös CD-levyllä, jolloin myös netittömät  taikka  hitaan/kal-
liin nettiyhteyden omaavat pääsisivät hyötymään tietokannasta ilman tuntien tus-
kailua tiedostoja kotiin siirrettäessä. Samoin myös ne, joilla ei  ole  yli  400
megatavua levytilaa uhrattavaksi vain tähän tarkoitukseen,  voivat  nyt  käyttää
tietokantaa - suoraan CD-levyltä!
 
 
{3Lyhyt kertaus
{3-------------
 
Elokuvatietokanta toimii siis alun perin webbipalveluna osoitteessa www.imdb.com
tai www.imdb.co.uk. Tietokanta on kuitenkin muodoltaan julkinen, tiedostot  ovat
vapaasti saatavilla ja ylläpitoa/käyttöä varten on ollut kautta  aikojen  ohjel-
mistot olemassa eri käyttöjärjestelmille. Näin myös Amigalle, ohjelman  nimi  on
MovieMUI ja se on freewarea.
 
Se, mikä erottaa tämän tietokannan lukuisista erilaisista CD-levyillä myytävistä
on päivitettävyys. Tietokantaan saa viikoittain Internetistä päivityksiä, joiden
avulla tietokanta on aina ajan tasalla ja tieto uusinta mahdollista. Käytännössä
näet tietoja elokuvasta jo ennen elokuvan valmistumista. Kun elokuva on  valmis-
tunut, ilmestyy tietokantaan tiedot tulevista ensi-illoista eri puolella  maail-
maa. Ensi-illan mentyä ilmestyy arvostelu ko. elokuvasta, se on keskiarvo,  joka
on tapauksesta riippuen laskettu jopa tuhansien käyttäjien antamasta palauttees-
ta ko. elokuvaa koskien.
 
Tällä hetkellä tietokanta tuntee mm. yli 300000 näyttelijää, yli  160000  eloku-
vaa, noin 30000 ohjaajaa, yli 45000 kirjoittajaa jne.! Tietokanta laajenee  jat-
kuvasti,  ja  sitä  ylläpitää  Internetissä  toimiva  ylläpitoryhmä,  jolle  voi
lähettää tietoja ja arvosteluja  lisättäväksi  sähköpostitse.  Täten  tietokanta
tuntee myös kotimaisia elokuvia ja näyttelijöitä  varsin  mukavasti!  Tietokanta
kertoo suurimmista elokuvista kaikki näyttelijät,  ohjaajan  jne.  samat  tiedot
kuin lopputeksteissä. Lisäksi näet, miten elokuva on tuottanut eri maissa,  näet
lyhyen kuvailun (voi olla myös useita, eri  henkilöiden  kirjoittamia)  elokuvan
ideasta, mahdolliset kömmähdykset joita katsoja voi havaita, musiikit ja  niiden
tekijät jne. Selatessasi esimerkiksi  elokuvan  tietoja  voit  klikata  listasta
esim. näyttelijää, jolloin saat esiin tiedot ko. näyttelijästä, esimerkiksi lis-
tan elokuvista, joissa hän on näytellyt. Edelleen tästä listasta voit hypätä em.
elokuviin. Tietoja  löytyy  elokuvasta  tai  näyttelijästä  riippuen  vaihteleva
määrä. Hakuja voi tehdä monella tavalla, pelkällä elokuvan ja näyttelijän nimel-
lä, taikka monimutkaisemmin, antamalla esim. näyttelijän, näyttelijöiden  ja/tai
ohjaajan nimen yhdellä kertaa, jolloin etsitään elokuvaa,  jossa  annetut  nimet
ovat kaikki mukana.
 
 
{3CD-versio
{3---------
 
Vuosien varrella sain havaita olevani ainoita Amigan käyttäjiä, joilla oli  tie-
tokanta täydellisenä ja aina ajan tasalle päivitettynä.  Vaikka  tiedostoja  sai
imuroida Amiga Zonelta, jaksoi hyvin harva alkaa siirtää kymmeniä megoja  paket-
teja, purkaa niitä ja alkaa luoda tietokantaa. Aika moni kertoi  ettei  levytila
riitä, mutta tietokanta kiinnostaisi. Näin ollen totesin CD-R-levityksen tulleen
tarpeelliseksi.
 
Hiljattain laitoin kokeeksi ilmoituksen DOT:n Amiga-postituslistalle, jossa tar-
josin CD-vaihtoehtoa hintaan  80  markkaa  sisältäen  postikulut,  tarkoituksena
kerätä hieman alkupääomaa 68060-turbon hankinnalle, jotta Amiga Zonesta  saatai-
siin nopeampi. Yllätyksekseni ideani sai positiivisen vastaanoton ja levyjä meni
muutamia kaupaksi. Sen jälkeen levyjä on kyselty silloin tällöin, ja olen luvan-
nut tehdä uusiakin eriä sitä mukaa kuin tilauksia tulee.
 
Tietokanta on siis saatavilla CD:llä. Levyltä löytyy Amigalla ajettava valmiiksi
käännetty tietokanta, joka toimii joko suoraan CD-levyltä tai kiintolevyltä (no-
peampaa). Lisäksi levyllä on standardit list-tiedostot, jotka käyvät myös muihin
järjestelmiin kuin Amigaan.  Näitä  tiedostoja  tarvitset  silloin,  kun  haluat
päivittää tietokantaa, niitä ei tarvitse asentaa  käytön  ajaksi  kiintolevylle,
jolloin minimi tilantarve toimivalle tietokannalle jää alle 200 megan.  Kun  ha-
luat päivittää tietokantaa, tarvitset yli 450 Mt levytilaa. Itse ohjelma tarvit-
see toimiakseen MUI:n.
 
Osoitteesta ftp://uiarchive.cso.uiuc.edu/pub/info/imdb/diffs löytyvät  diff-tie-
dostot päivitystä varten. Tiedostojen muoto  on  diffs-YYMMDD.tar.gz  (koostettu
GNUTARilla ja pakattu GZIPillä, kuten unix-ympäristössä  on  yleistä).  Uusimmat
diff-tiedostot saa myös Amiga Zonelta LhA-pakattuina tai Aminetistä (misc/imdb).
CD-levyllä on mukana päivitykseen tarvittavat työkalut, ja mukana  seuraa  yksi-
tyiskohtaiset ohjeet, kuinka päivitys tehdään.
 
Hinta on edelleen sama 80 mk, ja edelleen tarkoitus olisi kerätä pieni  osa  Cy-
berStorm MKIII -kortin hinnasta (4700 markkaa) tällä tavoin. Koko summaa ei var-
masti ole mahdollista tällä tavoin saada, ainakin levyjä saisi  myydä  vuosikau-
det, mutta se ei ole edes tarkoitus. Joka penni tuo kyllä tavoitteen lähemmäksi.
Toivottavasti se kuitenkin toteutuu ennen kuin  MKIII:n  saatavuus  loppuu  eikä
laajentamisessa ole enää mitään mieltä...
 
Tiedustelut:

Sähköposti: oh4kju@sci.fi
Puhelin (015) 348 967, voit jättää viestin jos olen nukkumassa...
Palikka 0400-677 055 - siirtää kotinumeroon, mikäli en ole menossa
NetMail via SakuNet 65:10/1, Esa Heikkinen
 
Ja tietenkin Amiga Zone BBS (015) 348 968 vastaa 24h.  Boksista  on  mahdollista
myös imuroida koko tietokanta, mikäli et halua CD-ROM-versiota.  Imuroitavaa  on
noin 86 megatavua, eli .list-tiedostot LhA-pakattuina  plus  mahdolliset  .diff-
tiedostot. Päivitän linjalla olevat tiedostot uusimpiin lehden julkaisun  aikoi-
hin (vuoden alussa). Mikäli imuroit  tiedostot  myöhemmin,  kannattaa  ilmoittaa
asiasta ennen kuin aloitat, niin tarkistetaan  tiedostojen  ikä  ja  päivitetään
tarpeen vaatiessa uusimmat mahdolliset linjalle (jos MC68060 joskus tulee, olisi
mahdollista pitää linjalla aina uusimmat tiedostot).
