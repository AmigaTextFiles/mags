27.03.2003

KAIKKI SAKU-LEHDET SAATAVANA AMINETISSÄ

Suomen Amiga-käyttäjät ry:n Amiga-aiheisen Saku-lehden kaikki numerot
ovat nyt saatavana Aminetissä. Hakemistosta docs/mags löytyvät kaikki
tähän mennessä julkaistut levyke-Sakut, AmigaGuide-Sakut sekä HTML-Sakut.
Numerosta 35 (1/2001) lähtien lehti on ilmestynyt vain HTML-muodossa ja
tunnetaan nykyään ytimekkäästi pelkästään nimellä Saku. Myös tulevat
lehdet siirretään Aminetiin pian julkaisunsa jälkeen. Lisäksi Aminetissä
on muita yhdistyksen tiedostoja, kuten Saku-tapahtumien ja kokousten ääni-
ja videomateriaalia sekä valokuvaraportteja.

http://ftp.sunet.se/aminetbin/find?Saku

Samalla olemme uudistaneet kotisivumme paikallista Saku-lehtiarkistoa,
josta löytyvät nyt Saku-lehdet vuodesta 2001 alkaen sekä online-versiona
että zip- ja lha-paketteina.

http://saku.amigafin.org/lehti/online/

Lisäksi voit hakea lehdet Amiga Zonelta, puh. (017) 611 015 (avoinna 24h).

Suomen Amiga-käyttäjät ry:stä

Suomen Amiga-käyttäjät ry. (engl. Finnish Amiga Users Group) on voittoa
tavoittelematon yleishyödyllinen yhdistys, jonka tarkoituksena on auttaa
suomalaisia Amiga-tietokoneen käyttäjiä kehittämällä ja ylläpitämällä
Amiga-harrastusta ja Amiga-tietouden tuntemusta Suomessa. Yhdistys mm.
järjestää vapaaehtoisvoimin tapahtumia ja julkaisee sähköistä Saku-lehteä.