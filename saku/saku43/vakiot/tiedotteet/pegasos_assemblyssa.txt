22.07.2003

AMIGA-YHTEENSOPIVA PEGASOS-TIETOKONE ESITTELYSSÄ ASSEMBLY '03:SSA

Assembly '03 -tapahtuma kerää jälleen kerran Hartwall Areenan täyteen
tietokoneharrastelijoita 7.-10. elokuuta Helsingissä. Tapahtumassa on
esillä myös uusi, Amiga-yhteensopivaa MorphOS-käyttöjärjestelmää käyttävä
PowerPC-tietokone, Pegasos. Esittely järjestetään tapahtuman järjestäjien,
Pegasosta valmistavan Genesin ja Suomen Amiga-käyttäjät ry:n yhteistyönä.

Lisätietoja Assemblystä: www.assembly.org. Lisätietoja Pegasoksesta:
www.pegasosppc.com. Lisätietoja Suomen Amiga-käyttäjät ry:stä saa
puheenjohtaja Anu Seiloselta, sähköposti thoriel@sci.fi, tai yhdistyksen
kotisivuilta osoitteesta http://saku.amigafin.org.

Suomen Amiga-käyttäjät ry:stä

Suomen Amiga-käyttäjät ry. (engl. Finnish Amiga Users Group) on voittoa
tavoittelematon yleishyödyllinen yhdistys, jonka tarkoituksena on auttaa
suomalaisia Amiga-tietokoneen käyttäjiä kehittämällä ja ylläpitämällä
Amiga-harrastusta ja Amiga-tietouden tuntemusta Suomessa. Yhdistys mm.
järjestää vapaaehtoisvoimin tapahtumia ja julkaisee sähköistä Saku-lehteä.
