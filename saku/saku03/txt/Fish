13
1*
Alla oleva teksti on liikkunut verkoissa englanniksi.
Tämän version on suomentanut Jukka Aho.

Alue:    AMIGA                         Päiväys:  8 Sep 93 16:48:00
Keneltä: Jon Peterson (1:3640/10.0)
Kenelle: Kaikille ja SysOpeille
Aihe:    FF1000th


Vuosi toisensa jälkeen Fred Fish on koonnut ja levittänyt
PD-levyillään ei-kaupallisia ohjelmia koko Amiga-käyttäjäkunnan
iloksi ja hyödyksi.  Fish-levyjen kautta ohjelmoijat ovat
saaneet näyttää taitonsa koko maailmalle, ja olemme epäilemättä
päässeet käsiksi idearikkaimpiin ohjelmiin joita millekään
henkilökohtaiselle tietokoneelle on kirjoitettu.

Kuten suurin osa Amiga-käyttäjistä tietää, Fishin mahtava
PD-kokoelma saavuttaa pian tuhannennen levynsä.  Tämä on
virstanpylväs, jota ei saisi päästää ohi kiinnittämättä
siihen huomiota.  Voidaan sanoa, että Fred Fishin panos
Amiga-käyttäjille yltää samalle tasolle niiden kanssa,
jotka loivat tämän upean koneen.

FidoNetin jäsenet rohkaisevatkin Amiga-käyttäjiä nyt
näyttämään arvostuksemme Fredin työtä kohtaan osallistumalla
häntä varten järjestettyyn keräykseen.  Keräyksen tuotolla
kootaan riittävä rahasumma A4000T:n (jos ja kun se
julkaistaan) tai vastaavan koneen ostamiseen hänelle
tuhannennen Fish-levyn ilmestyessä.  Nyt on oikea aika
pistää tämä keräys pyörimään.  Jos arviot pitävät paikkansa,
tuhannes levy ilmestyy tällä vauhdilla n.  kolmen-neljän
kuukauden kuluttua.

Lahjoitukset lähetetään osoitteeseen:

Concho Valley Computer Users Group
FFish 1000th Fund
c/o Jon Peterson
P.O. Box 2661
San Angelo, TX 76902

Pyydämme apuasi ja arvostamme vaivannäköäsi tämän viestin
levittämisessä purkkeihin, joissa käyt (SysOpit voisivat
myös laittaa aiheesta tiedotuksen loginin yhteyteen). Tietoa
hankkeesta voit levittää myös käyttäjäkerhoissa tms.

Tämä on yhteisprojekti kaikkien Amiga-käyttäjien puolesta
kautta maailman.  Lahjoita varojesi mukaan minkä suuruinen
summa hyvänsä - tai vielä parempaa - sen mukaan, minkä
summan Fred Fish sinusta todella ansaitsee.

