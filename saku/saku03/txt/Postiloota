14
1
0 Saku.Raytraced.Logo 130 1
3 Saku.Raytraced.Logo 160 80*
 

















SAKUN POSTILAATIKKO

Seuraavassa lehdessä julkaisemme meille saapuneita kirjeitä, joita TE,
rakkaat lukijat, olette kirjoittaneet.

Palstan ensimmäinen osa koostuu mielipiteistä, joita nyt
siis kannattaa lähettää entistäkin enemmän - vain
kommentoimalla ja juttuja kirjoittamalla voit parantaa
lehteämme!

Toinen osa tullaan taas täyttämään kysymyksillä (ja toivottavasti
myös vastauksilla). Kysymyksiisi vastaavat Suomen parhaat
Amiga-asiantuntijat ja tarvittaessa apua haetaan aina ulkomailta
asti. Kinkkisimmät kysymykset tullaan käsittelemään fidonetissä,
jotta vastaus varmasti löytyisi.

Jos vastauksella on kiire, laita mukaan palautuskuori ja -postimerkki.
Silloin saat vastauksen suoraan kotiisi ennen seuraavan Sakun
ilmestymistä (tottakai pyrimme julkaisemaan kysymyksesi myös
Sakussa, jotta muutkin saisivat apua).

Myös muuta postia saa lähettää - esimerkiksi uutisia tietokonemaailmasta
ja tottakai artikkeleja. Toimita kysymykset ja mielipiteet osoitteella:

                    PASI KOVANEN / SAKU
                    ERÄMIEHENTIE 14
                    48400  KOTKA
         Tai soita: (952) 282 223

KYSYMYKSET

K:
Amigani tekee tiedostoihin satunnaisia virheitä, kun talletan
pitkiä (useita satoja kiloja pitkiä) tiedostoja. Missä vika?

V:
Tämä on varsin yleinen ongelma IDE-ohjaimisissa Amigoissa
(lähinnä A1200 ja A4000). Ongelma esiintyy joidenkin
kiintolevyjen kanssa, jotka on suunniteltu ottamaan
kerrallaan vain 64 kB:n tietopalasia, joka on PC:n
maksimisiirtomäärä kerralla.
Kannattaa ladata HDToolbox (löytyy Install-korpulta)
ja klikata Partition Drive-gadgettia, jonka jälkeen
valitaan Advanced Options, ja sitten vielä change.
Täällä oleva MaxTransfer-luku on yleensä vakiona
0xffffff. Muuta se 0x1fffff:ksi ja yritä uudestaan.
Myös muita arvoja voi kokeilla.

[PK]

K:
Amigani ruutu jäi keltaiseksi boottaessani konetta.
Mitä se tarkoitti?

V:
Tässä on Amigan käynnistyksessä tehtävien testien
tulokset:

Tummanharmaa ruutu  : Prosessori on kunnossa.
Vaaleanharmaa ruutu : ROM on kunnossa.
Valkoinen           : RAM:a löytyi 256 kB.

Ylläolevat tulevat aina normaalisti bootatessa.

Punainen            : Virhe ROM:ssa.
Vihreä              : Virhe chip-ramissa.
Sininen             : Joku "tilauspiireistä" (Paula, Agnus...) on rikki.
Keltainen           : Ennen virheenkäsittelyrutiineja (guru) on
                      tullut keskeytys.

Myös mahdollinen boottauksen yhteydessä tapahtuva caps-lock-valon
vilkkuminen kuvaa koneen tilaa:

1 väläys            : Virhe ROM:ssa.
2 väläystä          : Virhe RAM:ssa.
3 väläystä          : Sisäinen ajastin rikki.
4 väläystä          : Oikosulku näppäimistömatriisissa.

[PK]
