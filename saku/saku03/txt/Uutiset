8
1
0 news 50 0*
 










 UUTISIA AMIGA-MAAILMASTA

 Koonneet Mika Välitalo ja Pasi Kovanen

 A4000/030:n valmistus jatkuu

 Sitkeiden huhujen mukaan A4000/030:n valmistus olisi
lopetettu. Commodore suunnitteli 030:n korvaamista
040:n EC-mallilla (ei FPU:ta) ja 040:n lopettamista
A4000T:n tullessa myyntiin, mutta tulivat toisiin
ajatuksiin. Kaikki on siis ennallaan.

[PK]

 CD32 myy hyvin

 Commodoren uusi CD-pelikonsoli CD32 on myynyt ensimmäisten
viikkojen aikana todella hyvin, lähinnä Englannissa, jossa
laite ensin julkaistiin. Filippiinien tehdas valmistaa
viikossa 20 000 laitetta ja tällä hetkellä myynti ylittää
kysynnän, ja englantilaiset jälleenmyyjät tilaavat laitetta
koko ajan lisää. CD32:n kilpailijan 3DO:n myynti ei ole
sujunut odotetulla tavalla.

[PK]

 VideoToaster PAL

 Saku 2:n juuri ja juuri mahtunut huhu VideoToasterin PAL-
versiosta on todellisuutta! Itse asiassa VideoToaster-kortista
ei ole PAL-versiota, vaan VideoToaster 4000 PAL-systeemi
sisältää Amiga 4000-tietokoneen, VideoToaster NTSC:n
ja laadukkaan NTSC-PAL-konvertterin. Laite on jo käytössä
ainakin Englannissa ja hinta tullee täällä olemaan
n. 45 000 - 50 000 mk, kunhan maahantuoja löytyy.

[PK]

 Cocoon

 Cocoon on uusi, DevWaren julkaisema morphausohjelma.
99,95 (hmm...) dollarin hinnalla (n. 600 mk) saadaan
sisäänrakennettu virtuaalimuisti, tuki AGA:lle
ja useita morphausvaihtoehtoja (yhden kuvan,
kahden kuvan tai animaatio). Muistia pitää
olla vähintään kolme megaa, korkearesoluutioisille
morphauksille kahdeksan (jos virtuaalimuistia ei käytetä).

[PK]

 Emplant

 Uusin emulaattori, Emplant, on nyt myynnissä Suomessakin.
Laitteesta saa neljää eri versiota, eli perus-Emplant,
sarjaportti ja appletalk-versio, SCSI-littimellä varustettu
versio ja kaikki liitännät omaava kortti. Mielenkiintoisen
toteutustavan ansiosta Emplantilla voidaan myöhemmin
ROMmeja vaihtamalla emuloida muitakin laitteita (386/486-
emulointi tulossa marras-joulukuussa).

[PK]

 Screamer

 Videotoasteriin antaa todella kovaa vääntöä The Screamer.
Laitteessa on neljä 150 MIPSin (Million Instructions
Per Second) RISC-prosessoria rinnakkain kytkettynä,
eli kokonaistehoa löytyy 600 MIPSiä!
 Toasterilla on tehty mm. Babylon 5-TV-sarjan animaatiot,
Tod Rundgrenin musiikkivideoita ja Steven Spielbergin
uutta SeaQuest-televisiosarjaa.

[PK]

 Montage 24

 Opalvisionin, GVP:n Impact Visionin tai AGA-koneen omistajat
pääsevät tekemään näyttäviä tekstityksiä Inoovision Technologyn
uudella Montage 24-ohjemalla. Hintaa on 399,95 dollaria
(n. 2400 mk) ja ohjelma tarvitsee megan chip-rammia
ja 8 fastia... Mukana tulee kahdeksan skaalattavaa fonttia
ja lisää voi ostaa.

[PK]

 EGS-28/24 Spectrum

 GVP:n uusin grafiikkakortti on nyt myynnissä USA:ssa.
Maksimiresoluutio on 1600*1280 ja 24-bittisenä
kortilta onnistuu 800*600. Näyttötilat ovat erittäin
nopeat blitterin ansiosta, ja kortista on kantautunut
useita positiivisia kommentteja.

[PK]

 VR-Slingshot

 on Amigan ensimmäinen virtuaalitodellisuuspeli.
Pelissä lennetään suuren kaartion sisällä. Kilpailu
käydään joko tietokoneen tai toisen ihmisen kanssa.
 Eniten pelistä nauttiakseen kannattaa käyttää
nestekidesulkijaisia 3D-laseja ja stereokuulokkeita.
Peli maksaa 149,95 dollaria (n. 900 mk) ja sisältää
adapterin analogiselle joystickille ja 3D-laseille,
joista saa pulittaa n. 1500 mk. Prosessori pitää
olla vähintään 68020 ja muistia tarvitaan 2 megaa.
68030:lla tai 040:lla päästään täyteen 25 frameen
sekunnissa ja peli on todella sujuva. Modeemin
tai nollamodeemikaapelin avulla voidaan pelata
kahden Amigan välillä. Modeeminkin olisi parempi
olla 9600-bittinen kuin 2400.
 Ei siis mikään köyhän miehen peli mutta kokemuksensa
varmasti vertaansa vailla.

[PK]

HS 18.10 · Korkein hallinto-oikeus ei salli Tietoperintä Oy:lle
pääsyä väestön keskusrekisteriin.  Velkojen perintää harjoittava
yritys oli anonut lupaa tietokoneyhteydelle, jonka avulla se olisi
päässyt tutkimaan väestön keskusrekisteristä kaikkien suomalaisten
henkilötietoja ja osoitteita.  Väestön keskusrekisterissä on tiedot
kaikista suomalaisista näiden sosiaaliturvatunnuksia myöten.

[MV]

`Bell Atlantic' ja `TCI' fuusioituvat
-------------------------------------

Yhdysvalloissa julkistettu puhelinyhtiö Bell Atlanticin
ja kaapelitelevisioyhtiö TeleCommunicationsin TCI:n
yhdistyminen nopeuttaa tehokkaiden tietoverkkojen
kehittymistä.  Tietoverkot merkitsevät puhelin- ja televisiotekniikan
yhdentymistä ja tv:n ohjelmatarjonnan räjähdysmäistä kasvua.

Myös Nokian kulutuselektroniikka- ja matkapuhelinryhmät
voivat odottaa tietoverkoista uusia markkinoita.
Bell Atlanticin suunnitelmissa on eräänlainen video-
jukeboksi, josta katsojat voivat tilata haluamansa
ohjelman omaan televisioon.

    Kohta ihmiset voivat katsoa minkä tahansa elokuvan tai videon
    kun katsominen heille parhaiten sopii. Ihmiset voivat -
    laadukkaalla tekniikalla - tarkistaa lastenlasten kuulumiset
    tai nähdä lapsensa ruudussa,

sanoi TCI:n John Malone.

- HS 18.10

[MV]

