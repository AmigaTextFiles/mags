8
1*
 D.A.S. Module Player - Kotimainen haastaja ulkomaisille moduleplayereille

  Amigahan   on  alusta  asti  ollut  musiikki-  ja  grafiikkakone,  joten
luonnollisesti  sille  löytyy  alan  ohjelmistoa  laidasta  laitaan.  Yksi
ohjelmoijia  innostanut  haaste  on  Amigan moduleplayerit.  Kyseisen alan
ohjelmia  on  niin lukematon joukko että ainakaan itse en kaikkia edes ole
nähnyt,  saatikka  kokeillut.   Yksi  tässä  sarjassa  liikkuva ohjelma on
täysin  kotimaista  tuotantoa  oleva,  Pauli  Porkan  tekele, D.A.S Module
Player.    D.A.S   ei   suinkaan   tarkoita  SAKSALAISTA,  kuten  moni  on
erheellisesti  luullut  (vrt.  DAS) :) Eräissä purkeissa on jopa liikkunut
asiattomia  kyselyjä/huhuja asiasta, mutta se siitä.  D.A.S tulee sanoista
Digital Audio Systems.  En tiedä mistä tuo nimike on saanut alkunsa, mutta
en sitä ole tässä pohtimassakaan.

 Viimeisin  versio,  V1.80, pitää sisällään lukuisan joukon ominaisuuksia,
toimintoja  ja hienouksia joka tekee "dassista" sen ykkösen ainakin omalla
kohdallani.

 Ominaisuus jota itse henkilökohtaisesti, modulepurkin Sysoppina, Dassissa
arvostan  on se että eri pakkausohjelmilla pakattujen moduleiden soitto ei
ole  sille  ongelma  eikä  mitään.  Das osaa soittaa mm.  XPK, PowerPacker
että  LHA  pakattuja moduleita.  Viimeiset Dassin uudistukset ovat tuoneet
entistä  paremmat  mahdollisuudet  myös  muiden pakkausohjelmien käyttöön.
Eli ZIP/ARC/...  pakkausohjelmien käyttö ei pitäisi olla enää mahdotonta.

 Aiemmat  Dassin  versiot  eivät ole tukeneet muita moduleformaatteja kuin
standardi  SoundTracker-,  ProTracker-  tai NoiseTracker-formaatti.  Uusin
versio,  V1.80,  tuo  mukanaan  mahdollisuuden  tehdä  omat  kirjastot eri
moduletyyppien  soittamiseen.   Kiitos tästä tekijälle joka ystävällisesti
liitti  mukaan  ohjeet kirjastojen tekoon.  Dassin playerisysteemi on siis
täysin  kirjastopohjainen,  jokainen  playeri  on  aivan tavallinen Amigan
levykirjasto LIBS:-hakemistossa.

 Viimeisimmät  Dassin  versiot  ovat  tuoneet myös aika rankkoja muutoksia
ulkonäköön.  Uusi Dassi on aika kompaktin oloinen.  Soittoikkunan koon saa
valittua  neljästä  erilaisesta tai sen voi halutessaan piilottaa kokonaan
uteliailta  silmiltä  ja  (liian)  näppäriltä  hiirisormilta  :-).  Pienin
ikkunakoko  näyttää  vain  Dassin eri soittotoimintonäppäimet, suurimmassa
taas  paljastetaan  kaikki  Dassin salat.  Jos erityisesti tykkää katsella
Dassin  ikkunoita,  saa  pääikkunan  halutessaan  hyppäämään (vrt.  Screen
Jump) haluamalleen ruudulle tietyllä näppäinyhdistelmällä.  Dassin ikkunat
mukautuvat  myös eri fontteihin ja niiden kokoihin, joskaan Das ei tue eri
fonttikokoja aivan yhtä vapaasti kuin esim.  MultiPlayer.

 Niille henkilöille joilla on todella paljon moduleita, on avuksi varmasti
se  että moduleista voi rakentaa ns.  ohjelman jolloin Dassi soittaa niitä
moduleita  jotka tuohon listaan on lisätty.  Itseasiassa tämä onkin Dassin
ainoa tapa toimia, yksittäisten moduleiden soittaminen ei suoraan onnistu.
(Tästä myöhemmin.)

 Moduleiden  lisäys  listaan  onnistuu  joko siten että valitset haluamasi
modulet filerequesterista tai sitten valitset pelkästään hakemiston nimen,
jolloin  Das  osaa lisätä jokaisen tässä hakemistossa olevan modulen.  Jos
olet  kytkenyt  tietyn  toiminnon  päälle  Das lisää vain ne uudet modulet
joita  ei  listassa vielä ole.  Jostain syystä tämä koko hakemiston lisäys
ei  toimi  näin  kaikilla  eri  filerequestereilla.   Das  käyttää vakiona
AmigaDos:in  ASL-requestereita.   Itselläni on käytössä ReqTools jolla tuo
hakemiston  lisäys  ei  toimi  kunnolla.   ReqToolsia  käytettäessä joutuu
jokaisen  modulen nimen valitsemaan requesteri-ikkunasta hiirellä, onneksi
ReqToolsissa    on    sentään    SELECT   ALL-toiminto.    Tämä   hidastaa
lisäysoperaatiota   huomattavasti,  mutta  ASL-requestereita  käytettäessä
kaikki  toimii  kuitenkin  hyvin.   Tämän ohjelma-listan (modulelista) saa
järjestettyä  usealla  tavalla,  sen  voi järjestää etu- tai takaperoiseen
aakkosjärjestykseen  sekä etu- tai takaperoiseen järjestykseen iän mukaan.
Das osaa myös käsitellä paketteja joissa on useita eri moduleita.

 Moduleiden  soitto  on  minusta  erittäin  helppoa,  niillekin  joilla on
tuhansia   moduleita.    Moduleiden   etsiminen  on  järjestetty  erittäin
näppärästi.     Dassin   pääikkunassa   on   pieni   teksti-ikkuna   johon
kirjoittamalla  aktivoituu  ns.   aktiivinen haku.  Haku toimii siten että
kun kirjoitat hakuikkunaan esim.  "A", Das siirtää listaikkunan näyttämään
sitä modulelistan kohtaa jossa on ensimmäinen A kirjaimella alkava module.
Jos  jatkat  kirjoittamista,  ja  tyyppäät  vaikka "ABA" niin lista hyppää
kohtaan  jossa  on  ensimmäinen  ABA-alkuinen  modulen  nimi.  Kun haluttu
module   on   kohdalla   sen   saa   soimaan  yksinkertaisesti  painamalla
RETURN-näppäintä.   Mikään  ei  estä  kirjoittamasta  hakuikkunaan  vaikka
"*CAT"  jolloin  das  etsii  ensimmäisen modulen jossa esiintyy yhdistelmä
"CAT"  missä  tahansa  kohtaa sanaa.  Hakua voi myös halutessaan laajentaa
lisäämällä  korvausmerkkejä,  esimerkiksi  "*C*AT".   :)  Usein  kuitenkin
tilanne  on  sellainen  että  jätät moduleplayerin urakoimaan taustalle ja
samalla  itse  puuhailet  jotain  muuta.   Tähän  tarkoituseen Dassissa on
useita  erilaisia soittotapoja.  Dassin voi asettaa soittamaan koko siihen
haettu  modulelista  järjestyksessä  jolloin  Das soittaa jokaisen modulen
alkaen listan alusta ja modulen loputtua siirtyy seuraavaan.  Sen voi myös
asettaa   soittamaan   moduleita  listasta  satunnaisessa  järjestyksessä,
jolloin edellisen kappaleen loputtua arvotaan seuraava, samaan tapaan kuin
CD-soittimissa, niistä moduleista joita ei ole vielä soitettu.

 Configurointi  on  yksi  Dassin todella vahvoja puolia.  Lähes kaiken voi
halutessaan  configuroida  mieleisekseen.   Eri  config-ikkunoita on neljä
kappaletta,  ja  kaikki  ovat varsin selkeitä.  Pienenä neuvona, huonoista
kokemuksista,   kuitenkin   voin  sanoa  että  jotkin  näistä  asetuksista
kannattaa   jättää  sikseen.   ADVANCED  OPTIONS-valikko  pitää  sisällään
pakkeriasetukset,  ja noita VÄÄRIN rukkailemalla voi saada aikaan sen että
DAS ei enää osaakaan soittaa moduleita.

 Mainitsin yllä että yksittäisten moduleiden soitto ei onnistu.  Tämän voi
kuitenkin  kiertää  AREXX-kielen  avulla.   Das  pitää  sisällään lukuisan
joukon  eri toimintoja ohjaavia Arexx-komentoja.  Näitä käyttämällä pystyy
jokainen  Arexx-kieltä hallitseva tekemään toimintoja jotka Dassista vielä
puuttuvat-  Dassin  mukana tulee myös joitakin esimerkkiojelmia joilla mm.
tuo yksittäisten modulien soitta onnistuu kätevästi.

Yhteenveto:

 D.A.S  Module  Player  on  varsin näppärä moduleplayeri joka tekee paljon
sellaista  mitä  muut playerit eivät vielä tee.  Kaikki nämä yllämainitut,
ja  mainitsemattomat,  ominaisuudet  ovat  tehneet  Dassista ohjelman joka
itselläni  lähes  poikkeuksetta on aina päällä.  Ehdottomasti tutustumisen
arvoinen  ohjelma,  varsinkin kun ottaa huomioon että ohjelma on ILMAINEN.
Ohjelma vaatii kuitenkin että käytössä on vähintään Kickstart 2.04.

Plussat:
 + configuroitavuus
 + todella laaja Arexx-tuki
 + todella näppärä hakusysteemi
 + toimintojen määrä
 + ei häiritse esim. sarjaportin liikennettä

Miinukset:
 - ei mukaudu kaikkiin fonttikokoihin
 - suora yksittäisten modulien soitto puuttuu
   (ainoastaan Arexx-kielen välityksellä)
 - modulelistan teko on joskus hidasta

 Uusin    versio    Dassista    on   aina   saatavilla   allekirjoittaneen
BBS-systeemistä vapaa downloadina kuten kaikki muutkin tiedostot.

 -Erno Tuomainen   BBS:Kuutamosonaatti
                   Numero:918-161763, DIANA: 9102-18-161763
                   avoinna 24H
                   v.32 / v.42bis HST DS

