8
1
0 Saku.Raytraced.Logo 160 0
6 Saku.printteri 300 140
10 A4000 350 94*
AMIGA 4000/030 ARVOSTELU
teksti: Mikko Virtanen















    A4000/030, mitä uutta?
    ----------------------

Commodoren uusin tuotos Amiga-sarjassa, A4000T:n ohella, on Amiga
4000/030, eli A4000 varustettuna Motorolan 68EC030/25 prosessorilla,
AGA-piiristöllä, kahdella megatavulla Fast-muistia  sekä   kahdella
megatavulla Chip-muistia, neljällä Zorro II/III yhteensopivalla kortti-
paikalla,  kolmella PC/AT yhteensopivalla korttipaikalla,  ja  niin
edelleen.  Siis identtinen A4000/040/25:n kanssa, vain prosessorikortin
kohdalta löytyy eroja.  Keskusyksikkönä toimii siis 68EC030 68040:n 
sijaan, eroina nopeuden lisäksi mm. FPU:n sekä joiltain onnettomilta 
uupuu myös muMMU.

    Ensikokemuksia
    --------------

Itse tilasin nollakolmekymppiseni noin neljä kuukautta takaperin.
Olen ollut varsin tyytyväinen ostokseeni. Tässä hieman kokemuksiani
A4000/030:stä sekä tietoa AGA-piiristöstä yms. :

Masiina tuli kahteen pahvilaatikkoon pakattuna.  Toisesta paljastui itse
A4000, toisesta näppäimistö, hiiri, 
23  -> 15 adapteri VGA/SVGA/Multisync...-monitoreille
(tai ainakin olisi pitänyt paljastua, minulla sitä ei jostain syystä
tullut mukana, sain sen kuitenkin jälkeen päin), iso pinkka
manuaaleja, sekä juppivarustukseen pakollisesti kuuluvat virta-avaimet.

Systeemin käyttöönotto oli varsin helppoa ja yksinkertaista; virtajohto
koneeseen ja pistorasiaan kiinni, monitori Video-liitäntään, 
audio-outit stereoihin, hiirulainen Atari-tyyppiseen liittimeen, 
näppis omaan liittimeensä kiinni (oli aika paljolti Macin 
näppisliittiminen näköinen BTW) ja siinä kaikki.  Voit kytkeä
virtasta koneeseen.

Edellinen Amigani oli mallia 500, ilman kovalevyä, 1 Mb:n Chipillä, 
joten odotukset olivat korkealla '030:nen tehosta, nopeahkosta 
ATID-kiintolevystä, sekä AGA-grafiikasta.  Voin sanoa, että 
odotukseni täyttyivät.

Kun A4000:nen fööni lähti ensimmäisen kerran käyntiin power-katkaisijan
painalluksen aiheuttamana, lievästi sanottuna mietin: "toimiikohan tämä
nyt aivan varmasti..", sen verran kovaa meteliä föönini piti.  Nyt 
siihen on jo tottunut; sitä ei pahemmin kuule, vaikka huoneessani olisi
kuinka hiljaista.  Kyseessä ei siis ole kuulovika, vaan se, että aivoni 
ovat tottuneet tuohon, joskus ärsyttäväänkin, hurinaan.

Reilun  kymmenen sekunnin  kuluttua virran  kytkemisestä ruutuni 
ilmestyi tuttu ja turvallinen Workbench.  Nyt tosin versionumerona 3.0.
Vähän aikaa tutkiskeltuani totesin, että ei 3.0:ssa ole hirveän isoa
eroa 2.1:teen. Kokokin on pysynyt samana: 6 kpl DD-korppuja. Lähinnä
kosmeettista puolta on hieman paranneltu, sekä tietysti lisätty 
AGA-tuki.  Tämä mahdollistaa esim. 256 värisen kuvan asettamisen WB:n 
taustalle.  Resoluutiosta riippuen 256:n värin moodi tietysti hidastaa 
konetta enemmän tai vähemmän, ei kuitenkaan sietämättömästi, 
640*480*256 tila on vielä aivan mainiosti käytettävissä, 
ilman isompaa tahmausta ruudulla.  KS 3.0 sisältää ohjelmoijan 
kannalta paljon hyödyllisiä uudistuksia myös 2.xx:n verrattaessa,
muun muassa graphics.libraryn funktioissa.

WB 3.0:n nopeuden lisäyksestä verrattuna 2.1:teen en osaa oikein sanoa
mitään, koska en '030-Amigaa ole koskaan päässyt käyttämään omaa 
konettani aiemmin.  Kuitenkin esim. directorycache nostaa levykkeiden
hakemiston haun melkeinpä kovalevyn tasolle.  Tämä on mahdollistettu
"directory blockien" peräkkäin laitolla, kun normaalisti blockit ovat 
aivan sikinsokin, joka taasen hidastaa hakemiston tulostusta. 
Directorycache pitää tietysti valita formatoidessa levykettä/kovalevyä, 
tahtoessaan hyödyntää sitä.

WB:stä voisi kertoa vaikka monen kymmenen sivun edestä, niin monta
isompaa ja pienempää hienoutta siitä löytyy.  Suomenkieliseksikin WB:n  
saa Locale -ohjelman ja Jukka Marinin käännöksen avulla.  Ja vaikka mitä,
käykää kokeilemassa ihan henkilökohtaisesti jossain, jos ette 3.0 Amigaa
vielä (?) omaa.

Tämä kaikki ja paljon muu nostaa Workbenchin aivan omaan luokkaansa  
graafisten käyttöjärjestelmien sarjassa.  WB on nopea, moniajava, 
vähän tehoa vievä ja ennen kaikkea mukava käyttää.   
Itse pidän valtavasti.

   Miten on AGAisten ohjelmien kanssa?
   -----------------------------------

AGAa tukevia ohjelmia on jo jonkinverran liikkeellä.  Niin kaupallisia 
kuin PD/SW-ohjelmiakin.   Kaupalliselta puolelta on ilmaantunut jo 
varsin monia tavalla tai toisella grafiikan kanssa tekemisissä olevia
ohjelmia.  Esimerkiksi  Deluxe Paint 4.5 ,  Brillance! ,
Art Department Pro, Vista Pro 3.0,
Professional Page (DTP sivuntaitto-ohjelma),
Caligari 24, Real 3d 2.0 .

Muutamat tekstinkäsittelyohjelmat tukevat myös AGAa:
Final Copy II, ProWrite 3.3 ja Excellence!

Pelejä AGAlle on ilmaantunut isohko kasa. Uusimpana Civilization AGA.
PD:nä on julkaistu mm. Klondike AGA-versiona, jossa vähäpukeiset 
naikkoset poseeraavat korttien takapuolella.  
On se 256 värinen grafiikka mukava.

CD32 Edistänee AGA-pelejen ilmestymistahtia. Varsinkin kun saadaan
CD32-tuki myös A1200- ja A4000-koneille, niin menekki on taattu.
Mm. näitä pelejä on lupailtu CD32:lle tämän vuoden puolella:

   ---cut---
   1884 (Millenium)
   7th Guest (Virgin) - Perhaps.  Once the FMV module is out.
   Akira (Ice) - From the film.
   Alien Breed 2 (Team 17)
   Ambermoon CD32 - November release
   B17 Flying Fortress (Microprose)
   Body Blows 2 (Team 17)
   Burning Rubber (Ocean)
   Cannon Fodder (Virgin) <<*>>
   Captive 2 (Mindscape)
   Chaos Engine (Mindscape)
   Civilization (Microprose)
   Creation
   Daughter of Serpents (Millenium)
   Defender of the Crown II (Sachs Entertainment)
   Diggers (Millenium) -
        "Diggers has been written from scratch on the CD32 -
        it's not a conversion.  There are six digital CD audio
        tracks, at *least* 256 colours used throughout, with
        24-bit copper backgrounds. The 34 levels each consist of
        32,000 locations, with seven terrain types. Because we
        didn't have to worry about the size of the game, we were
        able to go to town with the amount of graphics."
                        - Toby Simpson ( Programmer )
   Dino Worlds (Millenium)
   Dogfight (Microprose) <<*>>
   Dracula (Psygnosis)
   Drive Fractalus (Mindscape)
   Dune (Virgin)
   Dune II (Virgin)
   England World Cup '94
   Epic (Ocean)
   FA Premier Soccer (Ocean)
   First Contact (Ocean)
   Flashback (US Gold)
   Flight of the Amazon Queen (Renegade)
   Formula One GP (Microprose)
   Frontier (Konami) <<*>>
   Indiana Jones FOA (Lucasarts) <<*>>
   Inferno (DID/Ocean)
   International Championship Golf (Ocean)
   James Pond (??)
   James Pond 2 (Millenium)
   John Doe (Ocean)
   Jurassic Park (Ocean) -
        This is an Ultima Underworld/Wolfenstein 3D type game where you
        have to hunt Raptors etc...
        18+ months in development so far: October
        release. "We couldn't do the 3D section with the
        kiddy-type consoles, but we can with the Amiga."
                - Ciaran Brennan of Bastion, Ocean PR
        May be bundled with the CD32.
   Legacy (Microprose)
   Liberation (Mindscape)
   Lionheart (Thalion)
   Litil Divil (Gremlin)
   Lotus Turbo Trilogy (Gremlin)
   Magic Carpet
   Microcosm (Psygnosis)
   Monkey Island (Lucasarts)
   Monkey Island 2 (Lucasarts)
   Monkey Island 3 (Lucasarts) - <<*>> Perhaps.
   Mortal Kombat (Acclaim/Probe)
   Mr. Nutz (Ocean)
   Nick Faldo's Championship Golf (Grandslam)
   Nigel Mansell GP (Gremlin)
   Oddysey (DID/Ocean)
   One Step Beyond (Ocean) - <<*>>
       The follow-up adventure of Quavery Colin.  Release: Christmas.
   Overdrive (Team 17) <<*>>
   Pinball Dreams
   Pinball Fantasies (21st Century) - 256 colour tables, CD-quality audio.
   Pinball Illusions (21st Century) - Perhaps.
   Premier Manager (Gremlin)
   Project X2 (Team 17)
   Putty (System 3)
   Return to the Lost World (Mirage - may licence)
   Rise of the Robots (Mirage - may licence)
   Robocod [3] (Millenium)
   Rough and Tumble (Renegade)
   Second Samurai (Virgin) <<*>>
   Sensible World of Soccer (Mindscape)
   Sim Life (Mindscape)
   SleepWalker (Ocean)
   Snooker/Pool 2 (Virgin) <<*>>
   Space Junk (Mirage - may licence)
   Super Frog (Team 17)
   Star Trek 25th Anniversary
   Syndicate (Bullfrog) -
        Ability to look into buildings and rotate the 3D view (and no
        doubt the other graphics & sound will be improved)
   TFX (Ocean) - Used to be Inferno.
   The Legend of Soracil (Gremlin)
   The Ninja Trilogy (System 3)
   The Two Towers
   Ultima Underworld (Mindscape)
   Uridium 2 (Renegade)
   Utopia 2 (Gremlin)
   Wing Commander (Mindscape)
   Wing Commander 2 (Mindscape)
   World Circuit Grand Prix (Microprose) <<*>>
   Zool (Gremlin)
   Zool 2 (Gremlin)
   ---cut---

Että varsin mukava lista. Toivottavasti edes puolet noista tullaan
todellisuudessa julkaisemaan, se olisi jo aika hyvin.

Muutamat ensimmäisistä AGA-peleistä (ja osin myös uudemmista peleistä)
vaikuttivat valitettavasti aika rahastukselta, grafiikka oli varsin 
tavallista ECS-tyyliä, AGAlla oli mässäilty aivan liian vähän, ja jos 
peli oli taasen käännös jostain OCS/ECS pelistä, niin  siinä  ei ollut 
merkittävää eroa  alkuperäiseen versioon nähden, ja mikä pahinta - pelit 
olivat ja jotkut ovat edelleen trackloadaavia!  Pitäisi ilmeisesti 
jälleen muistuttaa pelitaloja siitä, että järjen käyttö EI OLE 
kiellettyä vaan sallittua ja suositeltavaa.

Järjenkäytöstä puheenollen, Maxis teki varsin asiallisen pelin:
Sim Life AGA:n.  Oli moniajava ja oli 256 väriä ja oli muutenkin malli-
kelpoinen rävellys.  Pelin idea ei vaan jaksanut kiinnostaa minua, 
joten enpä törsannyt pennejäni siihen.  Yhden päätöksen olen kuitenkin
tehnyt: Ostan Sim City 2000:n, tuli se nyt sitten AGAlla tai ilman, 
Sim City oli niin laadukas peli, että ihan periaatteesta ostan tuonkin.

Scene-puolella AGAlle on muutama demo ilmestynyt, joskin niissäkään ei
mitään mullistavaa ole vielä näkynyt, mutta kun kärsivällisesti 
odottelee, niin eiköhän sieltä kohta jotain upeatakin tupsahda ulos... 
Veikkaisin, että   tämän vuoden loppuun mennessä olemme nähneet jo 
useammankin hienon AGA-demon.  Toivottavasti systeemiystävällisiä 
kaikki; kovan omistajana ei diskettejä enää vapaaehtoisesti edes käytä, 
ja olisihan se nyt varsin typerää hardiskoodata muutenkin, jos 
systeemiystävällisellä tyylillä saa samantasoista jälkeä. 
(minun mielipiteeni vain, huom.)

   Mitä muuta mukaan saa kuin pahvilaatikon?
   -----------------------------------------

A4000:ni mukaan otin 127 megaisen   Seagaten 3.5" kovalevyn.  SysInfo
antaa tälle hienoudelle nopeudeksi 1.06MB/sec.  Mielestäni ihan
kiitettävä nopeus ATID-kovalle.  Joskaan eräät ihmiset eivät ole 
olleet tyytyväisiä tuohonkaan nopeuteen.   Heille on sitten tarjolla 
A4091, joskus lähitulevaisuudessa.  A4091 on siis SCSI-II standardin 
mukainen SCSI-ohjain. Mainostettu maailman nopeimmaksi toteutukseksi.

Koneen mukana tullut HD-levykeasema on varsin mukava parannus DD:n 
tilalle.  Tietoa mahtuu yhdelle korpulle 1.76 megatavua.  Kilotavuja 
tulee sekunnissa 22 kappaletta.  Varsin on hiljainen vehje,
mielestäni, taikka sitten fööni peittää hurinallaan levarin 
melusaasteet.  Aivan tuli muuten vanhat C=6 ajat mieleen, kun jouduin 
pitkästä aika taas laittamaan teippejä HD-disketteihini, jotka olivat 
kuitenkin formatoitu DD:ksi.  HD-levarimme kun ei pysty kuulemma 
tahdistumaan 880Kb HD-levylle käypään nopeuteen.  Tuloksena oli 
"Not a DOS-disk in unit DF0:".  Teippien avulla sain kuin sainkin 
lopulta siirrettyä rakkaita ohjelmiani HD-disukilta kovalle.

Hiiren Commodore on uudistanut vihdoin AGA-koneiden kunniaksi. Vai onko?
Eräs herra muistaakseni sanoi, että hän sai uudistetun rotan jo  
A3000:kin mukana, muttamutta...  Oli miten oli.  Tämä hiirulainen on 
jo paljon käteenistuvampi kuin se vanha C=:n koppura,  tässä tosin on 
lievästi Microsoftin rumiluksen näköä, mikä ei ole mukava asia. 
Ärsyttää myöskin se, että napeista löytyy edelleenkin "kalvokytkimet",  
mukavempien mikrokytkinten sijasta.  Tämä tietysti on ymmärrettävää 
Commodoren kannalta;  koneen hinta saadaan näin mahdollisimman alas, 
kun ei laiteta turhia hienouksia hiireen ja muihin lisukkeisiin.

Näppäimistö tässä on samanlainen kuin A3000:ssa. Ihan mukava 
mielestäni.  Ei ole samanlainen tunnoton kammotus, kuin vanhassa 
ja kuluneessa  A500:ni näppiksessäni oli.  Varsin mukavahan tällä on 
kirjoitella.

Mukana tulleella 23 --> 15  adapterilla voit liittää SVGA-näytön 
Amigaasi.  SVGAn kanssa tosin tulee ongelmia, jos käytät systeemin 
tappavia pelejä.  Muutoin SVGA-monitori on ihan toimiva Amigassa,    
kunhan vaan saat kaikki säädöt kuntoon ja oikein.

Konehuoneesta taasen löytyy  4 kpl Zorro II/III  korttipaikkoja  
ja  kolme PC/AT korttipaikkaa, joten tilaa on suhteellisen riittävästi  
korteille.  Lisäksi sisään saa vielä ahdettua yhden 3.5" levarin, 
pari 3.5" kovista  ja yhden  5.25" vekottimen, esim. CD-ROMmin, 
tai 5.25" antiikkilevarin.  Tietysti voit laittaa 5.25" ja 3.5" 
levaripaikkoihin kovalevyt, ei sitä mikään estäne.  
6888x matematiikkaprosessorille on myöskin varattu paikka emolla. 
68030 prosessorin voit päivittää 68040:een vaikka heti, ja 
tulevaisuudessa 68060:n.  Koneen päivittäminen on lähes rajatonta, 
DSP sopii kuin tikku silmään heti kun se julkaistaan, 
CD32 A4000-updatekin tulee, ja emolta löytyy jos jonkinnäköistä 
tulevaisuutta varten asennettua DIP-kytkintä jne.

Liitännöistä löytyy kaikki yleiset:  serial, parallel,  floppy,  
RGB, 2 * hiiri/joystick, stereoaudio-ulostulo, sekä yksi "external" 
liitin, johon voi laittaa vaikkapa  SCSI-liittimen,  jos ostaa 
SCSI-ohjaimen Amigaansa.

Varsin laajennettava kone, mielestäni.

    Eli?
    ---

Kokonaisuudessaan A4000/030 on siis
varsin  näpsäkkä kone.  Nopeudesta,
laajennettavuudesta  ja grafiikasta
löytyy.   Aina  mikä on puuttuu, on
DSP.   Vaan  eiköhän  sekin  joskus
kohta puoliin tule markkinoille.

Erotu massasta - osta Amiga!
