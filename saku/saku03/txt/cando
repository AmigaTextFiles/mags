11
1*
CANDO

Alla oleva on napattu Jari Niemisen suostumuksella
Fidonetissä käydystä keskustelusta.

      Sunday 3 October 1993  21:57:24
From: Jari Nieminen
To  : Teemu Hamalainen
Subj: dictionary ohjelma


> Mm-m.... tietääkö kukaan muuten CanDo:sta? Sen ei pitäisi olla aivan
> pelkkä multimedia-systeemeihin pystyvä, vaan myös hiukan laajempi
> ohjelmointikieli.. Tietty ei varmaankaan Amos-rutiineita, mutta..

Olen onnellinen CanDo v2.51 omistaja ja pitää vain todeta,
että CanDo on ohjelmantekoa minun makuuni. Omaan pienen
basic-pohjan ohjelmanteossa, mutta C tai assembler menee
yli hilseen. Pahinta noissa minun kannaltani on se, että
korkean oppimiskynnyksenkin jälkeen ohjelman tekoon kuluisi
aivan liian paljon aikaa perinteisillä kielillä.

CanDo on erinomainen ohjelma, jos tarkoituksena on kasata
jotakin multimediasysteemiä, eli kasata yhteen kuvia ja
ääniä ja luoda niille hyvä käyttöliittymä. CanDo suoriutuu
kuitenkin melko mukavasti myös moninmutkaisemmista ohjelmista.
Siinä kun yksinkertaisen esityksen pystyy kasaamaan muutamilla
hiiren naksautuksilla, vaatii "kunnon" ohjelma jo enemmän
työtä ja komentojen kirjoittamista hieman basicin tapaan.

Olennaisin ero kuitenkin perinteisiin ohjelmointikieliin on
kuitenkin se, ettei sinun tarvitse kirjoittaa pitkiä rutiineja
tutkiaksesi mitä käyttäjä on tehnyt. CanDossa ohjelmoit vain
sen osan jossa kerrotaan mitä tämän jälkeen tapahtuu.

CanDo:n asennuslevykkeillä on muutamia esimerkkiohjelmia,
joista saa aavistuksen mitä ohjelmalla pystyy tekemään.
Jopa yksinkertainen taulukkolaskenta on toteutettu CanDo:lla!

Jos jokin asia ei CanDo:lla suju, voit käyttää jotakin muuta
paremmin tehtävään sopivaa ohjelmaa omasta CanDo-ohjelmastasi
käsin. Arexx-tuki kuuluu myös CanDo:n ominaisuuksiin.

Yksi ongelma kuitenkin CanDo-ohjelmissa tulee vastaan: Et
voi tehdä itsenäisiä ajettavia ohjelmia, jonka voisit sitten
vaikka antaa kaverisi käyttöön. CanDo-ohjelmaa voi kylläkin
käyttää toisessakin koneessa, jossa on CanDo-library. CanDo:n
libraryt ovat kuitenkin copyright-suojattua tavaraa ja vaatisi
luvan Inovatronicsilta käyttää sitä.

Muutoin kyllä uskallan CanDo:ta suositella ainakin henkilöille,
jotka haluavat saada jotakin näyttävää aikaiseksi pienellä
vaivalla. Kunhan nyt ei aio mitään Shoot`em up-pelejä
ohjelmoida, sillä tuollaiseen CanDo ei oikein sovellu. Tetris
ehkä vielä menettelee :)

Laitteistovaatimuksina CanDo:lla on nykyään:
-Workbench 2.04 tai uudempi
-2 MB RAM
-kiintolevy

Uusin CanDo tukee muuten hyvin AGA-grafiikkaa ja eri screenmodeja.
CanDo:n todella laaja HELP on toteutettu AmigaGuidella. YEAAH!

--- BBBS/D v0.72
 * Origin: * BCG-Box, using BBBS! * (2:222/151)

           ARVOSTELU CANDOSTA ON LUVASSA SAKU 4.:N!!

