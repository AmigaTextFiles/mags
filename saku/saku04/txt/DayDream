5
1
0 DD.color 424 0
1 SAKU 292 200
2 DD-PIC1.IFF 16 80
3 DD-PIC2.IFF 16 50
4 DD-PIC3.IFF 16 48
5 DD-PIC4.IFF 16 128
6 Sakut 16 172*
DayDream BBS Article For SAKU #4 by Tuomas Tonteri
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

HISTORIAA

DayDream BBS on uusi, vielä kehittelyasteella oleva purkkiohjelma Commodore
Amigalle. DayDream BBS (DD) sai alkunsa vuonna 1991, jolloin sitä Amiga 500/
KS1.3:lla kehittelin. Projekti kuitenkin kuoli suhteellisen pian PC-kuumeen
tartuttua minuunkin. Tuntui mahdottomalta luopua DD:n kehittelystä, joten
aloin C++:lla rakennella PC-versiota. Tässä pääsinkin yllättävän pitkälle,
kunnes sitten huomasin kaipaavani niin kovin rakasta Amigaani. Pian olikin
PC myyty ja uusi Amiga alla. Nykyisen DD version ohjelmointi alkoikin
oitis uuden Amigan saatuani, eli tiistaina 11. toukokuuta 1993.


DAYDREAMIN SIELUNELÄMÄ

DayDream BBS on kokonaisuudessaan ohjelmoitu assemblerilla. Etuina nopeus
sekä ajettavan tiedoston (executable) pieni koko. Koodi on suhteellisen
optimoitua ja toimintavarmaa kaikissa MC68(EC)0x0-prosessoreissa.


LAITTEISTOVAATIMUKSET

DayDream BBS vaatii toimiakseen Commodore Amigan, Kickstart version 2.0 tai
uudemman sekä vähintään 1/2 Mb muistia. Soittokäytössä olevia linjoja varten
tarvitaan myös Hayes AT-yhteensopiva modeemi. Kovalevy ei ole pakollinen,
mutta äärimmäisen suositeltava.


YLEISESTI DAYDREAMISTÄ

DayDream on kokouspohjainen yhden valikon sähköpostiohjelma.
Kokouksia (conference) voi kaiken kaikkiaan olla 64 kappaletta,
joista jokaisessa maksimissaan peräti 255 viesti- ja tiedostoaluetta.
Kullakin kokouksella on siis omat viesti- ja tiedostoalueensa, jotka
toimivat totuttuun tapaan. Kaikki toiminnot ajetaan päävalikosta käsin,
joko yksitellen syöttäen, tai tehokasta komentojen pinoamista soveltaen
(command stacking). Komentoja pinottaessa mahdolliset parametrit sekä
myöhemmin ajettavat komennot syötetään yhdellä kertaa; tämä vähentää
tulostettavan tekstin määrää sekä nopeuttaa järjestelmässä puuhailua.


ENSIVAIKUTELMA

Aluksi DayDream muistuttanee hyvin vahvasti AmiExpressiä, (C) Joseph Hodge.
Tarkemmalla tutkiskelulla eroavaisuuksia alkaa kuitenkin löytyä esimerkiksi
komennoista ja ennen kaikkea nopeudesta sekä joustavuudesta.


MOODIA MONEEN MAKUUN

DayDream tarjoaa SysOpille mahdollisuuden peräti 255 erillisen näyttömoodin
määrittelyyn. Merkkimuunnokset voidaan sitten maaritella niin, että
esimerkiksi skandinaavisen merkkit toimivat täydellisesti kaikissa
merkistöissä. On myös mahdollista            määritellä lähes kaikki DD:ssä
esiintyvät tekstit uudelleen, min-           kä ansiosta monikielisyys
ei ole ongelma.


VIMMATUSTI VIESTINTÄÄ

Ilmoitustaulujen (Bulletins) lisäksi DayDream tarjoaa mahdollisuuden sekä
yksityiseen että julkiseen keskusteluun viestien välityksellä. Vaikkakaan
verkkotukea ei toistaiseksi ole, on sen lisääminen vain ajan kysymys. DD
laskee erikseen käyttäjän kirjoittamat julkiset ja yksityiset viestit, joten
yksityisillä viesteillä kipuaminen Messuilijat Top 10-listalle loppuu tähän.
Viestit kirjoitellaan kätevästi DayDreamin sisäisellä ja samalla huikean
nopealla rivi-editorilla, tai ulkoisella kokoruutu-editorilla.





















TUHINAA TIEDOSTOISTA

Siirrot suoritetaan ulkoisilla XPR-protokollilla, joiden avulla on mahdollista
asentaa lukuisia eri protokollia. XPR-rutiinit ovat niin ikään 100% assembler
koodia, joten siirtonopeuksissakaan ei ole moittimisen varaa.

























Tavanomaisten tiedostoihin liittyvien ominaisuuksien lisäksi DayDream tarjoaa
muun muassa uploadin jälkeisen pakettien toimivuuden tarkastuksen sekä
automaattisen UL-tunnisteen (signature) lisäyksen. Käyttäjille voidaan
määrätä erikseen tiedosto- sekä tavusuhteet (file and byte ratios), joiden
mukaan käyttäjän tiedonsiirtoa itselleen eli "imurointia" voidaan ohjata.


















ILMOITUSTAULUT - BULLETIINIT

Kullakin konfferenssilla voi olla omat bulletiininsa. Bulletiineja voidaan
tutkia kahdella tavalla, joko perinteisesti näyttöön listaamalla tai kätevästi
imuroimalla kotiin myöhempää tarkastelua varten. Erittäin kätevä toiminto
esimerkiksi purkkilistojen kanssa.

ULKOISET ULOTTUVUUDET

DayDream tukee kolmen tyyppisiä ulkoisia apuohjelmia ja/tai dooreja. Käytössä
ovat DayDreamin oma Door Protocol (DDDP), Paragon-yhteensopivat doorit sekä
tavalliset DOS-ohjelmat. Toistaiseksi DayDreamin hyötyohjelmavalikoima on
sangen suppea. Ainoat DD:lle tarkoitetut apuohjelmat ovat DDCallers, DDTop,
DDWeekTop sekä DreamWall; kaikki Antti Häyrysen (Beta-testaaja) käsialaa sekä
puhdasta assemblerkoodia.

JÄRJESTELMÄOPERAATTORIN JUHLALLISUUDET

SysOpit ja mahdolliset Co-SysOpit on myös huomioitu DayDreamiä tehdessä.
Tärkeimmät päivittäiset ylläpidolliset tehtävät voidaan suorittaa myöskin
linjalta käsin. Käyttäjien tietojen muokkaukseen tarkoitetusta editorista
on niin ikään tehty ANSI-koodeilla toimiva versio. Näin voi järjestelmän
ylläpidon hoitaa kätevästi kauempaakin.















TULEVAISUUS

DayDreamin kehitys on ollut suhteellisen nopeata nyt tätä juttua
kirjoittaessani täyteen tulleen seitsemän kuukauden aikana, eikä vauhtia
ole tarkoitus hidastaa. Ohjelmiston nopea päivitys on siis taattu.

LOPPULOTINAT

DayDream BBS:llä pyörii toistaiseksi kolme purkkia, eli omani sekä kaksi
koepaikkaa (beta [ß] site). Jos herää lisäkysymyksiä tai muuten haluat ottaa
yhteyttä, niin soita tai lähetä sähköpostia (electronic mail).

Internet: Tuomas Tonteri   jeremy@ksilta.otol.fi [jeremy@tolsun.oulu.fi]
          Tero Takalo      takalo@rieska.oulu.fi

Nimi               Puh.Numero  / Avoinna      SysOp           Modeemi
------------------------------------------------------------------------
The Rain           981-5306500 / 24H (Diana)  Tuomas Tonteri  USR HST DS
Static Age         981-386310  / 21:30-07:00  Tero Takalo     USR HST DS
Windows Kiihdytin  981-401702  / 22:00-07:00  Antti Häyrynen  USR HST
------------------------------------------------------------------------

                                            Tervesoittoa!

                                            - Tuomas Tonteri, 11.12.1993
