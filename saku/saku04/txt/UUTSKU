5
1*
                        UUTISIA AMIGAMAAILMASTA

===========================================================================
=
=

- David Haynie, yksi Amiga-emolevyjen pääsuunittelijoista oli mukana
  ryhmäkeskustelussa Portalissa, USA:ssa. Dave kertoi monista
  mielenkiintoisista tapahtumista ja asioista Commodorella. AAA, eli
  seuraavan sukupolven erikoispiiristö on tulossa. AAA:sta on jo
  prototyyppikone, ja AAA-Amigat tulevat luultavasti myyntiin vuoden 1994
  kesällä. AAA on suunniteltu TÄYSIN alusta, eikä väsätty hätäisesti
  vanhan piiristön pohjalta kuten AGA. AAA koostuu neljästä erikoispiiristä
  joille ovat nimet antaneet kunkin piirin suunnittelija. Kaikki piirit
  ovat täysin 32-bittisiä, kahdessa on jopa 64-bittinen moodi.

  Tässä piirien nimet ja pieni luettelo piirin tehtävistä:

  Andrea:

  - Vastaa ECS:n Agnusta / AGA:n Alicea.
  - Pikselikello 110MHz (1280x1024x24bit mahdollinen 72Hz
    virkistystaajuudella).
  - Kaikki rekisterit 32-bittisiä, vanhat 16-bittiset mukana.
    yhteensopivuuden säilyttämiseksi (Dave ei mainitse ovatko
    "vanhat" rekisterit ECS vai AGA yhteensopivia).
  - Laajennettu blitteri ja copperi, burst-moodi CHIP-muistiin.

  Mary:

  - Vastaa vanhaa Paulaa.
  - Tarjoaa 8 16-bittistä D/A-äänikanavaa 100kHz toistotaajuuksiin asti.
  - Uusi floppyinterface, tukee 4MB korppuasemia.
  - Tukee bonuksena CD-ROMmeja.

  Linda:

  - Linda on puskuripiiri, se kerää tavaraa CHIP-RAMmista ja kokoaa ne
    vaakajuoviksi, tämä nopeuttaa CHIP-RAMmin hakuaikoja huomattavasti.

  Monica:

  - Vastaa ECS:n Deniseä / AGA:n Lisaa.
  - Tarjoaa monia chunky- ja planar-näyttömoodeja.
  - HAM edelleen mukana ja muita pakattuja näyttömoodeja.
  - Resoluutiot täysin ohjelmoitavissa.

- AAA tarjoaa vihdoinkin kaksi nopeaa, puskuroitua sarjaporttia!

============================================================================
=
=

- RCS Managment Inc. julkistanut Amiga 2000:lle uusitun Fusion Forty
  -turbokortin. Kortilla on 35MHz 68040-prosessori ja todella nopea
  muistisysteemi, muistiin on 64-bittinen dataväylä ja muisti on
  "lomitettu". Näin saadaan mahdollisimman nopeat hakuajat muistiin.
  FF-kortti on A4000/040:aa 2-5x nopeampi muistihauissa.

- Tämä kortti on todella nopea, ja se on esim. Lightwave-laskennassa
  monta kertaa tehokkaampi kuin A4000/040.

============================================================================
=
=

- RCS julkisti myös A4000/040:lle X-Calibur nimisen kortin joka tarjoaa
  Fusion Fortyyn pohjautuvan muistisysteemin vanhalle A3640-kortille
  jota A4000/040:ssa käytetään.

- Kortti nostaa A4000/040:n tehon SysInfo:n 19 MIPS:stä 33 MIPS:iin.

- Epävirallisesti systeemiin voidaan myös asentaa 40MHz kide ja 40MHz
  68040, jolloin tehoa saadaan hulppeat 54 MIPS. Jo 25MHz 040:lle jäävät
  KAIKKI 486-koneet, saati sitten tälle!

============================================================================
=
=JYRKI SAARINEN
