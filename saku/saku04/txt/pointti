5
1*
MIKÄ ON POINTTI

Pointti on aivan tavallinen modemisti.  Hän on aloittanut joskus viestien
lukemisen ja kirjoittelemisen, ja eksynyt viestiverkkoihin mölyämään.
Verkossa olemisen hän on silti halunnut tehdä mahdollisimman helpoksi ja
mukavaksi - hän on ruvennut pointiksi.

Pointti on osa verkon hierarkiaa.  Hänet luetaan tavalliseksi
sähköpostijärjestelmän eli purkin käyttäjäksi, poikkeuksena se, että
pointilla on oma osoitteensa.  Muutoin pointtailu vastaa viestien
lukemista offlinellä, eli viestit tulevat kotiin yhdessä köntissä, jolloin
puhelinlaskua säästyy eikä tarvitse kärsiä usein kamalista
sähköpostiohjelmistojen viestilukijoista ja -editoreista.

POINTTI VS. OFFLINE

Mm.  seuraavat asiat voidaan laskea pointtailun eduiksi offline-lukemiseen
verrattuna:

+ maileri hakee viestit automaattisesti
+ sysop-kokouksiin osallistumismahdollisuut
+ netmailin crashaus
+ tiedostopyyntömahdollisuudet
+ tedostojen attachoiminen
+ nodelistan käyttömahdollisuus
+ oma osoite
+ voi ryhtyä moderaattoriksi
+ mukavat viestieditorit
+ viestit pakataan yöllä, eikä linjallaoloaikana

Haittoja ei juurikaan ole:

- hieman korkeampi konfigurointikynnys
- viestien hakupaikan vaihtaminen vaikeampaa

LISÄÄ POINTISTA

Pointin ei tarvitse ilmoittaa olemassolostaan kenellekään.  Mikä tahansa
node saa ottaa pointin.  Pointin tulee noudattaa verkon sääntöjä, kuten
kenen tahansa käyttäjän.  Pointti on täysin riippuvainen bossnodestaan,
tosin bossin vaihto on melko yksinkertainen toimenpide.

Jokaisella pointilla on oma osoitteensa verkossa, esimerkiksi
FidoNet-pohjaisissa verkoissa osoite on muotoa
zone:net/node@domain, esimerkiksi oma pointtiosoitteeni on
2:228/406.2@fidonet.org. Net sisältää myös regionin, joka tässä
tapauksessa on 22 eli Suomi. Lisää osoitteista ja hierarkiasta voit
lukea myöhemmin.

FidoNetin lisäksi on myös monia muita verkkoformaatteja, mutta niitä ei
käsitellä tässä.

FIDONET

Amerikkalainen slangisanakirja määrittelee FidoNetin näin:

:FidoNet:  n.  A worldwide hobbyist network of personal
computers which exchange mail, discussion groups, and files.
Founded in 1984 and originally consisting only of IBM PCs and
compatibles, FidoNet now includes such diverse machines as
Apples, Ataris, Amigas, and UNIX systems.  Though it is much
younger than {USENET}, FidoNet is already (in early 1991) a
significant fraction of USENET's size at some 8000 systems.

FidoNet on siis lähtöisin Yhdysvalloista, jossa (silloin)
17-vuotias Tom Jennings päätti kehittäää sähköpostiohjelmiston,
joka pystyisi käsittelemään myös muiden purkkien viestejä.
Softan nimi oli Fido, joten FidoNet on siis useamman Fidon
yhteenliittymä.

FidoNet oli aluksi hyvin suppea sisältäen vain sysoppien
välistä juoruilua, mutta pian ympärille syntyi mitä
moninaisempia apuohjelmia, ja pian myös echomailia eli
kaikupostia alkoi kulkemaan, joka oli kaikille käyttäjille
avointa. Pian myös Eurooppa oli mukana Fidossa.

Suomeen FidoNet löysi tiensä 80-luvun puolenvälin aikoihin. Jo
silloin toiminta keskittyi pääkaupunkiseudulle. Vuodesta 1987
lähtien Fido on toiminut myös muualla Suomessa.

Perustamisvaiheessa Suomessa oli vain yksi FidoNet, Finnish
Fido Users' Associationin sponsoroima 2:504. Parni
toimintavuotensa jälkeen verkosta erosivat muutamat erimieliset
sysopit, jotka perustivat toisen Suomen silloisista verkoista,
2:515:n.

Vuonna 1991 Suomen verkkorakenne uusittiin täysin. Nykyiset
verkkonumerot ovat 220, 221, 222, 227 ja 228.

OSOITE

Täydellinen FidoNet-osoite (FQFA, Fully Qualified FidoNet
Address) on 5-uloitteinen, ja on muotoa 123:456/789.0@fidonet,
jossa 123 on zone, 45 on region, 456 on verkko, 789 on node,
node on pointti ja fidonet.org on domain.

Osoitteet ovat siis moniuloitteisia, mutta toki
vähempiuloitteisiakin osoitteita voi käyttää. Esimerkkinä
vaikkpa 228/406, 2:228/406, 228/406.2, 2:228/406.2 jne..

DOMAIN

Domain on tarpeeton Fidon sisäisessä liikenteessä, eikä sen
formaatista (fidonet vs. fidonet.org) ole vielä päästy täyteen
yhtämielisyyteen. Domainia käytetään lähinnä vain lähetettäessä
viestejä InterNetistä FidoNettiin.

ZONE

Zonet ovat kaikista laajimamt kokonaisuudet Fidon hierarkiassa
käsittäen kokonaisia maanosia. Fidon zonenumeroita ovat 1
(P-Amerikka), 2 (Eurooppa), 3 (Australia), 4 (E-Amerikka), 5
(Afrikka), 6 (Aasia) ja 7 (varattu). Mainittakoon vielä, että
muut FidoNet-teknologialla toimivat verkot käyttävät omia
zonenumeroitaan.

REGION

Region muodostuu yhden maantieteellisen alueen nodeista, kuten
esimerkiksi valtion tai USA:ssa muutaman osavaltion. Suomen
region-numero on 22, tarkemmin 2:22.

VERKKO

Netti eli verkko on esimerkiksi muutaman läänin nodeista
muodostuva yksikkö. Se on tavallisen noden kannalta
periaatteessa ainoa korkeampi auktoriteetti, jolla on
merkitystä.

Suomi on jaettu viiteen verkkoon. Verkoilla voi oll aomia
keskustelualueitaan, mutta yleensä verkkon on pelkkä
hallinnollinen yksikkö, jolla ei ole tavalliselle käyttäjälle
mitään merkitystä.

Host on verkon korkea-arvoisin jäsen; se on nimensä mukaisesti
isäntä.  Kaikki verkon liikenne kulkee (teoriassa) hostin
kautta.  Hubit hakevat hostilta viestejä, ja jakavat ne
eteenpäin.  Hosti ja hubi ovat käytännössä aivan tavallisia
nodeja, joita muut nodet pollaavat yöllä.

NODE

Node, "solmu", on aivan tavallinen purkki, joka pollaa hubiaan
yöllä viestejä saadakseen. Noden sysopilla on oikeus äänestää
sysop-kokouksissa. Nodenumeron saa netin koordinaattorilta,
kunhan vaan täyttää tarvittavat ehdot (maileri vastaa yöllä
tiettyyn aikaan).

POINTTI

Pointti on Fidon arvoasteikon alin elin, joka luetaan pelkäksi
noden käyttäjäksi omalla osoitteellaan, joka lukee kotonaan
FidoNetin alueita. Pointin operaattorilla on oikeus lukea

KAIKUPOSTI

Echomail eli kaikuposti on yksi Fidon tärkeimmistä osista.
Kirjoittamalla viestin jossain FidoNetin nodessa
echomail-alueelle, se leviää nopeasti kaikkiin ko. aluetta
ottaviin nodeihin.

Suomessa SF-etuliitteiset alueet ovat varattuja koko maan
virallisille alueille. Muutamien nodejen perustamat omat alueet
eivät siis saa alkaa sillä. Jos ja kun alue leviää, voidaan se
ottaa viralliseksi alueeksi, tästä päättää viime kädessä
regionin kaikupostikoordinaattori (hmm...) eli REC.

Echomail-alueitakin on monenlaisia, useat sisältävät täyttä
sontaa.  Siksi alueilla onkin moderaattorit, hillitsijät.
Allekirjoittanut toimii SF.AMIGAn moderaattorina jossa myös
Saku sai alkunsa.

NETMAIL

Echomailin ohella on olemassa myös yksityispostia, netmailia
eli matrix mailia. Se menee aina yhdelle ainoalle ihmiselle,
tosin matkan varrella olevilla sysopeilla on aina mahdollisuus
lukea viestit tavalla tai toisella.

Netmailin crashaus tarkoittaa viestien siirtämistä suoraan
kohdeosoitteeseensa, jolloin se menee varmemmin ja nopemmain
perille eivätkä matkan varrella olevat nodet pääse sitä
sotkemaan.

FILE REQUEST & ATTACH

Viestien ohessa mailerit voivat vaihtaa muitakin tiedostoja.
Esimerkiksi purkkilistat ja muut vastaavat tiedostot siirtyvät
verkkojen välityksellä nopeasti. File requestilla eli
tiedostopyynnöllä taas voidaan pyytää nodelta jotain tiettyä
tiedostoa purkin tiedostoalueilta. File attachilla saadaan taas
liitettyä viestin mukaan kulkemaan tiedostoja, joskin hyvin
harva purkkisofta tukee tätä.


HIERARKIA

Tässä yksinkertaistettuna ja karsittuna FidoNetin puumainen
rakenne:

                                               Domain
                                             (FidoNet)
                                                 |
                                 --+-------------+-------------+
                                   |             |             |
                                 Zone           Zone         Zone
                                   |             '             |
            --+--------------------+--------------------+--
              |                    |                    |
           Region               Region               Region
              |                    |                    |
     --+------+----+--    --+------+-----+       --+----+----+--
       |           |        |            |         |         |
      Net         Net      Net          Net       Net       Net
    (Host)      (Host)   (Host)       (Host)    (Host)    (Host)
       |                    |            |         '         |
     --+--     --+----------+----+--  +--+--+--        +-----+-----+--
                 |               |    |     |          |           |
                Hub              |   Hub              Hub          |
                 |               |    |                            |
      --+--------+--------+      |  --+------+                     |
        |        |        |      |    |      |                     |
      Node     Node     Node   Node Node     |                     |
        |                 |                  |                     |
    --+-+---     --+------+------+           |                     |
      |            |      |      |           |                     |
    Point        Point  Point  Point       Point                 Point

Pointtina voi siis olla minkä tahansa noden alla, sillä itse
asiassa hubit ja hostit ovat vain nodeja, jotka jakavat postia
eteenpäin.  Bossnodea voisi siis tällöin verrata hubiin, sillä
myös bossnode jakaa postia eteenpäin, pointeilleen.

Pointit ovat aina alimpina Fidon arvoasteikossa, eli kukaan ei
pollaa (hae) pointeilta viestejä.

FidoNettiä voisi myös havannoillistaa tähtimallilla:

            [ Node ]  [ Node ]   [ Node ]
                    \     |     /
                     \  __|__  /
           [ Node ] -- (_Hub_) -- [ Node ]
                     /    |    \
                    /     |     \
            [ Node ]   [ Node ]  [ Node ]

MITÄ TARVITAAN?

Päästäksesi pointiksi Fidoon tai muuhun vastaavalla teknologialla
toimivaan verkkoon sinulla täytyisi olla:

- tietokone, Amiga käy hyvin
- modeemi
- bossnode, eli purkki josta viestit haet

  Softaa (kaikkia näitä löytyy purkeista):

- pointtisofta
- maileri
- pakkeri
- tekstieditori

Kovalevy ei ole välttämätön, mutta erittäin suositeltava.

Ensin siis tulee kysyä joltain FidoNet-purkin järjestelmäoperaattorilta
eli sysopilta, josko hän suostuisi bossnodeksesi.  Sen jälkeen tulee
asettaa ohjelmistot toimintakuntoon, mikä ei vie paljoakaan aikaa, jonka
jälkeen onkin jo täysillä pyörivä pointti pystyssä.

POINTTISOFTAT

Tällä hetkellä Amigalle on saatavissa useita toimivia
pointtiohjelmistoja, joista testasin kolme.

Point Manager v3.21x

Point Manager on veteraani, mikä (ikävä kyllä) näkyy myös itse
ohjelmassa.  Ohjelmassa on hyvin vähän bugeja, mutta puutteita liiankin
kanssa.  Ominaisuuksia on silti kertynyt vuosien varrella runsaasti.
Nykymittapuun mukaan PM on kuitenkin hidas, kankea ja vanhanaikainen.
Monet silti pitävät pointtia PM:llä, ja uusia versioita ohjelmasta tulee
jatkuvasti.

PM sisältää sekä laajan ARexx-portin että oman skriptakielensä, joten jos
joku ominaisuus puuttuu, niin sen voi helposti tehdä itse.

PM on sharewarea, eli siihen saa tutustua ilmaiseksi, mutta vakavampaan
käyttöön otettaessa olisi suotavaa, että tekijälle maksettaisiin pyydetty
korvaus, jolloin saa avaintiedoston, jolla ohjelman lukitut ominaisuudet
aukeavat.

April v0.994

April on käyttömukavuudeltaan hyvä pointtisofta, mutta ohjelma ainakin
nykyisessä versiossaan (v0.994) sisältää valitettavan paljon bugeja.
Puskaradion mukaan kyllä pian olisi tulossa April v1.0, jossa olisi suuri
osa bugeista korjattu.

April toimii hyvin myös Kickstart 1.x:llä, sillä se luo muistiin omat
rutiininsa, joita se käyttää Amigan omien rutiinien rinnalla.
Haittapuolena tässä on suurempi muistinkulutus ja hieman epäamigamainen
ulkonäkö.  Systeemi on kuitenkin toimiva, joten pahan puutteena tuota ei
voine pitää.

April sisältää suppean ARexx-portin joka tunnistaa vain neljä komentoa.
Tulevaisuudessa tähän on luvassa mitä ilmeisemmin laajennusta.

April on niinikään sharewarea, joten suuria investointeja ei
tarvita.

April on testatuista ohjelmistoista nopein käyttämiens
puskurointijärjestelmiensä ansiosta, joten April sopinee parhaiten
korppupointteihin.

Spot v1.2c

Spot on moniala-amigisti Nico Françoisin (PowerPacker, ReqTools)
käsialaa, ja uusin tulokas testatuista softista, minkä kyllä huomaa
ohjelman bugisuudessa.  Bugit tosin eivät kaikki ole niinkään vakavia
kuin Aprilissa.  Spot on testatuista ohjelmistoista ainoa, joka osaa
konvertoida erikoismerkit eri verkkojen käyttämään formaattiin, eli
mitään fontti+näppäinkartta-virityksiä ei tarvita.  Spotin saa myös
haluttaessa pakkaamaan viestinsä PowerPacker-kirjastolla, jolloin ne
vievät vähemmän levytilaa.

Spotin ulkonäkö on testatuista ohjelmista ehkä amigamaisin, sillä se
käyttää käyttöjärjestelmän GadTools-kirjastoa ja saman tekijän
ReqTools-kirjastoa käyttöliittymänsä luomiseen.  Tämän takia Spot vaatii
vähintään version 2.04 käyttöjärjestelmästä.

Spot sisältää laajan ARexx-portin, joka tosin on lukittu
käyttökelvottomaksi rekisteröimättömässä versiossa.  Eli siis myös Spot
on sharewarea.

Spotin käyttömukavuus on mielestäni hieman kankea, vähän väliä saa hakea
hiirellä ruudulta valikoita tai painikkeita.  Tosin jotkut pitävät
hiirellä sohimista miellyttävämpänä käyttötapana, mutta itse ainakin
ohjaan mieluummin ohjelmia suoraan näppäimistöltä, mikäli sellainen
mahdollisuus on.

MAILERI

Maileri on ohjelma joka pollaa toista nodea, eli soittaa modeemilla
toiseen maileriin ja vaihtaa viestejä ja muita tiedostoja.  Nodessa
maileri myös hoitaa soittoihin vastaamisen.

Amigalle on tällä hetkellä melko niukka valikoima mailereita.  TrapDoor
v1.83 on tällä hetkellä oikeastaan ainoa kunnollinen maileri.
Tulevaisuudessa on kuitenkin luvassa parannusta, sillä kotimainen AniMail
julkaistaneen piakkoin, ja WPL-kirjastoa käyttävä JamMail kehittyy koko
ajan.

PAKKERI JA TEKSTIEDITORI

Puhelinlaskujen pienentämiseksi viestit pakataan ennen siirtoa.  Amigan
käytetyin pakkeri on LhA, jota myös käytetään paljon FidoNet-viestien
pakkaamiseen.

Erittäin harva Amigan pointtisofta sisältää itsessään viestieditoria,
joten viestit pitää editoida ulkoisella editorilla.  Suositeltavia
editoreita lienevät ainakin CygnusEd, joka on kaupallinen, ja sharewarea
oleva GoldEd.

LAURI AALTO
