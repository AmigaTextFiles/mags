5
1*
SAKU 4 / 1993 PÄÄKIRJOITUS                         31.12.1993

Saku 4 luvattiin joulukuussa - tiukoille meni!

Eli lähes kaksi kuukautta on jälleen kulunut, ja on uuden Sakun aika.
EY:n nimi muuttui ensin Euroopan Unioniksi ja sitten Liitoksi, mutta Saku
ei tule tähän naurettavuuteen syyllistymään (SAKL kuulostaisi tajuttoman
typerältä, vai mitä?).

Allekirjoittanutta on kohdannut varsinainen myllerrys, joka heijastuu mm.
tämän Sakun hieman pidentyneenä toimitusaikana ja siten myöhästymisenä.
Lisäksi lehden graafinen anti on hieman edellisiä vähäisempää.  Luovuin
edellisestä Amigastani heti Saku 3:n ilmestymisen jälkeen ja tilasin
uuden, joka saapui viiden viikon kuluttua.  Kone kesti päivän, jonka
jälkeen Kickstart jo hajosi -> kone lähti heti huoltoon.  Joulua
edeltävänä keskiviikkona lähetin kiintolevyni liitäntäjohdon sit
tarvitsevalle, ja kun tulin postista takaisin, odotti postilaatikossa
koneen saapumisilmoitus.  Uusi johto on kyllä ollut tilauksessa jo pari
viikkoa, muttei ole kuulunut vieläkään lupauksista huolimatta (terveisiä
vaan Pielavedelle...) Sakun koodissa ei tästä johtuen ole uudistuksia
tässä numerossa.  Lehti on kasattu välittömästi sen jälkeen, kun koneen
kuntoon sain.  Toivon jatkossa itselleni parempaa onnea...

Jos tutustut Sakuun ensimmäistä kertaa, niin tässä sinulle pieni johdanto.
Saku on jokaiselle avoin media, ja ilmestyy datamuodossa olevana lehtenä,
jota nyt siis luet.  Sakua saat kopioida mielesi mukaan, kunhan et tee
siihen muutoksia.  Tarkoitus on heittää paskantärkeys ja nirppanokkaisuus
romukoppaan ja kutsua jokainen Amigisti kertomaan siitä, mistä tietää.
Aktiivisuus nimittäin voisi olla parempikin (vink, vink!).

Tämän numeron teemana on tietoliikenne.  Kaikesta teknisestä kehityksestä
huolimatta teletekniikka on tällä hetkellä nopeiten kasvava alue ja alalla
on suurta työvoimapulaa.  Toivottavasti nykyiset modeemin käyttäjät
oppivat käyttämään laitettaan tehokkaammin ja muut saavat edes pienen
käsityksen valtavista mahdollisuuksista.

Tavataan ensi helmikuussa. Toivottavasti voin panostaa hieman enemmän
tuolloin lehteen (lue: kone pysyy kunnossa). Sakut saat muuten myös
Amigaguide-muodossa hyvinvarustetuista diskilehtipisteistä kautta maan.

LOISTAVAA VUOTTA 1994 JA MENESTYSTÄ!

Pasi Kovanen
