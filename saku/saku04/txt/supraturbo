5
1*
TESTI: SupraTurbo 28
Kirjoittanut Mika Öhman

  Alkupalat:

 Alkuperäinen Amiga on jo vanha konetyyppi, mutta silti se on jaksanut
innostamaan ja sen ääreen palaa aina uudestaan.  Amigan erikoispiirit
olivat 80-luvun loppuun saakka vailla vertaansa, ja sisälsihän kone
moniajavan käyttöjärjestelmän vakiona.  Mutta Amigasta on aina puuttunut se
'raaka' laskentateho, olihan perusamiga hitaampi (vain, ja ainoastaan
laskennasssa) kuin 286.  Nyt on 90-luku kohta puolessa välissä, ja
Commodorelta tulivat uudet Amiga-mallit.  Mitä tapahtuu vanhoille koneille?
Niitä eivät kaikki viitsi myydä, koska laitteista on maksettu aikoinaan
korkea hinta ja niiden arvo on tippunut jyrkästi.  Siispä ei kun vanhaa
laajentamaan.
 Yksi keino saada Amigasta ajanmukainen on ostaa siihen turbo.  Nykyään on
saatavilla vaikka minkälaista turbiinia, ja nopeimmat (lue kalliimmat)
ovatkin jo melkoisia bitinmurskaajia.  Mutta kenellä normaalilla
harrastajalla on laittaa toistakymmentätuhatta markkaa rahaa yhdellä kertaa
siihen, että saa Elite 2:n pyörimään 25 Frames/sec kaikilla detaileilla,
kaikki kunnia niille joilla on.  Mutta on olemassa halvempi vaihtoehto, jos
tuosta 25 Frames/sec saa jonkinverran tinkia.  Nimittäin SupraTurbo 28!

  Sitten:

 Supra Corp.  on tuonut Amigalle (500/2000) turbokortin, joka perustuu
vanhaan Motorolan 68000-prosessorin käskykantaan.  Tästä tuleekin heti
mieleen, että onko järkevää tehdä turbo perustuen näinkin vanhaan
prosessoriin, kuin vuosimallia 1979.  68000:n etu on hinta, sillä toisin
kuin uudet 030/040 teho-turbot maksavat jopa yli 10000mk,
niin ST28 maksaa vain 1295mk.
 Kaikilla ei vielä tässävaiheessa ole halua vaihtaa uusiin AGA-sarjan
Amigoihin, varsinkin jos on ennestään laajentanut vanhaa konetta, ja ei
halua vielä luopua siitä.  Ja kuka tietää mitä Commodore julkaisee ensi
vuonna.
 Ne ketkä käyttävät konetta todella raskaaseen laskentaan,eivät
luonnollisestikaan edes ajattele tämän kortin ostoa, vaan niille voi vain
suositella joitakin 68040:seen perustuvaia turboja.

  Minkälainen se sitten on?:

 Kortti asennetaan A500:ssa koneen päässä olevaan ulkoiseen
laajennuspaikkaan, joten koneelle tulee jonkinverran lisää leveyttä.
Varsinkin jos omistaa ennestään kovalevyn/lisämuistin, jota varten kortissa
on läpivienti.  A2000:ssa kortti laitetaan sisäiseen CPU-laajennuspaikkaan.
Asennus on idioottivarma mukana tulevan ohjeen ansiosta, ainoa vaikeus on
katsoa että se on oikeinpäin (A2000 huom.) Jos kortti ei ota jostakin
syystä toimiakseen, kannattaa katsoa että kortilla oleva MACHINE jumpperi
on asennettu (A2000) tai poistettu (A500).
 Kortilla on prosessorina Motorolan 68HC000, joka tikittää 28MHz:n
nopeudella.  Tästä voi päätellä, että se on suoraan neljä kertaa nopeampi
(7MHz-28Mhz), ja sitä se joissakin sovelluksissa onkin.  Lisäksi se
sisältää 16 kB erittäin nopeaa, sisäistä CACHE-muistia.  En sitten tiedä,
josko olisi vieläkin nopeampi jos siihen saisi esim.  128 kB cachea, tosin
se olisi myös kalliimpi.  Koneessa pitää olla myös FAST-typppistä muistia,
muuten turbon nopeus ei tule ilmi.  Tämä johtuu siitä että turbo käyttää
aina vain FAST-muistista saatua dataa varastoituna CACHEen, ja se on koko
kortin nopeuden perusta.
 ST28:n saa helposti päälle/pois ulkoisen kytkimen ansiosta, tosin se on
myös mukana tulevan ohjelmistonkin kanssa mahdollista.  SupraTurbo ei tue
matikkalutikkaa, eikä kortilla ole muutakaan ylimääräistä roinaa.
Fyysisesti prosessori on kutistunut noin viidesosaan siitä mitä se on
ollut, ja koko kortti on vain hivenen vanhaa prosessoria suurempi.

  Yhteensopivuusongelmia - onko niitä?

 Kyllä on.  Jotkin ohjelmat kuten Kickstartin lataajat ZKick, ReKick...
eivät toimi turbon ollessa päällä, vaan aiheuttavat gurun.  Myös jotkin ns.
trackdisk-loaderit, mm.  demoissa eivät toimi.  Mutta se ei ole vakavaa,
sillä kortinhan saa kytkettyä pois päältä vauhdissakin (vert.  peeceen
turbonapit).  Esimerkiksi jos aina koneen käynnistyksen yhteydessä ladataan
Kickstart kovalevyltä muistiin, turbo ei saa siis olla pällä, mutta ainahan
voi lisätä startuppiin rivin 'SupraTurbo FAST' mikä aktivoi turbon heti
Kickstartin latauksen jälkeen.
 Mukana tulee myös näppärä hiirellä toimiva SLOW/FAST ikkuna, mistä voi
turbon tilaa vaihtaa.  ST28 ei kuitenkaan toimi joissain vuonna 1986
saksassa valmistetuissa A2000:ssa, koska niistä turbo ei pysty
syrjäyttämään koneen omaa CPU:ta.  Myös joidenkin GVP series II:n
kovalevyjen kanssa on ongelmia, siitä enemmän ohjekirjassa.  Yhteensopivuus
muuten on 100% ohjelmien kanssa johtuen samasta prosessorikäskykannasta!

   Käytännössä!

 Olen käyttänyt turboa nyt noin viisi kuukautta, ja olen ollut siihen
varsin tyytyväinen.  Yksikään ohjelma ei ole kaatunut turbon takia.
Workbench toimii 8-värisenä vähintään yhtä nopeasti kuin ennen neljällä
värillä.  Ikkunat ja ikonit piirtyvät huomattavasti nopeammin, ja muutenkin
WB toimii joustavammin.  Tiedostojen pakkaus/purku luonnollisesti nopeutuu,
ja teksti scrollaa Shell-ikkunassa pehmeämmin kuin ennen.
Kuvankäsittelyssäkin kortti lunastaa odotukset, Esimerkkinä JPEG 158 kiloa,
lataus turbon kanssa 1 m 21 s, ja ilman 4 m 12 s.  Kuvaa ei piirretty
näytölle.
 Tästäkin voi päätellä että SupraTurbo on hintansa arvoinen.  Itse en voisi
enää turbosta luopua, muuta kuin vaihtamalla nopeampaan.
 Peleissä nopeuden eron huomaa parhaiten vektoripeleissä, missä tarvitaan
laskentaa.  Iloisia yllätyksiä olivat mm.  Microprosen simut, sekä Indy
500.
 Pelit joissa on paljon spritejä, ja värigrafiikkaa ns.  platformgames
eivät pahemmin CPU-tehosta välitä, tästä kiitos moniprosessoroinin.

  Ja lopuksi:

 Kaikenkaikkiaan, nopea kortti hintaansa nähden.  Se antaa Amigalle juuri
sen tarvittavam lisäpotkun, jolla siitä saadaan käyttökelpoisempi
nopeutensa puolesta.  Jos sinulla ei ole halua maksaa tehosta paljoa, niin
SupraTurbo 28 on sinua varten, mutta jos käytät Amigaasi esim.  graafisessa
laskennassa ja tarvitset todella paljon tehoa, niin ei ole muuta
mahdollisuutta kuin ostaa AGA-Kone, A1200+turbo tai jopa A4000.
Markkinoilla on myös saatavilla käytettyjä ja edullisia 030/040-turboja,
joista voi löytää rahalleen vieläkin parempaa vastinetta, joten kannattaa
etsiskellä myös niitä.  Sillä ainahan voi säästää pari tuhatta lisää ja
ostaa aidon 32-bittisen kortin.  Usein nälkä kasvaa syödessä, ja niin kävi
SupraTurbonkin kanssa, sillä se antaa sopivan nopeudenlisän juuri hintaansa
nähden.

 SupraTurbo 28
 Hinta: 1295,-
 Maahantuoja: WestCom Data Oy
 Testikone: B2000, 80MB HD, 4MB FAST, 1MB CHIP

 Tässä vielä lista siitä, mitä mieltä SYSINFO on SupraTurbosta!!

SysInfo V3.18 by Nic Wilson
---------------------------

CopyBack Mode................................ N/A
Instruction Cache............................ N/A
Instruction Burst............................ N/A
Data Cache................................... N/A
Data Burst................................... N/A
Central Processing Unit Type................. 68000
Memory Management Unit Type.................. N/A
Floating Point Unit Type..................... NONE
Vector Base Register (VBR) Address........... N/A
Ramsey Chip Revision (A3000)................. N/A
Gary Chip Revision (A3000)................... N/A
DMA/Gfx Chip................................. ECS AGNUS - 1Meg
Display Mode................................. NTSC:High Res Laced
Display Chip................................. STD DENISE
VBlank Frequency in Hz....................... 60
Power Supply Frequency in Hz................. 50
Horizontal Frequency in KHz.................. 15.72
Card Slot Installed.......................... NO
Hardware Clock installed..................... CLOCK FOUND
EClockFrequency in Hz........................ 709379

SPEED COMPARISONS AGAINST KNOWN MODELS & PERIPHERALS
A500 512k or A600 with 1MB CHIP ONLY.........   4.84
B2000, A2000, A1000 or A500 with fast ram....   3.66
A1200  68EC020 14MHz ICACHE CHIP ONLY........   2.00 <---HUOM!!
A2500  A2620 68020 14MHz card................   1.24
A3000/25 SCRAM ICACHE IBURST DCACHE NODBURST.   0.55
A4000  68040 ICACHE DCACHE COPYBACK..........   0.14
CPU Million Instructions per Second..........   2.67
FPU Million Floating Operations per Second... N/A
Speed of Chip Memory vs A600 Chip Memory.....   1.63
Dhrystones per second........................ 2562
Nics Comment................................. >>>>>>>>>>>Lets go
CPU speed in MHz............................. 28.90

MIKA ÖHMAN
