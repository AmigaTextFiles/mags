5
1*
PALAUTETTA

SURKEATA!! Saku 3:n kyselyyn saapui vain viisi lappusta!!
Voittotodennäköisyys oli siis uskomaton 40%!
Odotamme lukijoilta sentään parempaa aktiivisuutta - nyt
oli todella helppoa voittaa Heurekan vapaalippu ja tämä
Saku uunituoreena kotiin. Ryhdistäytykää! Seuraavassa
Sakussa uusi kysely.

Pääpalkinto: Heurekan vapaalippu ja SAKU 4 kotiin:

ANTTI PYYKKÖ, Kajaani

Toinen palkinto: SAKU 4 kotiin:

TOMMI HAKALA, Tampere

ONNITTELUMME!

Keskiarvoja ei juuri kannata alkaa laskea,
mutta yleisesti (asteikolla 1-10) saivat eri osat
keskimäärin seuraavasti:

Juttujen laatu ja asiasisältö 8
Lehden ulkonäkö ja selkeys    8
Lehden käytön helppous        9
Grafiikan laatu               7
Taustamusiikki                6

Parhaina artikkeleina pidettiin mm. DTP-juttua, Bars and
Pipes-arvostelua, WOC-messuraporttia ja Amiga 4000 Fred
Fishille-juttua.

Seuraavat pätkät on napattu palautteiden yhteydessä tulleista
kommenteista. Toimituksen kommentit on merkitty *-merkillä.

Kommentteja on lyhennelty.

---------------------------------------------------------------

Hei!

Imppasin lehtenne (Saku 3) ja yllätyin positiivisesti. Lehden
ulkoasu oli alussa (toimituksen omat tekstit) sekava ja hieman
vaikea lukea, mutta loppua kohti homma parani. Asiat olivat
myös ihan hyviä ja kiinnostavia. Asensin lehden kaikkineen
RAM:t-hakemistoon ja se wörkki heti, HYVÄ! Pitäkää se sellaisena.
Myöskään kaikki hienot diskilehdet/ohjelmant eivät toimi
koneessani, mutta teidänpä toimi ja suuri plussa siitä.

PARANNUKSIA LEHTEEN

Suosittelen jotakin vakio LOOKia, jotta ulkoasusta tulisi
yhtenäinen ja sekeä. Oli mielestäni mautonta, että joka
(melkein) sivulla oli eriväristä tekstiä.

* Et ole ainoa, joka on asiasta huomautellut. Yhtenäistäminen
aloitetaan jo tästä numerosta, ja sitä jatketaan edelleen
seuraavissa. Epätaiteellisena henkilönä olin vain jotenkin
mieltynyt joulukuusi-lookkiin. *

Suosittelen kahta rinnakkaista palstaa, ainakin siinä tapauksessa,
jos ei mukana ole kuvia.

Ruudun alareunan "valikko" oli piirretty liian pienellä
kontrastilla (osin) ainakaan minun monitorini ei saanut
kovinkaan selkeästi esiin mm. tulostuspainiketta.

* Parannusta luvassa seuraavaan numeroon. *

Sivujen selaaminen on minun suurelle päälleni (ilmeisesti)
liian ylivoimainen tehtävä, täytyisiköhän sitä helpottaa?

* Miten sitä voi enää helpottaa?? Kukaan muu ei ole valittanut,
ehkäpä vika on sittenkin koneen ja tuolin välissä...? *

Tällainen parannus lehteenne olisi hyvä: artikkeleiden
kirjoittajista tekisi mieli tietää enemmän vrt. TIEDE 2000.
Kun tietää, että artikkelin kirjoittaja on perehtynyt
asiaan kunnolla on artikkelin lukuarvo ihan eri luokkaa.
Tehkää vaikka erillinen sivu, jossa esitellään kirjoittajat.

* Erittäin hyvä idea, joka on käynyt meilläkin mielessä. Toteutuu
seuraavaan lehteen. Mahdollisesti kuvien kanssa - VAVISKAA! *

LISÄÄ KOMMENTTEJA

Lehtenne on ihan hyvä, vaikkakin olen sitä mieltä, että
GURU oli käyttäjäliittymältään erittäin siistimpi ja toimivampi.

* Täh? Joku sana on ilmeisesti tipahtanut pois? *

MUTTA! Guru oli suuri huijaus. Maksoin 240 mk ja sain 3 numeroa!
Erikoisreportterinne voisi selvittää mitä Gurulle tapahtui
ja missä rahat?

* Annamme Saku vitoseen mahdollisuuden Mika Laamaselle, Gurun
ex-päätoimittajalle, selvittää tapahtumia. Katsotaan käyttääkö
hän tilaisuuden hyväkseen. *

Tulostin vastauskuponkinne suoraan painamalla "nappulaa" ja tuloste
oli (valitettavasti) tuon näköinen...

* Jos printteri tipauttaa rivin viimeiset merkit seuraavalle riville,
on tähän (ainakin) kaksi mahdollista syytä. Tarkista ensin, että
printer preferencesissä on mahdollisimman pienet marginaalit
(borderit) oikealla ja vasemmalla. Jos tämä ei auta, muuta
printteristä tiheämpi fontti. *

Hyvää alkavaa talvea ja ennen kaikkea zemppiä! Hyvä alku hyvälle
idealle.

Terveisin:

Janne Uusilehto

* Kiitokset Jannelle hienosta kirjeestä, palautteesta ja ideoista! *

---------------------------------------------------------------

Terkut: Suomen paras tietokonelehti (parempi kuin yksikään painettu!)

T: Antti Pyykkö

---------------------------------------------------------------

Sakun ulkonäkö saattaa olla OK A500:lle, mutta A4000:ssa se
ei säväytä. Musta tausta + värillinen teksti näyttää pahalta.
Parasta olisi, jos värit (2 väriä paletista, joita käytettäisiin
tekstiin) saisi itse valita. SAKUssa saisi myös olla valittavana
useita resoluutioita. Jos jokaiselle olisi oma fontti, ei
taittokaan muuttuisi. Jos ulkonäön saisi paremmaksi (ts. niillä
koneilla, joilla se on mahdollista) ja värien osalta mieleltään
konfiguroitavaksi, olisi SAKU TODELLA HYVÄ LEHTI! Tsemppiä,
valituksistani huolimatta SAKU on todella lupaava lehti.

Matti Rintala

* Resoluutioideasi on käynyt mielessä, mutta tuo teksti ei
ole ainoa ongelma. Nimittäin myös kuvat "pienenevät" suuremmissa
resoluutioissa. Tämän voi ratkaista käyttämättä BitMapScale():a,
joka on 2.0:sta lähtien mukana käyttiksessä. Mutta mistä löydän
fontin, joka on TÄSMÄLLEEN kaksi kertaa Topaz 8:aa korkeampi?
Tällöin voisi toteuttaa 640*512-tilan. Mutta kuten sanottu,
ainakin värien käyttöön tulee parannusta ja paletti-editori
varmaankin näkyy Saku 5:ssä. *
