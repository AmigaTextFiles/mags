6
1
-1 PCEmu.IFF 0 0
0 PCEmu.IFF 13 0*











                                   Arto Ekman
 
 
Emulaattorit, joilla on tarkoitus ajaa eri  käskykannan  omaavien  tietokoneiden
ohjelmia, ovat kehittyneet viime vuosien aikana melkoisesti.  Tämä  koskee  myös
Amigalle saatavissa olevia PC-emulaattoreita. Näistä tunnetuin on varmasti Chris
Hamesin PC-Task, joka oli ensimmäinen varsinaisesti käyttökelpoinen softapohjai-
nen PC-emulaattori. Toinen, ainakin itselleni varsin uusi tuttavuus on PCx, joka
emuloi Intel Pentium -prosessorin  käskykantaa.  Tarkoitukseni  on  kertoa  omat
kokemukseni kyseisistä emulaattoreista, niiden  hyvistä  ja  huonoista  puolista
sekä nykyisestä saatavuudesta.
 

{APC-Task 4.4
{A-----------
 
Vuonna 1995 ilmestyneestä  versiosta  3  lähtien  PC-Task  alkoi  ymmärtää  myös
286-prosessoria, mikä mahdollisti Windows 3:n ja 3.1:n käytön.  Kuitenkin  vasta
version 4 ilmestyttyä Windowsin käyttöön tuli tarvittavaa nopeutta.  Aluksi  oh-
jelma tarjosi ainoastaan 486sx-prosessorin emuloinnin, jossa ei ole sisäänraken-
nettua liukulukuprosessoria (FPU). Tämän vuoksi PCx oli liukulukulaskentaa  vaa-
tivissa ohjelmissa paljon nopeampi. Mutta päivityspaketteja ilmestyi, ja  versio
4.4 emuloi jo 486dx-prosessoria.
 
PC-Taskin nykyversiot tarjoavat mahdollisuuden ajaa  emulaattoria  kahdella  eri
tavalla. Interpretive-tilassa emulointi hoidetaan "normaalilla" tavalla, eli jo-
kaista 80x86-käskyn suoritusta varten tarvitaan  useampia  680x0-käskyjä.  Hyvää
ovat nopeat latausajat ja emuloinnin pieni muistinkulutus, huonoa  taas  emulaa-
tion hitaus.
 
Dynamic-tilassa  ei  80x86-koodia  oikeastaan  emuloida,  vaan  se   ennemminkin
käännetään 680x0-koodiksi. Myös looppeja nopeutetaan etsimällä valmista käännet-
tyä koodia suoraan muistista. Puskurimuistin koko voidaan valita: tiny (512 kt),
small (1,5 Mt), medium (5,25 Mt), large (9,5 Mt) tai huge (PC:n muisti kerrottu-
na neljällä, plus 2 Mt).  Hyvää  on  nopea  emulaatio  ja  mahdollisuus  käyttää
FPU:ta, huonoa taas runsas muistinkulutus ja nimellisesti  pidemmät  latausajat.
Dynamic ei myöskään ole niin luotettava emulaatio kuin Interpretive.
 
Huom! Yleensä ottaen kaikki hyvin ohjelmoidut ohjelmat toimivat dynamic- emulaa-
tiossa, mutta ongelmia saattavat  aiheuttaa  pelit,  jotka  muuttavat  koodiaan.
Näitä ovat mm. jotkut 3D-pelit. Ikävä kyllä Chris Hames ilmoitti pari  kuukautta
sitten, ettei enää ole kiinnostunut kehittämään  PC-Taskia.  Toivottavasti  joku
ostaa lähdekoodin häneltä ja kääntää ohjelman PPC:lle...
 
 
{APCx 1.1
{A-------
 
Microcode Solutions on yritys PCx:n takana. PCx ei muuten ole ainoa heidän  val-
mistamansa emulaattori, vaan tarjolla on myös Mac-emulaattori Fusion. PCx:n vah-
vuus on ehdottomasti nopea näytönpäivitys  myös  AGA-koneilla.  PCx  tukee  myös
FPU:ta, edellyttäen tietysti että koneestasi sellainen löytyy.
 
Myös  PCx  kykenee  PC-Taskin  tavoin  kääntämään  koodia   valmiiksi   muistiin
käytettäessä CPU Transcription -toimintoa. Tämä on tosin toteutettu  paljon  pa-
remmin PC-Taskissa. Erikoisin puoli PCx:ssä on mielestäni Sound Blaster -emulaa-
tio; vielä oudompaa on, ettei mikään kokeilemani peli  tunnistanut  sitä!  PCx:n
mahdollisuudet kehittyä näyttävät valoisammilta kuin PC-Taskin, koska  sen  val-
mistajat  ovat  kehittämässä  myös  Mac-emulaattoristaan  uljasta  PPC-versiota.
Mitään varmuutta ei tosin ole...
 
 
{AMolempi parempi?
{A----------------
 
On vaikea alkaa arvioida emulaattoreita numeroilla, joten esitän arvioinnin  sa-
nallisesti. Kummallakin emulaattorilla on kyky suorittaa  PC-ohjelmia  järjelli-
sellä nopeudella (riippuen tietysti Amigasi tehoista ja ajettavasta ohjelmasta).
Itse tunnen PC-Taskin suoriutuvan tästä paljon paremmin. Esimerkkinä  voi  pitää
Police Quest 3 -peliä. Se toimi molemmilla  emulaattoreilla,  mutta  PC-Taskilla
pelaaminen oli jouhevaa, kun taas PCx:llä oli välillä hahmon liikkeessä  kiusal-
lisia taukoja. Todellisuudessa  paremmuus  riippuu  hyvin  paljon  oman  koneesi
resursseista. On siis hyvä kokeilla molempia emulaattoreita.
 
 
{ASaatavuus ja päivitykset
{A------------------------
 
PC-Task  löytyy  ainakin  Gentle  Eye  Ky:n  (puh.  (03)  363  0048,  ge@vip.fi,
http://www.ge.vip.fi) sekä Broadline Oy:n (puh. (09) 8747  900,  broline@dlc.fi,
http://www.dlc.fi/~broline) valikoimista. PCx:n taas saa ainakin Amiga  Formatin
numeron 134 (maaliskuu 2000) cd-levyltä.
 
PC-Taskin nelosversioon on saatavissa neljä päivityspakettia.  Ne  löytyvät  ne-
tistä sivulta  http://www.ozemail.com.au/~pctask.  PC-Task  kannattaa  päivittää
versioon 4.4 asti, koska vain näin tekemällä saat FPU-emulaation ja vähemmän bu-
geja.
 
Kirjoittajan tavoittaa sähköpostitse osoitteesta aekman@iobox.fi.
