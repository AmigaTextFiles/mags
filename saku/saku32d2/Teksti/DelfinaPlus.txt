2
1*

{3                                  Delfina Plus
{3                                  ------------
 
                                 Timo Kemppaala
 
 
Aikaisemmin Delfinan omistajat  ovat  saaneet  kärsiä  hitaasta  tiedonsiirrosta
muistipalikoille ja/tai medialle Delfina Liten kanssa.  Ongelmaa  pahensi  vielä
sekin, jos ei omistanut SCSI-korttia ja nopeata kiintolevyä. Olen kyllä  kuullut
puhuttavan, että nopea kone ja IDE-levy riittävät mainiosti, mutta oma  kokemuk-
seni puhuu kyllä toista.
 
Amiga-kansan painostuksesta Petsoff teki kuin tekikin kortin muutoksineen.  Toi-
saalta muutokset eivät olleet kovinkaan merkittäviä Liteen nähden, mutta  arvok-
kaita kuitenkin. Petsoff lähti tinkimään "luvatusta"  Delfina  Super  -mallista,
johon olisi ollut mahdollista tunkea jopa 48 Mt muistia. Tämmöinen kortti  olisi
ollut jo jotakin.
 
Riittää unelmointi. Delfina Plus omaa täysin 16-bittisen väylän, jolla se kommu-
nikoi koneen kanssa. Pelkkä väylänopeuden nostaminen ei  kuitenkaan  Petsoffille
riittänyt, joten DSP-prosessori koki myös muutoksia. Delfina Plussaa  vauhdittaa
Motorolan 80 MHz DSP56002 ja vieläpä  ohjelmoitava  sellainen,  kuten  muissakin
Delfina-malleissa. Tähänkään eivät tyytyneet, vaan muistiväylä sai myös  muutok-
sia ja kortin yleisasua muutettiin pikkuisen. Parempi codec ja  muuta  sälää  on
nyt tiukasti parilla piirillä.
 
Aikaisemmin tehdyn Delfina Liten siirtonopeudet olivat  alhaisia,  jopa  niinkin
alhaisia, että se kulutti CPU:ta liikaa, jos taustalla tehtiin jotakin.  Musiik-
kiohjelmistojen pyöritys tuotti minunkin koneelleni tuskaa  Liteä  käytettäessä.
Musiikin kuuntelu onnistui vain lähestulkoon romputtimella ja Liteen kytketyillä
kaapeleilla, ja jos halusi kuunnella MOD/S3M-tiedostoja yms., sekin kyllä onnis-
tui, mutta tehonkulutus oli mahtava.
 
Delfina Plus taas voittaa erän kuin erän missä käytössä tahansa  verrattuna  Li-
teen. Musiikkiohjelmiston ajoa ei enää oikein edes huomaa, kun soittaa kappalei-
ta AHI-ajureilla. Parahiksi uuden kortin saamisen aikoihin tuli erinomainen  oh-
jelma. Mr. Smackina tunnettu Michael Henke koodasi ensimmäisen version AIFF-tie-
dostoja (AIFF-SSND ja AIFF-ADP4) soittavasta DelfAIFF-ohjelmasta  Delfinan  DSP-
prosessorille. Sitä seurasi melkein heti DelfMPEG, joka  soittaa  MPEG  Layer  2
-formaatissa olevia kappaleita DSP:llä. Nettailunkin  aikana  kuuntelen  yleensä
MP2-formaatissa olevia kappaleita.
 
Delfina Plus tarjoaa mahtavia etuja Liteen verrattunna. Plussan muistia on help-
po  lisätä.  Digitaalinen  sisäänmeno  pitäisi  tulla  lähiaikoina  Petsoffilta.
MP3-ohjelmistoa suunnitellaan Delfinalle parasta aikaa, ja  jahka  se  ilmestyy,
niin MP3:ia voi kuunnella  joko  ohjelmalla  itsellään  tai  erillisen  laitteen
(mp3.device) kautta ohjelmilla, jotka antavat  device-määreen.  Totta  kai  tämä
toimii myös vanhemmilla korteilla, mutta jos muistista on  osa  käytössä,  vanha
Delfina saattaa jumittaa koneen,  kun  DSP  joutuu  koville.  Uusi  Plus  jaksaa
pyörittää, vaikka taustalla olisi muutama ohjelmakin.
 
Kortti on ainakin minulla ahkerassa  käytössä,  ja  olen  siihen  erittäin  tyy-
tyväinen. Suosittelen kuitenkin ainakin 68030/50 MHz -konetta, sillä AHI-moodis-
sa soittaminen vie tehoa jonkin verran. 

{5Aminet:
http://ftp.sunet.se/pub/aminet/mus/play/DelfAIFF.lha (23 kt)
http://ftp.sunet.se/pub/aminet/mus/play/DelfMPEG.lha (49 kt)
http://ftp.sunet.se/pub/aminet/util/misc/DelfInit.lha (14 kt)
{5Katso lisää ohjelmavinkkejä tämän Sakun Delfina Lite -jutusta!


{3        Delfina Plus

        Valmistaja:     Petsoff Limited Partnership
                        http://www.petsoff.com, petsoff@petsoff.com

        Hyvää:          hyvä äänenlaatu (täysi 10)
                        voimakas DSP
                        soitettaessa systeemin reagointi
                        ohjelmoitava
                        DelfMPEG, DelfAIFF ja efekteri 
                        moniajo

        Huonoa:         Zorro II -väylä
                        muistin vähyys

        Yleisarvosana:  98%
