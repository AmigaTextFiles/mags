14
1
-1 BeOS_1.IFF 0 0
1 BeOS_1.IFF 0 0
2 BeOS_2.IFF 0 62
3 BeOS_3.IFF 451 94*

{8                          BeOS amigistin näkökulmasta
{8                          ---------------------------
 
                               Risto Mäki-Petäys

                              Kuvat: Jaakko Oranen
 

"Niin kuin AmigaOS olisi pitänyt tehdä", sanoi Jean Louis Gassé, BeOSin pääsuun-
nittelija. Ensi katsomalta BeOS onkin aika paljon AmigaOS:n kaltainen.  Virtuaa-
lityöpöydät saa näkymään eri näyttötiloissa kuten AmigaOS:n screenit, liukupalk-
kien toiminnan saa samanlaiseksi, ja BeOSista löytyy myös näppärä bashin pohjal-
le rakennettu komentorivitulkki. Ikkunat jopa suljetaan vasemmasta yläkulmasta.
 
Ostin kokeilumielessä BeOS 4.5:n Helsingin Dataclubista. Itse asennus sujui hel-
posti. Asennusohjelma näyttää osiot, joista valitaan  haluttu.  Jos  ei  osioita
ole, voidaan BeOS asentaa tyhjälle alueelle, jolloin se täyttää koko levyn. Har-
mikseni asennusohjelmassa ei ole mahdollisuutta luoda tai venyttää osioita, jos-
kin CD:llä toimitetaan karsittu versio Partition Magicista.
 
Asennus on jopa miellyttävän nopea, noin 15-20 minuuttia  (täysi  asennus  ilman
japanin kieltä). Asennuksen päätteeksi hoidetaan BeOS Boot Managerin  asetukset.
Valikossa näkyvät  mahdolliset  käyttöjärjestelmät,  jotka  voidaan  käynnistää.
Käynnistettäessä esiin tulee tekstipohjainen valikko, josta voi nuolinäppäimillä
valita halutun käyttöjärjestelmän, tai määritetyn  ajan  kuluessa  ajetaan  ole-
tuskäyttöjärjestelmä. Asetuksia voi muuttaa milloin tahansa asennuksen  jälkeen-
kin.
 















Asennuksen jälkeen työpöytä on melko minimalistinen mutta ajaa  asiansa.  Mukana
toimitetaan kasa hienoja taustakuvia  sekä  käynnistysääniä.  Ikonit  ovat  mie-
lestäni turhan karut. Niistä tulee mieleen NewIconsin perussetti.  Mukana  tulee
myös muutamia pieniä apu- sekä esittelyohjelmia. Mielestäni positiivista BeOSis-
sa on mukana tuleva ohjelmien kehitysympäristö. Editori  sopii  myös  normaaliin
tekstinkäsittelyyn sekä HTML:n kirjoitukseen.
 
Internet-ohjelmisto on aika vähissä: CD:llä toimitetaan selain, NetPositive, jo-
ka ei osaa kaikkia selaimen perusominaisuuksia kuten esimerkiksi proxyn  toimin-
nan rajoittamista. Jatkossa BeOSin perusselaimeksi on suunniteltu Operaa,  mutta
sen nykyinen betaversio on toistaiseksi erittäin kaatumatautinen. BeOSin  mukana
toimitettu sähköpostiohjelma on myös melko karu. Sähköpostia  varten  soveltuvat
paremmin Tucowsista (http://tucows.kpnqwest.fi)  löytyvät  ilmaisohjelmat.  Myös
iScribe on tutustumisen arvoinen. Tucowsista löytyy myös erilaisia IRC-ohjelmia.
 

{1BeOSia on monesti mainostettu AV-alaan painottuvana  käyttöjärjestelmänä.  Ikävä
{1kyllä kyseisen alan ohjelmistoa ei hirveästi ole BeOSille näkynyt. CD:ltä löytyi
{1perustarpeisiin riittävä moniraituri, mutta siitäkin puuttuu varsin paljon  tar-
{1peellisia ominaisuuksia. Kuuleman mukaan sekvensseri Logic  Audio  on  käännetty
{1BeOSille. Graafinen puoli on aika vähissä. Ohjelmistonkehityspakettiin  sisältyy
{1hieman Photoshopia muistuttava piirto-ohjelma, joka sisältää jopa kerrokset mut-
{1ta on edelleen pahasti kehitysvaiheessa.























{DKokeilin itse kääntää GIMPia (Gnu Image Manipulation Kit) BeOSille, mutta BeOSin
{Dasennukseen ei sisältynyt läheskään kaikkia tarvittavia  kirjastoja,  enkä  enää
{Djaksanut käydä niitä  jokaista  hakemassa  koululta,  joten  luovutin  -  omalla
{Dtuurillani käännös olisi tuskin onnistunut muutenkaan.
 
{DLoppujen lopuksi BeOSista jäi harmittamaan lähinnä etenkin ammattialan ohjelmis-
{Dton puute. Ympäristö on melko miellyttävä  ja  säädettävissä.  Käyttöjärjestelmä
{Dpyörii miellyttävän nopeasti ja käynnistyykin noin kymmenessä sekunnissa.  Siinä
{Don huomattavasti etuja muihin käyttöjärjestelmiin verrattuna, esim.  laitteiston
{Dtunnistaminen  käynnistettäessä  konetta  ja  ikkunan   siirtäminen   virtuaali-
{Dtyöpöydältä toiselle vetämällä.
 
{DAjurituki on melko vähäinen. Oma kokoonpanoni   (Yakumo
{DY586VX -emolevy, P200MMX, Soundblaster PCI64,  S3 Virge
{DDX)  sattui  toimimaan  suoraan.  Kaverini   kokoonpano
{D(Asustekin emolevy, AMD K6-2/400 MHz, Soundblaster  Li-
{Dve, Matrox Millennium G200) toimi  hyvin,  tosin  äänet
{Dtoimivat vasta kun BeOS  päivitettiin  versioon  4.5.1.
{DVaihdettuani koneeni uudempaan ei vanha BeOS enää käyn-
{Dnistynyt, vaikka koneesta vaihtui vain emolevy (nyttem-
{Dmin QDI Titanium IB+) ja prosessori (AMD K6-2/333 MHz).
{DEn saanut  missään  vaiheessa  toimimaan  verkkokorttia
{D(3COM 3c509b) enkä Soundblaster AWE64:ää, vaikka molem-
{Dmille oli ajurit. Molemmat tosin ovat ISA/PnP-kortteja,
{Djoten toimimattomuus ei ole mikään ihme.
 
{DMaaliskuun loppupuolella Be julkaisi BeOS 5.0  Personal
{DEditionin ilmaiseksi. Kokeilin asentaa sitä  ja  petyin
{Drajoituksiin. Ilmainen Personal Edition ei suostu asen-
{Dtumaan omalle osiolleen, vaan toimii tiedoston  sisällä
olevana valeosiona ja täytyy käynnistää Windowsin työpöydän pikakuvakkeesta. Sen
lisäksi moniprosessorituki ei toimi, ja valeosion täytyy olla tasan  501 megata-
vua. Erikseen ostettavassa Pro-versiossa nämä asiat  olisivat  kunnossa,  mutten
viitsinyt enää sijoittaa siihen rahaa, joten tyydyin Personal Editioniin.
 
Valitettavasti koko viritys ei edes käynnistynyt. Ensimmäisellä kerralla se vain
käynnisti Windowsin uudestaan, toisella kerralla jäi jumiin  käynnistyksessä  ja
kolmannella kerralla taas käynnisti Windowsin uudestaan. En tiedä, teinkö jotain
väärin - ainakaan tässä vaiheessa ei ole paljon säädettävissä.  Kuuleman  mukaan
BeOS 5:sta ehdittiin jo julkaista korjauspäivitys, joka ei kirjoitushetkellä ole
vielä ilmestynyt ainakaan Sunetin arkistoihin. 


{8        BeOS

        Valmistaja:     Be Incorporated, http://www.be.com

        Ilmaisversio:   http://free.be.com tai
                        ftp://ftp.sunet.se/pub/os/BeOS/beos/
                        BeOS5-PersonalEdition.exe

        Myyjä:          Dataclub (http://www.dataclub.fi)

        Hinta:          480 mk (versio 4.5 Dataclubista)

Kirjoittajan tavoittaa sähköpostitse osoitteesta basscade7@hotmail.com.
