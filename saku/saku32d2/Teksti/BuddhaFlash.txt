2
1*

{3                                  Buddha Flash
{3                                  ------------
 
                                  Esa Lyttinen
 
 
Sattuipa niin, että yhtenä päivänä boksikoneeseeni oli selvästi  tarvetta  saada
CD-ROM-asema ja isompi kiintolevy. Laskiessani kustannuksia,  paljonko  mahtaisi
maksaa A2000:n päivittäminen niin että CD-ROM, Zip ym. toimisivat sen kanssa on-
gelmitta osoittautui melko hintavaksi (GuruROM).
 
Pohdittuamme ties monettako kertaa  Boogien  kanssa  ongelmaa  päädyimme  Buddha
Flashiin, joka oli melko uusi vehje silloin ja antoi paljon paremmat  edellytyk-
set koneeni päivityksille kuin pelkkä GuruROM. Hintakin oli melko  lailla  sama,
ja Buddha tarjosi kaksi IDE-väylää (yhteensä  4  laitetta)  sekä  A1200-mallisen
kelloportin, johon saisi mm. nopean sarjaporttilaajennuksen. Samalla  säästäisin
laitekustannuksissa,  sillä  tarvittavat  suuremmat  kiintolevyt   ja   CD-ROMit
löytyivät. Jo jonkin aikaa oli kytenyt idea vaihtaa IDE-laitteet pois ja muuttaa
kaikki SCSI-väyläisiksi. Boksikoneessa oli 1 Gt SCSI-levy ja ulkoinen  swap-levy
oli myös gigainen. Nämä yhdistämällä sain saman kiintolevykapasiteetin kuin  en-
nenkin. Oli myöskin toiveita, että  IDE-väylät  toimisivat  nopeammin  A2000:ssa
kuin turbon SCSI-II-väylä - outoa sinänsä.
 
Rahdattuani upouuden Buddhan kotiin ja asennettuani  sen  koneeseen  oli  edessä
seuraava ongelma: A2000:ssahan on melko rajoitetusti  3,5":n  laajennuspaikkoja.
A1200:sta vaihdossa tuli melko lailla lisävehkeitä kuten CD-ROM, joka vei viisi-
varttisen paikan, LS-SuperDisk (120 Mt) toisen 3,5":n paikan  ja  viimeinen  jäi
koneen omalle korppuasemalle, joten paikat olivat täynnä.  Kiintolevyjen  vaihto
sai odottaa. SCSI-levyn jouduin laittamaan tämän vuoksi uuteen paikkaan  poikit-
tain powerin ja CD-ROMin väliin, ja ihme kyllä se pysyi siinä melko jämäkästi.
 
Seuraavaksi testiä, miten Buddha toimisi - olihan se  autoboottaava  eli  mitään
softaa ei periaatteessa tarvinnut asentaa, jos tyytyi pelkkiin  IDE-kiintolevyi-
hin. Koneessahan niitä ei sillä hetkellä ollut, joten virta päälle...  Normaalit
rutinat, ja CD-ROMin ja LS-Diskin  ledit  välähtivät,  niitä  siis  nuuskittiin.
Buddha tuntui toimivan, mutta WorkBenchiin ei kummastakaan  merkkejä  tietenkään
tullut, koska softa oli asentamatta. Levyke sisään ja asentamaan. Oudon  tutulta
se tuntuikin: muokattu IDEFixhän se siellä. Asentaminen  onnistui  ensimmäisellä
kerralla. Nopeutta oli silminnähden enemmän kuin A1200:ssa.  Boksin  kytkemiseen
oli enää aikaa 15 minuuttia, joten oli parempi jättää homma  siltä  päivältä  ja
keskittyä miettimään kiintolevyjen asentamista yön ajaksi.
 
Yön aikana heiveröiset aivoni olivat löytäneet ratkaisun  viimeiseen  ongelmaan.
Päälle kaatuvista romukasoista kaapin uumenista kaivoin esiin A1200:n tornitusp-
rojektin aikaiset jäämistöt, joihin kuului laiteteline. Siihen pystyi asentamaan
3 kpl 3,5" laitetta. Pikainen backup-ruljanssi ulkoisen  kiintolevyn  kanssa  ja
jälleen A2000 osiksi lattialle ja suunnittelemaan laitetelineen asennusta koneen
sisuksiin. Se olikin melko helppoa: viimeisistä laitepaikoista  pääkiskot  pois,
vain yksi lisäreikä ja teline istui paikallaan kuin tehtaan jäljiltä.  Kiintole-
vyt (2 kpl) paikalleen ja kotelo kiinni - kaikki toimi kuten viimeksikin. Bootti
tosin hoidettiin ulkoisen kiintolevyn avustamana. IDE-levyt näkyivät heti  ilman
kikkailuja WB:ssä, kuten olin aavistellutkin.
 
Osiot oli kuitenkin muokattava uusiksi. HDToolBox esiin ja  SCSI_device_name=SC-
SI.device (entinen GVPSCSI) ja käyntiin.  Systeemi  toimi  identtisesti  A1200:n
kanssa, ei ongelmia. Tehtyäni osiot kopioin  systeemin  takaisin  koneen  sisään
IDE-levylle ja boottia - kaikki ok. Pikaiset testit nopeuksille, ja hah - todel-
la IDE oli nopeampi kuin entinen SCSI-levy. Eikä siinä mitään, mutta siirto  oli
tasaisempaa kuin ennen: Delfinan äänitys onnistui ilman jippoilua pätkimättä he-
ti ensimmäisellä kerralla. Sama ilmiö toistui  muissakin  operaatioissa  ja  mm.
poisti erään boksia riivanneen ongelman: uploadin aikana SCSI-kiintolevy tallen-
taessaan tietoja aiheutti sarjaporttiin overflow-ilmiön - hyvin ärsyttävää. Tuon
kiersin siten että vedin johdon kiintolevyn valolta suoraan diodin  välityksellä
RTS-pinniin, mutta nyt sitä viritystä ei enää tarvittu.
 
Systeemi toimi, aika siirtyä A1200:n päivittämiseen  SCSI-levyllä.  Illan  siinä
touhutessani koitti hetki, jolloin kello-ohjattu kytkin käynnisti boksin. CD-ROM
piti omat rutinansa jälleen kerran, mutta sitten: pelkkä hijaisuus. Aikaa oli 15
minuuttia. Pikaisen diagnoosin jälkeen kone ei millään suostunut  käynnistymään.
GVP:n kortti ei ilmeisesti tykännyt olla ilman levyjään. Pikainen ohjekirjan se-
laus, ja kyllä, jos levyjä ei ole yhtäkään, on niitä kontrolloiva jumpperi pois-
tettava. Olisihan se lähtenyt käyntiin aikansa pohdittuaan,  mutta  ei  auttanut
muu kuin ottaa kone auki ja se kirottu jumpperi pois. Kone takaisin läjään, aika
alkoi olla tiukalla, mutta lopulta sain koneen nippuun ja käyntiin hieman  ennen
määräaikaa.
 
Olen aina hämmästellyt, miten boksin käyttäjät osaavat  aavistaa,  milloin  olen
ropaamassa konetta, koska poikkeuksetta aina joku soittaa juuri silloin kun kone
on epäkunnossa. Näin kävi tälläkin kertaa, mutta ehdinpäs ajoissa...  Mutta  jos
teen backupin ja ajan sitä A1200:lla sen aikaa kun ropaan, ei  silloin  soittoja
kuulu. 


{3        Buddha Flash

        Valmistaja: Individual Computers, Jens Schönfeld
                    http://www.jschoenfeld.com/eindex.html


        Edustaja:   Gentle Eye Ky, puh. (03) 363 0048
                    ge@vip.fi, http://www.ge.vip.fi/

        Hinta:      520 mk (4/2000)

        Vaatii:     Amiga, Zorro-väylä

        Tekniikkaa: autoboottaava (myös KS 1.3:ssa)
                    kaksi IDE-porttia, max. 4 IDE-laitetta
                    ohjelmallisesti muutettava IDE-ajoitus
                    A1200-yhteensopiva kelloportti
                    laajennuspaikka HyperCOM+-IO-kortille
                    64 kt flashrom
                    
Kirjoittajan tavoittaa sähköpostitse osoitteesta virgo@vip.fi. Boksi on  avoinna
24h ja vastaa numerosta (03) 367 0962.
