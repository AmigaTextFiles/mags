2
1*

{3                              Minne meni se Amiga?
{3                              --------------------
 
                            Kolumnisti: Janne Sirén
 
 
Olen törmännyt hiljattain eri paikoissa toistuvasti ajatukseen, jonka mukaan mo-
net Amiga-käyttäjät ovat viime vuosina eläneet enemmän  siinä  ajatuksessa  mitä
Amiga voisi joskus olla tai mitä se joskus on ollut - sen  sijaan,  että  keski-
tyttäisiin siihen mitä se on nyt. Ja mitä enemmän sitä mietin, sitä  enemmän  se
täytyy allekirjoittaa.
 
Viime vuodet ovat riepotelleet jäljelle jääneitä  Amiga-käyttäjiä  pettymyksestä
toiseen. Horisontissa on useimmiten näkynyt jokin kipinä, joka on  pitänyt  yllä
toivoa yllä, oli se sitten uusi perheellinen PowerPC-kortteja,  uusi  tuloillaan
oleva lisenssiemolevy, seuraavan sukupolven järjestelmä  tai  vain  uusi,  uljas
omistajayritys.
 
Mieleeni muistuu erään tuttuni sanat jostain 90-luvun puolivälistä.  Jo  silloin
hän totesi ja kieltämättä osuvasti, että Amigalla kaikki se mikä muilla  on  ny-
kypäivää tuntuu aina olevan vasta tulossa. Kommentti ei ollut  mitenkään  pahan-
suopa, eikä sitä ollut tarkoitettu kärjistetysti, mutta se kyllä  piti  tietyssä
mielessä paikkansa.
 
Jos jotain Amigasta puuttui, aina eli usko siitä että kyllä se  ja  se  tuo  sen
pian Amigalle... Ja usein, suurista lupauksista huolimatta, ei tuonut. Tai  sit-
ten tyydymme paljon vähempään kuin muut. Kuinka moni tunnustaa ihan oikeasti ol-
leensa hitusen fiiliksissä Amigalle äskettäin tulleista PC-käännöspeleistä? Minä
ainakin, ja outoa kyllä tein niin, vaikka vieressä oli monta kertaa  tehokkaampi
PC:kin. Mistä lähtien Amiga-käyttäjät hyppivät riemusta peleistä, jotka  tulivat
jo vuosia sitten PC:lle? Minne meni se kotimikro, jolla oli aina ne uusimmat  ja
parhaimmat pelit?
 
Edelläkävijästä on vuosien saatossa tullut perässälaahaaja, ja ikävä kyllä  edes
perässä pysyminen ei tunnu onnistuvan kuin sekalaisten yritysten suurissa  suun-
nitelmissa ja uskollisten käyttäjien päiväunissa.  En  väitä,  etteikö  muutamia
merkittäviäkin askeleita viime vuosina ole tapahtunut, mutta mitä tapahtui sille
kotimikrolle, joka oli etenkin sitä tunteville  kiistatta  parempi  kuin  mikään
muu?
 
Olen kuullut monen aktiivisenkin Amiga-käyttäjän olevan samaa mieltä siitä, että
jos sukulainen tai tuttava kysyy konesuositusta, niin ei Amigaa voi  suositella.
Seuraa pitkä selitys siitä, miksi Amiga on hieno kone ja upea ja kaikkea,  mutta
siitä ja tuosta ja tästä syystä tuo PC on kyllä sille sukulaiselle  parempi  va-
linta. Mitä tapahtui sille kotimikrolle, jota saattoi suositella selittelemättä?
 
Kun joku osoittaa Amigassa jonkun heikkouden, heti kohta ollaan kertomassa kuin-
ka "pian julkaistava" BoXeR tai G3/G4-kiihdyttimet tai Phase 5:n  (R.I.P.)  vii-
meisin pilvilinna tulee ja pelastaa  kaikki.  Ja  vuodesta  toiseen  suurin  osa
niistä unelmista vain valuu sormien välistä ilman mitään substanssia.  Mitä  ta-
pahtui sille kotimikrolle, joka on niin perkeleen hyvä tässä ja nyt, ettei tule-
vasta väliä?
 
Vastaus  kai  on,  että  se  kotimikro  kuoli  jossain   Commodoren   konkurssin
tietämillä. Ja tässä me olemme kuusi vuotta myöhemmin, eikä meillä vieläkään ole
kuin lupauksia paremmasta. Ehkäpä ne lupaukset tällä kertaa  toteutuvat,  ehkäpä
eivät, mutta joka tapauksessa maailma muuttuu, eikä se vanha kunnon  Amiga  kos-
kaan tule takaisin - uusi Amiga on joka tapauksessa jotain aivan muuta, nimeä ja
mahdollisesti emolaatioyhteensopivuutta lukuunottamatta. Ja kuka sanoo, että tuo
uusi Amiga oikeasti on edes hyvä?
 
Itse Amiga-piireissä eläneenä asiaan on helppo suhtautua tunteella,  ja  tahdon-
voima uusii helposti toivoa, mutta toivossa ei ole hyvä elää, jos samalla  unoh-
taa myös elää. Amiga on itselleni viime vuosina ollutkin yhä enemmän  vain  upea
joukko ihmisiä, joten siitä on vaikea olla pahoillaan - Amiga on siinä  mielessä
todella hauska harrastus, ja kaikki toteuttamamme tempaukset ovat olleet  upeita
elämänkokemuksia. Toisaalta varsinainen tietokoneharrastukseni ja -työni ovat jo
vuosia vieneet eri suuntaan.
 
Kaikin mokomin, paremmasta Amiga-tulevaisuudesta saa unelmoida, mutta ei unohde-
ta tarttua myös hetkeen. Ympärillämme on kovaa vauhtia muuttuva  tietokonemaail-
ma, jossa aivan uudenlaiset laitteet mullistavat vanhoja rakenteita  ja  avaavat
teitä uudenlaisille dataelämyksille. Ehkäpä uusi Amiga  uusine  omistajineen  on
siellä joukossa, tai sitten ei, mutta kuka tietää, mitä  muuta  mielenkiintoista
sieltä löytyy!
 
Pidetään silmät auki ja iloitaan siitä, mitä nyky-Amiga ja muut laitteet  voivat
meille tarjota. Juuri tänään. Olen varma, että tarttumalla yhä  vahvemmin  nyky-
hetkeen myös Saku ja Suomen Amiga-käyttäjät ry. säilyttävät arvonsa  yhteiskana-
vanamme.
