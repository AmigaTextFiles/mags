9
1
-1 DelfinaDrawer.IFF 0 0
2 DelfinaPrefs.IFF 47 10
3 Amplifier.IFF 45 0
4 DelfinaDrawer.IFF 0 0
4 DelfinaLoad.IFF 449 128*

{A                                  Delfina Lite
{A                                  ------------
 
                                   Joni Halme
 
 
Koneeni oli pitkään ollut ilman mitään suurempaa uudistusta. Löysin  Keltaisesta
Pörssistä ilmoituksen myytävästä Delfina Litesta. Vaikka minulla ei ollut mitään
erityistä tarvetta äänikortille, ottivat tunteet niskalenkin järjestäni ja lähe-
tin sähköpostia ilmoittajalle. Parin viikon neuvottelujen jälkeen menin pankkiin
ja nostin opintotukeni. Eipä aikaakaan, kun postiennakkoilmoitus tipahti  posti-
luukusta. Paketti oli nuhjaantunut, sotkettu  teipillä  ja  epäilyttävän  kevyt.
Avattuani sen, löysin sieltä pehmustetun kolmion muotoisen kortin, muutaman  le-
vykkeen ja ohuen ohjekirjasen. Hommiin.
 
Löysin kortista kaksi line in -liitintä, CD audio in -liittimen  ja  yhden  line
out -liittimen. CD audio in oli sisäinen liitin ja romppuasemani  oli  ulkoinen,
joten siitä ei paljon hupia irronnut. En vaivautunut  tutkimaan  asennusohjeita,
vaan avasin koneeni ja laitoin kortin Zorroon kiinni. Tiukkaa teki, mutta  kyllä
se siitä. Pari RC-liitintä ja hieman johtoa, ja  ohjasin  Amigan  vanhat  audiot
toiseen sisääntuloon. Sen jälkeen vielä johto kortin  ulostulosta  vahvistimeen,
ja valmista oli.
 
Sitten siirryin softan pariin. Koneessani oli  OS 3.5,  ja  se  tuotti  ongelmia
asennusohjelmalle. Käynnistin koneen toisen kiintolevyosion  kautta,  jolla  oli
vielä OS 3.1. Sinne asennus sujui ongelmitta. Kopioin sitten  vain  tarpeelliset
ohjelmat DOpuksella OS 3.5 -osiolle, ja homma oli valmis. Koneessani oli jo val-
miina AHI, mutta jos sitä ei ole, niin se on muistettava asentaa myös.  Toiveik-
kaana käynnistin koneen uudestaan. Heti ensimmäisenä huomioni  kiinnitti  kohah-
dus, joka tuli ulos vahvistimesta käynnistettäessä. Myöhemmin  kävi  ilmi,  että
kohahdus kuuluu aina kun ajetaan DelfMem, joka käynnistää kortin. Vaihdoin Delf-
Init-ohjelmaan, jonka pitäisi toimia paremmin 040- ja 060-prosessoreilla. Mitään
eroa en kuitenkaan huomannut, mutta ei kohahdus kyllä mitenkään haittaa.

Testasin ensin Amigan omaa audiota. Mitään ei kuulunut ja olin ihmeissäni.  Sit-
ten hokasin käyttää DelfPrefs-ohjelmaa. Sinne oli mykistetty molemmat  sisääntu-
lot.  Sen  korjattuani  äänet  kuuluivat  normaalisti.  Sitten   asensin   AHI:n
käyttämään Delfinaa. Laitoin  AHI  unit  3:n,  jonka  kautta  kuuntelen  MP3:ia,
käyttämään Delfina 16 bit stereo++  -tilaa.  Taajuudeksi  laitoin  maksimin  eli
48000 Hz. Sitten Amplifier V2 päälle ja musiikki soimaan. Ääninautinto  oli  sa-
noinkuvaamaton. Ennen pidin Paulan audiota  ihan  hyvänä,  koska  en  paremmasta
tiennyt, mutta nyt en palaisi siihen millään.
 
Päätin siirtyä askeleen eteenpäin ja vaihdoin AHI-tilaksi Delfina  Hifi  16  bit
stereo++. Nyt tulivat ensimmäiset  ongelmat.  Kone  hidasteli  todella  pahasti.
CPU-rasitus oli 100%, ja se oli kummallista, sillä olihan minulla  sentään  060.
Otin yhteyttä myyjään, joka sanoi ettei itse koskaan  havainnut  ongelmia.  Otin
yhteyttä Gentle Eye:hin, mutta hänkään ei osannut neuvoa. Havaitsin ongelman il-
menevän hifi stereo -tiloissa. Tämä on minulle yhä mysteeri, ja jos joku  tietää
syyn, olisin kiitollinen ratkaisusta. Mutta koska  jo  pelkästään  normaali-  ja
fast-tilat ovat laadukkaita, annoin asian olla.
 
Eräs huomaamani sivuvaikutus oli se, että kaikki AHIn Delfina-tilat vievät  CPU-
loadia hieman Paulaa enemmän, mutta ajattelin  että  kyllähän  sen  kestää,  kun
tietää kuinka hyvää se minulle tekee. :) Sitä paitsi, se oli niin  pieni  nousu,
ettei sitä edes tahdo huomata. Virittelin itselleni vielä johdon CD-ROM-asemasta
kortin toiseen sisääntuloon. Te, jotka ette ole sitä vielä kokeilleet, niin suo-
sittelen lämpimästi. CD-audiot luovat Genetic Speciesiin todella  mahtavat  tun-
nelmat.
 





























 





























                                                     Delfinan mukana tulee jouk-
                                                     ko ohjelmia.  DelfPrefsilla
                                                     asetetaan sisääntulot,  ää-
                                                     nenvoimakkuudet ja  joitain
                                                     filttereitä    -   erittäin  
                                                     kätevä.  DelFX:llä  voidaan
                                                     kortissa  olevan  tehokkaan
                                                     DSP-piirin  avulla   lisätä
ääneen jos jonkinmoista efektiä ja  tehostetta.  DelfLoad  taas  näyttää  kortin
prosessorinkulutuksen. Kaikki ohjelmat käyttävät MUIta, joten ne  ovat  erittäin
helppokäyttöisiä ja hyvän näköisiä. Hain myös DelfMPEG-ohjelman. Se ohjelma  to-
siaan näyttää, kuinka teho- kas Delfinan DSP-piiri todella on: se  soittaa  MP2-
musiikkia ja purkaa sen DSP:llä. Tämän ansiosta CPU -kulutus  on  pyöreä  nolla.
Pysyn kuitenkin mieluummin perinteisissä MP-soittimissa, koska  DelfMPEGillä  ei
ole GUI:ta ja se soittaa vain MP2-musiikkia.
 
Loppujen lopuksi ainoat edut, jotka kortista itse irti
sain, olivat parempi äänenlaatu ja CDDA,  mutta  sille
joka harrastaa musiikkia enemmän Amigallaan,  on  tämä
suomalainen supertuote pakko-ostos. Hanki vielä itsel-
lesi vaikkapa AudioLab16, niin sinulla  on  käytössäsi
vaarallisen hyvä yhdistelmä.
 
 
{AOhjelmistoa ja kotisivuja:
{A-------------------------- 

http://www.petsoff.com
Kortin  valmistaja.  Käy  katsomassa  Delfinan  tarkat
specsit. Täältä löydät myös uusimmat ajurit.
http://www.lysator.liu.se/~lcs/ahi.html
AHI, tärkeä ohjelma, jos haluat hyötyä kortista.

http://amigaamp.amiga-software.com/
http://www.katodev.de
MP-soitto-ohjelmia.

http://kalahari.ton.tut.fi/~k-p/
HippoPlayer, mod-soitto-ohjelma, AHI-tuki.

http://www.act-net.com/wenzel/index_e.html
Play16, soittaa eri sampleformaatteja, AHI-tuki.

Aminet:
http://ftp.sunet.se/pub/aminet/mus/play/DelfAIFF.lha (23 kt)
http://ftp.sunet.se/pub/aminet/mus/play/DelfMPEG.lha (49 kt)
http://ftp.sunet.se/pub/aminet/util/misc/DelfInit.lha (14 kt)


{A        Delfina Lite

        Valmistaja: Petsoff Limited Partnership
                    http://www.petsoff.com, petsoff@petsoff.com

        Vaatii:     Amiga, Zorro II, AmigaOS 2.04, 68020, 5 Mt kiintolevytilaa

        Testattu:   Amiga 3000, OS 3.5, CyberStorm MK3 060, CyberVisionPPC,
                    2 Mt Chip, 64 Mt Fast, 3,2 Gt UW-SCSI, 4,3 Gt IDE,
                    24x SCSI-CD-ROM, Buddha Flash -IDE-ohjain, A2232

        Tekniikkaa: 40 MHz Motorola DSP56002, 24-bittinen dataväylä
                    96kB (32kWords) SRAM, zero-waitstate (12ns)
                    Stereo audio codec (Crystal CS4231A)

Kirjoittajan tavoittaa sähköpostitse osoitteesta halmej@saunalahti.fi ja
hänen kotisivunsa ovat osoitteessa http://www.saunalahti.fi/halmej/.

Delfina Litestä ovat kirjoittaneet myös Teijo Liiri ja Timo Kemppaala
Sakussa #23 sekä Esa Lyttinen Sakussa #31. Lue tästä Sakusta myös juttu
Delfina Plus -kortista!
