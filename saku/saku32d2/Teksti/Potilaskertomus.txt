2
1*

{3                                Potilaskertomus
{3                                ---------------
 
                                 Sirpa Pöyhönen
 
 
Jos joku olisi kymmenen vuotta sitten sanonut minulle, että kiinnostuisin tieto-
koneista, olisin pitänyt kertojaa mielipuolena. Viisi vuotta sitten väite,  että
omistaisin oman koneen,  joka  ei  ole  markkinajohtajan  valmistama  ja  täysin
käyttövalmiina kaupasta kotiin kannettu, olisi saanut aikaan  epäuskoista  muti-
naa. Tai jos kuukausi sitten minulle  olisi  kerrottu,  että  pian  naputtelisin
tekstiä Saku-lehteen, en olisi uskonut mokomaa.
 
 
{3Ei kuulunut riskiryhmään
{3------------------------
 
Synnyin perheemme ainoaksi lapseksi 3. heinäkuuta 1976 Yöttömän Yön  Mansikoiden
kotikaupungissa Suonenjoella. Mainittakoon, että kotona ei ole koskaan kasvatet-
tu riviäkään mansikkaa. Sen sijaan meillä kasvatettiin pihvejä, lapaa,  marinoi-
tuja paistisuikaleita ja muuta sellaista, siis  lihakarjaa.  Isäni  ammatti  oli
viime vuoden maaliskuuhun saakka maanviljelijä, äidin emäntä. Nykyisin  he  ovat
eläkkeellä.
 
Puuhailin paljon itsekseni, sillä naapuritilan samanikäistä  poikaa  lukuunotta-
matta  lähistöllä  ei  leikkikavereita  ollut.  Yhteisiä  leikkejämme  ei  juuri
"tyttöjen jutuiksi" voinut sanoa: laskimme mäkeä, vakoilimme aikuisia, rymysimme
milloin missäkin ja varsinkin keväisin ammuimme räkättirastaita  ilmakiväärillä.
Minä en tosin halunnut ampua, joten sain etsiä kohteita ja kerätä saaliin.
Tyttöporukoissa pyöriminen jäi kokematta eikä enää myöhemmin edes  kiinnostanut.
En vielä nykyäänkään oikein ymmärrä, mitä hohdokasta  on  sipistä  tuntitolkulla
vaatteista, meikeistä, pojista tai poptähdistä! Sen sijaan löysin  kirjat.  Par-
haassa tapauksessa saatoin lukea läpi viisikin kirjaa viikossa. Jo tuolloin luin
mielelläni scifiä ja fantasiaa, jotka ovat edelleen suosikkejani. Lisäksi  pidin
tiiviisti yhteyttä kirjeystäviini, joita oli parhaimmillaan nelisenkymmentä  eri
puolilla maailmaa.
 
Ala-asteella eräs luokkani pojista otti harrastuksekseen takoa  minulle  päähän,
että en ollut mitään, en minkään arvoinen, eikä minusta sitä paitsi koskaan  tu-
lisikaan yhtään mitään. Samaa toisteli lopulta lähes koko muukin luokka, ja  lo-
pulta aloin uskoa niin itsekin. Yli kuusivuotinen, yksinäinen helvettini  loppui
vasta kun sain peruskoulun päästötodistuksen kouraani keväällä  1992.  Viimeiset
kahdeksan vuotta onkin kulunut pystyyn kompuroidessa ja elämää opetellessa. Pal-
jon tehtävää on vielä jäljellä mutta nykyisin menee jo ihan hyvin. Useimmiten.
 
Kotitilan jatkajaa minusta ei tullut, vaikka sekin vaihtoehto olisi tarjolla ol-
lut. Siirryin lukioon eläinlääkärin ammatti mielessä kangastellen ja päätin suo-
rittaa sekä matematiikan että fysiikan laajan oppimäärän. Muistan yhä, miten lu-
kion opo kehotti minua harkitsemaan vielä kertaalleen. Lukiossamme kun  kuulemma
tytöt yleensä valitsivat  helpomman  ja  hyödyllisemmänkin(!)  kielipainotteisen
linjan. Sitä paitsi muiden aineiden opiskelu tulisi kuulemma kärsimään. Lopulli-
sen päätöksen tekoon käytin alle nanosekunnin, ja outo  lintuhan  minusta  tuli:
matematiikkaa sentään luki viisi tyttöä (ja 20 poikaa), mutta fysiikassa sinnit-
telin ykkösluokan  jälkeen  yksin  reilun  kymmenen  miehenpuolikkaan  seurassa.
Ylioppilaaksi kirjoitin keväällä 1995 yleisarvosanalla laudatur.
 
 

{D                                                                     ---------->
{3Alkavaa oireilua
{3----------------
 
Lukiossa jouduin ensimmäistä kertaa varsinaisesti tekemisiin tietokoneiden kans-
sa. Ensikosketus tapahtui lyhyellä atk-kurssilla, josta leijonanosa  kului,  kun
hiki päässä muunsimme binäärilukuja heksadesimaaliluvuiksi ja  päinvastoin.  Ku-
kaan ei oikein tajunnut, miksi. Saimme myös pienen  johdatuksen  tekstinkäsitte-
lyyn. Parhaiten muistan kuitenkin viimeisen tunnin, jonka saimme pelata Wolfens-
teinia. Pelkkien elektroniikkapelikokemusten jälkeen moinen meno räjäytti tajun-
nan ja jäimme erään kaverini kanssa nalkkiin ensimmäisen varttitunnin aikana.
 
Jatkossa vietin paljon ajastani tietokoneluokassa.  Koska  koneen  hankkimisesta
kotiin ei ollut puhettakaan, tein kaikki kirjalliset kotitehtävät koulussa. Jos-
kus livahdimme kaverini kanssa hyppytunniksi tyhjään  atk-luokkaan  turruttamaan
aivojamme ah-niin-kiehtovan Wolfensteinin parissa.
 
Samaisen kaverin kanssa eksyin kansalaisopiston tietokonekurssille. Harjoitukset
liittyivät Windows 3.11 -käyttöjärjestelmän, MS-DOSin ja WordPerfectin  käyttöön
ja osoittautuivat suhteellisen vähän ajattelua vaativiksi. Niinpä istuimme taka-
rivissä miinanraivausta pelaillen ja villiten lähistön keski-ikäiset naisihmiset
kokeilemaan rajojaan MS-DOSin parissa  innolla,  joka  hämmästytti  opettajaamme
suuresti. Kurssin anti jäi vähäiseksi, mutta antoipa sentään perustaidot: koneen
opin käynnistämään, ja tiedostoja korpulta lukemaan ja sille tallentamaan!
 
Lukion kuluessa  eläinlääkäritulevaisuus  lakkasi  houkuttelemasta.  Sen  sijaan
kiinnostuin biologiasta lopulta niin paljon,  että  valmistauduin  toden  teolla
pääsykokeeseen.  Muita  vaihtoehtoja  miettiessäni  huomasin,  että   arvosanani
riittäisivät suoraan pääsyyn Oulun  yliopiston  matematiikan  koulutusohjelmaan.
Hetken mielijohteesta pistin hakulomakkeen postiin ikään kuin varmuuden vuoksi.
 
Ja se kannatti! Posti toi pian kaksi  kirjettä.  Toisessa  kerrottiin  biologian
opiskelupaikan jääneen muutaman pisteen päähän, toisessa toivotettiin  tervetul-
leeksi matematiikkaa lukemaan. Niinpä syksyllä -95 matkasin tavaroineni  Ouluun.
Tyytyväisenä jätin hyvästit kotikaupungin ahdistavalle ilmapiirille,  katkerille
koulumuistoille ja tietyille ihmisille, joita vihasin. Aloittaisin alusta,  ihan
kokonaan. Hankkisin lopultakin elämän!
 
Suunnitelma  alkoi  toteuttaa  itseään  nopeammin  kuin  tajusinkaan.  Heti  en-
simmäisellä viikolla tutustuin  erääseen  oman  fuksipienryhmäni  miespuolisista
jäsenistä. Juttelimme, aloimme liikkua yhdessä, kävin hänen kotonaan  katsomassa
tv:tä (jakson Star Trek TNG:tä  viikossa),  homma  muuttui  seurusteluksi,  ajan
myötä muutimme asumaan yhteen ja nykyään olemme kihloissa. Vasta saman katon al-
le  asettuessamme  minulle  selvisi  kaamea  totuus  koko  laajuudessaan:   olin
törmännyt Amiga-käyttäjään!
 
 
{3Taudinkuva alkaa selvitä
{3------------------------
 
Kyllähän hänellä oma tietokone oli. Ei minulle tullut pieneen mieleenikään, että
se olisi jotenkin *erikoinen*, minulle kaikki koneet olivat vain  koneita.  Olin
sitä paitsi täysavuton, mitä niihin tuli. Itse asiassa minulla oli vankka  käsi-
tys, että kaikki koneet erityisesti vainosivat minua ja kenkkuilivat  ihan  vain
siksi, että yritin käyttää niitä. Siispä reippaasti kumppanilta, tietokoneasioi-
den kaikkitietävältä, apua ruikuttamaan.
 
Kumppanin suhtautuminen ongelmiini oli hämmentävää. Kommentit tyyliin "sellaisia
ne PC:t on" tai "Windows nyt onkin paska" tai "ei  noista  Microsoftin  hommista
ota mitään tolkkua" eivät kamalasti minulle kertoneet. Ihmettelin, miten tyyppi,
jolla oli omakin kone, ei tiennyt mistään mitään. Seurauksena oli pitkähkö  ope-
tustuokio, jonka aikana tajusin syyllistyneeni lähes anteeksiantamattomaan  syn-
tiin: luullut Amigaa miksi tahansa tietokoneeksi, pthyi!
 
Varovainen lähentyminen kumppanini A3000:een alkoi. Aluksi  seurailin  sujuvasti
vierestä, mutta pikkuhiljaa uskaltauduin itsekin tekemään yksinkertaisia asioita
kuten  käynnistämään  addiktoivan  Tetris-pelin  muunnelman,  Hextriksen.  Vähän
myöhemmin kuvioihin tuli mukaan yhteyden  ottaminen  yliopiston  modeemipankkiin
sähköpostin lukua varten, mikä olikin jo melkoinen saavutus meikäläiseltä. Koska
puhelinyhteys  nieli  markkoja,  kannatti  opetella  siirtämään  tiedostoja   ja
käyttämään omaa tekstieditoria. Tällöin ei tarvinnut pitää yhteyttä päällä  kir-
joittamisen aikana.
 
Vuoden verran matematiikan koulutusohjelmassa roikuttuani valmentauduin  uudella
innolla biologian pääsykokeeseen, ja toisella  yrittämällä  onnisti.  Sain  kuin
sainkin opiskelupaikan biologian puolelta Oulusta. Yllättäen  työselostusten  ja
seminaaritöiden laatimiseen tarvittiin kirjoitusväline.  Onneksi  kotosalla  oli
kone, eikä tarvinnut jonottaa julkisissa mikroluokissa  työvuoroa.  Kotikoneessa
olevan Final Writerin käyttöön perehdyin ikään kuin varkain. Samoin tein  tutta-
vuutta AmigaDOSin kanssa opettelemalla uuden shell-komennon  aina  tarpeen  vaa-
tiessa. Vasta aivan äskettäin opin, mitä kaikkea  olisin  voinut  tehdä  suoraan
WB:ltä. No, mitäpä turhaa, KingCON rules! :-)
 
Puolihuomaamattomasti ja mitenkään erityisesti yrittämättä  tulin  tutustuneeksi
Amigan käyttöön noin niin kuin päällisin puolin. Samalla kykyni pärjätä  muiden-
kin koneiden, kuten yliopiston inhojen PC:iden, kanssa koheni huomattavasti.
 
Konkreettisesti Amigan sisälle pääsin kurkkaamaan, kun tuli aika vaihtaa kiinto-
levy kookkaampaan. Ja minähän olin ihan myyty! Jonkinmoinen sairaalloinen  miel-
tymys elektroniikkaan minulla on ollut jo pienestä asti. Piirilevy ja ne  kaikki
houkuttelevannäköiset komponentit nyt vain ovat kerrassaan  vastustamaton  näky.
Syy lienee lapsuudessa ja isän kyvyssä purkaa atomeiksi esimerkiksi  moottorisa-
ha, traktorin starttimoottori, kelloradio,  kamera  tai  iskuporakone  korjausta
varten ja taas kasattuna saada laite uudelleen toimimaan.
 
Noin vuosi sitten perhesopu alkoi rakoilla. Minulla olisi ollut kirjoitushommia,
mutta ainokaisen koneemme omistajakin vaati suurta käyttöoptiota. Ja  kumpikohan
voittaa, jos koodausinspiraatio ja sienijuuriessee laitetaan vastakkain?  Aivan!
Jos kanssaihminen lisäksi käyttää signaturenaan Star Trek:  Voyagerin  hologram-
milääkärin lausahdusta "I don't have a life, I have a program", on parasta  vain
keittää sille kannullinen teetä ja vetäytyä  odottamaan  strategisesti  parempaa
hetkeä kiilata koneelle. Aikaa tosin saattaa mennä muutama päivä, vähintäänkin.
 
Toistuva tilanne käynnisti keskustelun oman koneen  hankkimisesta  minulle.  Kun
rahavarat eivät puoltaneet Pentium-pakettia, täytyi löytää edullisempi ratkaisu.
sfnet.atk.amigassa oli samoihin aikoihin useampiakin  konepaketteja  kaupan,  ja
ratkaisu keksittiin. Minä tarvitsisin konetta lähinnä pienimuotoiseen kirjoitta-
miseen, taloudesta löytyi tekstinkäsittelyohjelma ja tekninen tuki. Ajatus omas-
ta Amigasta alkoi tuntua ihan hyvältä.
 
 
{3Diagnoosi: toivoton tapaus!
{3---------------------------
 
Uutisryhmän kautta löytyi pian Oulussa sijainnut A1200, jonka kävimme  hakemassa
uuteen kotiin. Varusteluna oli 60-megainen 2,5-tuumainen kiintolevy  ja  2+8  Mt
muistia. Uudesta PC-monitorista maksoin enemmän kuin itse koneesta ja kärsin nyt
"rajoitettujen näyttötilojen syndroomasta". Mitä kaikkea jääkään näkemättä...
 
Jo melko pian tarpeellisten ohjelmien asennuksen ja ympäristön hiomisen  jälkeen
törmättiin ensimmäisiin kasvukipuihin. Ajatus vaatimattomasta, kirjoituskäytössä
olevasta koneesta oli ollut vainaa jo syntyessään.  Kiintolevy  nimittäin  alkoi
olla täynnä! Vaihto suurempaan jätettiin hautumaan, kun  lähdin  lähes  puoleksi
vuodeksi Etelä-Suomeen työharjoitteluun ja koneenkäyttö taantui "parina  viikon-
loppuna kuussa muutama tunti Moriaa" -tasolle.
 
Viime lokakuussa koneen ympärillä alkoi taas olla säpinää.  Käytettynä  ostettu,
peräti 240 Mt:n kokoinen kovalevy saatiin kuin saatiinkin vaihdettua vanhan  ti-
lalle.  Käsite  "vaihtaa  suurempaan"  konkretisoitui  vihdoin  minullekin,  kun
3,5-tuumainen levy ei enää mahtunut koneen sisälle, vaan se piti jättää  kotelon
ulkopuolelle. Levyn virransaanti turvattiin näppärästi virittelemällä sille oma,
vanhasta  PC-koneesta  kaapattu  virtalähde.   Kerrassaan   mainio   rakennelma!
Lisäjännitystä elämään saan edelleenkin konetta käynnistäessäni: jos koneen, ko-
valevyn virtalähteen ja monitorin käynnistää yhtä aikaa ja samaan aikaan stereot
sattuvat olemaan päällä, _saattaa_ paukahtaa sulake  ja  samalla  pimenee  puoli
asuntoa. :-T
 
Tilaa tuli ja olin taas hetken aikaa tyytyväinen. Joulun alla iski  sitten  seu-
raava mielijohde, tällä kertaa pahemman sorttinen. Huomasin nimittäin  ajattele-
vani, että oma kone olisi mukava tuntea paremmin. Olisihan  se  hienoa,  jos  ei
ihan joka asiaan tarvitsisi aina olla apua kyselemässä. Kun en muutakaan  keksi-
nyt, hyökkäsin Workbench 3.1 -manuaalin kimppuun ja kahlasin  sen  tunnollisesti
läpi. Sen lukeminen taisi olla lähinnä virhe, sillä seurauksena oli entistä voi-
makkaampi kiinnostus ottaa asioista selvää.  Tällä  hetkellä  olen  tilanteessa,
jossa kaikenlainen lisätieto olisi kovasti tervetullutta. En vain osaa  päättää,
mihin suuntaan säntäisin sitä hankkimaan!
 
Olen myös harrastusmielessä alkanut kiinnostua Amigan piirto-  ja  kuvankäsitte-
lyohjelmista. Tähänastiset tuherrukseni eivät tosin juuri seitsenvuotiaan  teke-
leistä eroa, mutta alkuverryttelyä se vasta on ollutkin :-).  Ja  jossakin  aika
lähellä tulevat koneen rajatkin vastaan. Ei  tarvitse  kummoista  kuvaa  yrittää
käsitellä, jos värejä käyttää yhtään  runsaammin,  kun  homma  muuttuu  tervassa
rämpimiseksi.
 
Amiga-jälleenmyyjien hinnastot ja tuotelistat ovat kokonaan oma lukunsa. Huomaan
piilevän sisäisen rakentelijani heräävän, kun kuolaan tornituspakettien, graffa-
korttien sun muiden jännien romppeiden perään. No, onnekseni  taloudellinen  ti-
lanne ei salli moisten haahuilujen muuttumista todeksi. Ainakaan ihan pian.
 
Myöntää tosin täytyy, että aivan äskettäin itsehillintäni  petti  täysin.  Ostin
käytettynä myynnissä olleen turbokortin jotakuinkin samaan tapaan  kuin  kanssa-
siskoni  muotimekon  alesta:  iskin  kiinni  kuin  sika  limppuun  täysin  ilman
etukäteisharkintaa. Perusteluni on: "Kun sai halvalla hyvän jutun, niin  pitihän
tilaisuus käyttää hyväksi!" (Ainakin kuvittelen, että noiden välillä  on  analo-
gia. Anteeksi, jos olen väärässä!) No, minusta joka tapauksessa tuli tyytyväinen
Blizzard 1230 (68EC030/40 MHz) -turbon ja sen myötä entistä  sutjakamman  Amigan
omistaja.
 
Kaiken lisäksi olen alkanut seurata Amiga-aihepiirin uutisryhmiä. Huolestuttavaa
on se, että alan toisinaan jopa ymmärtää, mistä  keskusteluissa  on  kyse...  Ja
ikään kuin tuossa ei jo olisi tarpeeksi, ajauduin  alkuvuodesta  vielä  Aminetin
notkuvan herkkupöydänkin ääreen. Reilu kuukausi sitten  tömähdin  lopulta  Sakun
kotisivuille, mitä voidaan pitää lopullisena niittinä. Tapauksesta  seurasi  en-
sinnäkin se, että köyhdyin viisikymppiä Sakun hyväksi  ja  toisekseen  se,  että
päädyin naputtelemaan tämän jorinan.
 
Jaa se minun elämäni? Morian peluun,  piirto-ohjelmien  käytön  harjoittelun  ja
tiedonhankinnan lisäksi? Paitsi että luen, heitän myös mielelläni rinkan selkään
ja lähden vaellukselle. Täysin epämusikaalisena ihmisenä  pitäydyn  kuuntelemaan
toisten tuotoksia melko monipuolisesti. Vaikka pakko kai on myöntää,  että  ras-
kaampaan suuntaan olen melko kallellaan, tusinadiscopopista visusti poispäin. Ja
jos Kärpät nousee SM-liigaan, minut tapaa ensi talvena kausikorttipaikalta  Rak-
silan jäähallista. Opinnoissa  aloittelen  parhaillaan  graduntekoa  Maatalouden
tutkimuskeskuksen alaisuudessa, aiheena  kastelierot  ja  salaojat.  Linja  siis
pitää: ei mitään söpöä ja pörröistä...
 
Vähän aikaa sitten jossakin kansainvälisessä Amiga-uutisryhmässä  epätoivoiselta
kuulostava mieshenkilö  etsi  koira-  ja  kissaikoneja,  jotta  voisi  koukuttaa
tyttöystävänsä käyttämään Amigaa. Ihmiset ovat tietysti  erilaisia,  mutta  itse
olen sitä mieltä, että omalla kohdallani houkuttelu on toteutettu paljon elegan-
timmin ja tehokkaammin (ja huomaamattomammin ;-)). Hienoja ikoneita on  tietysti
kiva katsella, mutta vain jos ne ovat ikäänkuin pisteenä iin päällä. Vaadin  ko-
neelta paljon muutakin, jotta sen käyttö olisi mukavaa.  Ja  Amigan  käyttö  on.
Olen vielä sen verran huonosti perillä ohjelmistoyksityiskohdista, että en pysty
tässä tarkasti nimeämään noita tekijöitä. Mutta lupaan kertoa heti, kun osaan!
