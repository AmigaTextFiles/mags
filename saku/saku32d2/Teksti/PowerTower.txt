14
1
-1 PowerTower.IFF 0 0
0 PowerTower.IFF 13 0
2 PowerJuotos.IFF 0 76*







                                   Arto Ekman

 
Pitkään A1200:ani emolevy majaili alkuperäisessä pöytäkotelossa, joka ajan oloon
kävi varsin tukalaksi asuinpaikaksi: kuumuuden vuoksi kiintolevylle tuli kirjoi-
tusvirheitä ja sisäinen MicroniK-scandoubler ilmoitti tukalasta olostaan aiheut-
tamalla häiriöjuovia kuvaruudulle. Oli selvää, että jotain tarttis tehrä,  joten
aloin suunnitella koneen siirtämistä tornikoteloon. Koska  olin  käyttänyt  itse
koneen ostoon suhteellisen paljon rahaa, en halunnut  kaiken  tuhoutuvan  sekun-
neissa kytkiessäni tee-se-itse-torniini virrat. Siispä ostin valmiin  tornipake-
tin...
 
 
{FYleistä höpinää ja pientä napinaa
{F---------------------------------
 
Tornista tulee minulle mieleen jokin serverikotelo; se on näet aikamoisen leveä.
Ei tosin haittaa laisinkaan, koska työskentelytilaa riittää ja  johdot  mahtuvat
hyvin sisälle. Kotelo on korkeudeltaan normaali AT/ATX-miditorni, ja jos  joskus
on pakko siirtyä PC:n käyttäjäksi, luulisin emolevyn sijoittamisen  sujuvan  on-
gelmitta. Powerin tuuletin on melko hiljainen,  ja  kokonaisuuden  pintapuolinen
tarkastelu antaa (turhan) positiivisen kuvan. Mutta en osaa selittää parin  ton-
nin hintaa muuna kuin ryöväyksenä, kun ajattelee seuraavia asioita:
- Kyseessä on kloonitorni; Octekin PC:n voi löytää aivan samannäköisestä tornis-
  ta, luonnollisesti pienemmällä hinnalla.
 
- Paketin mukana ei tullut powerin virtajohtoa! (Boogie lähetti  sen  tosin  2-3
  päivää myöhemmin, mistä kiitän...)
 
- Mukana tuli ns. halpanäppäimistö, eikä KeyTronic 2000, joka mainitaan vanhois-
  sa mainoksissa (Boogie selitti, ettei KT2000:a  enää  valmisteta  DIN5-liitti-
  mellä).
 
- Ohjekirjassa sanotaan pakettiin sisältyvän kuusioruuvien ruuvaamiseen  tarkoi-
  tetun työkalun, mutta omasta paketistani se ainakin puuttui.
 
On hyvä muistaa, että vaikka Amigan saatavuus olisi miten huono tahansa, ei ami-
gistien tarvitse hyväksyä puutteellisia paketteja. Luulisi näillä hinnoilla pys-
tyttävän laatu takaamaan! Itse asiassa laatuhan edistää myyntiä...
 
 
{FKopan kokoaminen
{F----------------
 
Kokoaminen alkoi koneen purkamisesta osiin. Työ vaati varovaisuuteni vuoksi mel-
koisesti aikaa: yhteensä tornitusprojektiin kului kokonainen viikonloppu. Siihen
kannattaa varata aikaa riittävästi! Työssä tulisi  käyttää  maadoitusranneketta,
jotta staattiset sähköpurkaukset eivät vaurioittaisi emolevyn piirejä. Itselläni
ei sellaista ollut... onneksi ei tullut ongelmia! Ohjekirjan (englanninkielinen)
ohjeet ovat suurimmaksi osaksi selviä, mutta esim. emolevyn kiinnityksestä  ker-
rottiin mielestäni liian vähän. Emolevy kiinnittyi  kiitettävän  tiukasti  taka-
seinään, vaikka en keksinyt eräälle kiinnikkeelle mitään käyttöä.
 
Mielenkiintoinen juttu oli reset-painikkeen saattaminen toimintaan. Ohjekirjassa
kehotettiin etsimään emolevyltä komponentit C5B ja R951B, jotka sijaitsevat Gay-
le-piirin oikealla puolella. Etsin niitä pidemmän aikaa, kunnes huomasin  niiden
sijaitsevat juuri scandoublerini alla! Ja sinne pitäisi  juottaa  liitin,  johon
reset-painike kytketään. Hetken aikaa olin hämmennyksen vallassa, kunnes tajusin
soittaa tuotetukeen eli Boogielle. Ongelmasta kerrottuani sain heti  ratkaisueh-
dotuksen: unohdetaan kaikki mitä ohjekirjassa sanottiin ja juotetaan  liitinpala
PCMCIA-portin alta löytyvän tyhjän TP1-liitinpaikan  kahteen  vasemmanpuolimmai-
seen nastaan!
 
                                   Eli  kun  reset-painiketta  painetaan,  virta
                                   pääsee  kulkemaan  nastasta  toiseen ja  kone
                                   resetoituu. Sitten  oli  näppäimistöadapterin
                                   vuoro. Kyseessähän on DIN5-liitäntäisten Win-
                                   95-näppäimistöjen käytön mahdollistava palik-
                                   ka,  joka  työnnetään  näppäimistöliitäntään.
                                   Työntäminen vaati jonkin verran voimia, mutta
                                   adapteri mahtui kuin mahtuikin sisään.  DIN5-
                                   portti kiinnitetään sitä varten tornin taakse
                                   sijoitettuun aukkoon. Vielä  massamuistilait-
                                   teet paikalleen tilavaan  torniin  ja  kaikki
                                   liittimet kiinni, ja valmista on!

Eräs ikävä puute oli peitinlevyjen pieni määrä, joilla on tarkoitus peittää tyh-
jiksi jääneet Zorro-paikat. Nyt pöly pääsee turhan helposti sisään...
 
 


{F                                                                     ---------->
{FGrande finale
{F-------------
 
Lopuksi täytyy todeta näin puolen vuoden koeajan jälkeen, että kyseessä on  luo-
tettava torni, kunhan sen saa kasatuksi. Ongelmia ei ole ollut eikä toivottavas-
ti  tulekaan.  Laajennustilaa  löytyy,  eikä  Blizzardin  turbokaan  enää  polta
ympäristöään. Suurimman kiitoksen on varmasti antanut  kiintolevyraukkani,  joka
vihdoin selvisi burnout-tilastaan. Nyt se käy hiljaisella, joskin varmalla käyn-
tiäänellä eikä virheitä ole ilmaantunut. Myös tämän paketin hinta on  jo  hieman
unohtunut, ja olen pystynyt keskittymään muuhun mukavaan. Ikävin asia tällä het-
kellä on näppäimistöadapteri, joka ei suostu hyväksymään  kahden  nuolinäppäimen
samanaikaista painallusta; toivottavasti tämä korjataan tulevissa paketeissa. 


{F        PowerTower A1200

        Valmistaja: Power Computing Ltd., http://www.powerc.com

        Edustaja:   Gentle Eye Ky, puh. (03) 363 0048
                    ge@vip.fi, http://www.ge.vip.fi/

        Hinta:      1850 mk

Kirjoittajan tavoittaa sähköpostitse osoitteesta aekman@iobox.fi.
