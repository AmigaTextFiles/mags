2
1
0 Flatron.IFF 109 52*

{F                           LG Flatron 795FT Plus 17"
{F                           -------------------------
 
{C                                Teemu Kärkkäinen
 
 























Grafiikkakortin hommattuani alkoi senaikainen monitorin  virkaa  toimittava  NEC
Multisync tuntua todella tukkoiselta. Sitä se teki jo AGA  tiloilla,  mutta  sen
vielä kesti lähes valittamatta. Näin sitten päätin alkaa etsiä uutta  monitoria,
ja ajattelin kokeilla  vaihteeksi  Internetistä.  Ensimmäisellä  yrityksellä  jo
tärppäsi. Verkkokaupan (http://www.verkkokauppa.com) sivuilta löytyi hieno  tar-
jous LG-monitorista ja vielä ilmainen kuljetus kotiin kaupan päälle.  Hinta  nyt
oli hieman tyyris 17" putkesta, mutta amigisti kun  olen,  niin  en  säikähtänyt
sitä vaan päätin, että otetaan nyt sitten kunnon laatuputki kerralla. Kertaakaan
en ole vielä ostostani katunut!
 
Monitori on valkoinen ja omalla jalustalla varustettu. Kuvaruutu on nimensä  mu-
kaisesti täysin tasainen, ja alussa tuntui, että Workbench olisi sisäänpäin tai-
punut, kun oli tottunut kalansilmän malliseen NECiin ja erinäisiin  videomonito-
reihin. Viivottimella tarkistamalla tulin sitten siihen tulokseen, että kyllä ne
viivat ovat suoria, ja hetken päästä silmät jo  tottuivatkin  ruutuun  helposti.
Monitorin mukana tuli manuaali, virtapiuha ja käsituntumalta ihan  hyvälaatuinen
SVGA-piuha. Monitori sisältää myös USB-hubin neljälle laitteelle,  ja  toivotta-
vasti sillekin tulee käyttöä jossain vaiheessa Amigan  tulevaisuutta!  Myös  oma
johto USB:tä varten tuli mukana. BNC-liittimiä ei monitorissa ole, mutta  vaikea
olisi kuvitella, miten tätä kuvanlaatua pystyisi enempää parantamaankaan!
 
Asennuksessa ei oikeastaan ollut mitään ongelmia: piuhat kiinni ja menoksi.  Sen
jälkeen pitikin sitten säätää Picasso96:sta näyttötilat kohdalleen ja myös  nos-
taa reilusti pikselikelloa - NEC kun pystyi kuin hädin tuskin  30  kHz:iin  asti
toimimaan mukisematta. Tällä monitorilla pystyy manuaalin mukaan 30-96 kHz:n ho-
risontaalitaajuuksiin. Virkistystaajuutta luvataan  50-160  Hz.  Maksimiresoluu-
tioksi ilmoitetaan 1600x1200 75 Hz ja siitä saa vielä  selvää,  jos  omaa  hyvän
näön. Merlin tosin jaksaa puskea tuon näyttötilan vain 8-bittisenä ja lomitettu-
na. Normaalit käyttöresoluutiot ovatkin tällä hetkellä 800x600x16 61 Hz (WB)  ja
1024x768x8 77 Hz.  Jälkimmäinen  tila  ei  ikävä  kyllä  jaksa  toimia  kunnolla
16-bit-moodissa näin vanhalla näyttökortilla. Onneksi monitorissa on  jälkilois-
toa sen verran, ettei 61 Hz:n tila värise pahasti. Kyllä se aina  AGA:n  voittaa
silti! :)
 
Näytön  säädöt  hoituvat  kuvaputken  alapuolella   olevilla   kuudella   hipai-
sunäppäimellä. Valikot ovat erittäin selkeät ja säädöt runsaat. Näppäimet toimi-
vat kuin unelma ja ovat myös erittäin tyylikkäät.  Kuvaputkesta  on  myös  turha
peilailla itseään aurinkoisella ilmalla - putken pinta kun on sitä luokkaa,  et-
ten parempaa ole nähnyt. Testailin sitä myös osoittamalla  sitä  suoraan  Magli-
tellä, eikä valoa juurikaan kimmonnut takaisin silmiin, ja siitäkin  suurin  osa
oli aika sinisävyistä. Pisteet kotiin tästäkin. Monitori myös tukee MCP:n  Power
Save -toimintoa täydellisesti. 


{3        LG Flatron 795FT Plus 17"

        Valmistaja:     LG Electronics Canada Inc., http://lge.ca
                        http://lge.ca/products/monitors_795plus.html

        Testattu:       A1260T/64 MHz, 32 Mt, SCSI-Kit IV (1230scsi.device
                        v8.5), Merlin + XCalibur, Micronik Z2, MFC3, 4+1+1 Gt
                        SCSI HD, 32x CD-ROM, OS 3.5          

        Saatavuus:      Verkkokauppa 2630 mk + ilmainen kuljetus
                        Jumbon Mustapörssi 2990 mk

        Yleisarvosana:  10-

Kirjoittajan tavoittaa sähköpostitse osoitteesta wizor@luo.to.
