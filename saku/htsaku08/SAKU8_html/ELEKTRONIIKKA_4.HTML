<HTML>
<TITLE>Elektroniikkakurssi - Osa 4</TITLE>
<H1>Elektroniikkakurssi - Osa 4</H1>
<pre>

 =========================================================================
 E L E K T R O N I I K K A K U R S S I  -  O S A  4   © Esa Heikkinen 1994 
 -------------------------------------------------------------------------
   Copyright:  Ilman tekijän lupaa ainoastaan Sakuissa, muuttamattomana! 
 =========================================================================


Viime kerralla pääsimme teoriapuolella transistoreihin  asti.  Tällä  kertaa
tulee  hieman  kevennystä,  jätämme  teorian  sikseen  ja  luomme  vilkaisun
käytännön elektroniikkarakenteluun, siihen kuinka laite käytännössä rakenne-
taan. Tässä jaksossa opetetaan myös piirilevyn valmistus eri keinoin.

<B>Mitä tarvitaan </B>

Alkava elektroniikan harrastaja selviää varsin vaatimattomilla  varusteilla,
varsinkin jos ei olla varmoja, säilyykö kiinnostus rakenteluun,  ei  kannata
hankkia  kalliita  erikoistyökaluja.  Alkavalle  harrastelijalle   riittävät
apuvälineiksi jo ennestään kotoa löytyvät, tavalliset työkalut kuten  ruuvi-
meisselit, pihdit ym. sähkötyöhön soveltuvat työkalut. Ainoaksi  hankinnaksi
riittää monesti kunnollinen juotoskolvi sekä tinaa. Pieni  ruuvipuristin  on
myös kätevä juotosapu, siihen voi kiinnittää kasattavan piirilevyn. 

 <p><img src="Kuvat/Elektroniikka_10.gif"><br><p> Kuva: Työkaluja 

Jos halutaan tehdä  itse  piirilevyjä,  tarvitaan  muutamia  lisävarusteita.
Nämäkään eivät kovin suurta lovea kukkaroon tee, riippuu itsestä kuinka hie-
not varusteet haluaa hankkia. Yksi piirilevyjen tekemiseen tarvittava työka-
lu jopa löytynee kotoa: rautasaha.  Muut  tarpeet  riippuvat  hieman  siitä,
millä tekniikalla levyjä  halutaan  valmistaa,  valokuvaustekniikalla  vaiko
tussilla  piirtämällä.  Yksinkertaista  laitetta  rakennettaessa  ei   levyä
välttämättä tarvitse tehdä lainkaan, vaan laitteen  voi  rakentaa  valmiille
reikälevylle. Tällöin riittää perustyökalut kuten rautasaha, mitta ja suora-
kulma, joilla levyn saa sopivan kokoiseksi. 

<B>Eri tavat </B>

Laitteita voi oikeastaan rakentaa neljällä eri tavalla. Hetkellisiä  koekyt-
kentöjä ja kytkentämalleja sekä komponentteja voi testailla  breadboardilla.
Breadboard reikälevy, jossa on koskettimien rivistöt on yhdistetty toisiinsa
tietyllä tavalla. Breadboardille rakentaminen ei  vaadi  lainkaan  juotinta,
vaan osat painetaan  siihen  kiinni.  Breadboardille  ei  koskaan  rakenneta
mitään pysyviä kytkentöjä. 

 <p><img src="Kuvat/Elektroniikka_9.gif"><br><p> Kuva: Breadboard 

Hieman breadboardia pysyvämpi tapa on ns. "risuaita", eli komponentit juote-
taan toisiinsa kiinni ilman mitään piirilevyjä. Tällaisia, yleensä hyvin yk-
sinkertaisia kytkentöjä voi joskus  joutua  tekemään  tilanahtauden  vuoksi,
esim. D-liittimen kuoren sisään. Tapa kuitenkin rajoittaa laitteen hyvin yk-
sinkertaiseksi ja tekee sen korjaamisen lähes mahdottomaksi. Lisäksi toimin-
ta voi olla epävarmaa, joten tapa ei  ole  elektroniikkarakenteluun  missään
nimessä suositeltava, ainoastaan erikoistapauksissa. 

Pysyvät laitteet voidaan rakentaa kahdella tavalla.  Ensimmäinen  niistä  on
reikälevy. Reikälevyssä on 2.54 mm. päässä toisistaan olevat reiät yhdistet-
ty foliolla riveittäin toisiinsa. 

 <p><img src="Kuvat/Elektroniikka_8.gif"><br><p> Kuva: Reikälevy 

Rakennettaessa komponentit juotetaan reikälevyyn halutulla  tavalla  ja  fo-
lioita katkotaan poran terällä siten  että  syntyy  halutunlainen  kytkentä.
Piirilevy siis syntyy laitetta rakennettaessa ikäänkuin "lennossa". 

 <p><img src="Kuvat/Elektroniikka_7.gif"><br><p> Kuva: Laite reikälevyllä 

Laitteesta ja varsinkin juotospuolesta tulee tälläkin tavoin varsin  sekavan
näköinen, mutta sen korjailu ja muuttelu on melko helppoa. Rakennustiheys on
tällä tavoin kuitenkin melko suuri, pienelle alalle saa paljon  komponentte-
ja. Valmis reikälevylle kasattu laite käy pidempäänkin käyttöön sellaisenaan
kunhan sen koteloi asianmukaisesti. Reikälevylle kannattaa rakentaakin monet
yksinkertaiset laitteet, joita ei aiota tehdä useampaa kappaletta.

Toinen ja paras tapa tehdä pysyviä laitteita  on  valmistaa  laitteelle  oma
piirilevy. Tällä tavoin laitteesta saadaan siisti ja looginen tutkia ja kor-
jata. Jokaisella komponentilla on levyllä oma paikkansa,  kun  piirilevy  on
nimenomaan tätä laitetta varten suunniteltu. Harrastelijan kannalta piirile-
vyn teko tuo tietenkin enemmän vaivaa, mutta myös laitteesta  tulee  siisti.
Mikäli laitetta halutaan rakentaa useampikin kappale, on piirilevy  ehdoton,
sillä laitteen monistaminen on silloin helppoa. Sen vuoksi kaikki  myytävänä
oleva elektroniikka (TV:t, videot jne..) on aina kasattu omille piirilevyil-
le, joita tehtaassa teettäen saadaan tuhansia kappaleita. Vähänkin  monimut-
kaisemmat laitteet rakennetaan siis aina niitä varten suunnitelluille piiri-
levyille. 

 <p><img src="Kuvat/Elektroniikka_6.gif"><br><p> Kuva: Piirilevy 

Kuten kuvasta näkyy, sekä  komponentti-  että  juotospuolet  ovat  siistejä,
laitteen tutkiskelu ja korjaus on tällöin helppoa, mutta muutosten tekeminen
ei. Sen vuoksi piirilevyä ei koskaan tule suunnitella  ennenkuin  laitteesta
on tehty breadboardille taikka reikälevylle  koekytkentä  ja  todettu  laite
toimivaksi - sillä jos tässä vaiheessa laittesta löytyy merkittävä  suunnit-
teluvirhe, joutuu piirilevyn yleensä suunnittelemaan ja valmistamaan  uudel-
leen ja rakentamaan koko laitteen alusta asti uudelleen. 

<B>Piirilevyjen valmistus </B>

Jos rakennetaan valmista, ostettua rakennussarjaa, on niissä yleensä  mukana
laitteelle suunniteltu piirilevy. Jos  kuitenkin  rakennat  laitetta  pelkän
kytkennän perusteella, kannattaa ensin  arvioida  kytkennän  monimutkaisuus,
eli kannattaako laite rakentaa vain reikälevylle  vai  tehdäänkö  laitteelle
oma piirilevy. Mikäli kytkennän ohessa on  kuva  piirilevyn  kuparipuolesta,
voidaan levy kopioida myös siitä.

Piirilevyksi kannattaa ostaa lasikuitupohjaista piirilevyä (vihreä eristeai-
ne). Pertinax-pohjaiset levyt (ruskea eristeaine) ovat kyllä hieman  edulli-
sempia mutta myös herkkiä lohkeilemaan esim.sahattaessa.

Piirilevyn lisäksi pitää hankkia puhdistusta varten  SINOLia  tai  vastaavaa
alkoholipohjaista ainetta. Ennen kuin kuvioita piirretään levylle, puhdiste-
taan levy huolellisesti SINOLilla sormenjäljistä ja muusta liasta.

 <p><img src="Kuvat/Elektroniikka_1.gif"><br><p> Kuva: Piirilevytussi 

Helpoin ja edullisin tapa oman piirilevyn valmistamiseen on erityinen piiri-
levytussi, jolla piirretään kuviot suoraan levyyn, jonka jälkeen levy on he-
ti valmis syövytettäväksi. Syövytettäessä kupari jää niille aluielle, joihin
tussilla on piirretty, ja katoaa muualta pois. Tällä tavoin ei saada  aikaan
kuitenkaan kovin laadukasta jälkeä, ja esimerkiksi mikropiirejä sisältävässä
kytkennässä on oikosulkujen vaara olennainen. Tussilla kuitenkin  aloitteli-
jakin onnistuu aina. Jos kopioit valmista piirilevyä kuvasta, ota kopio  ku-
vasta ennen aloittamista.  Tämän  jälkeen  voit  asettaa  kopion  piirilevyn
päälle ja tehdä sen läpi piikillä pienet kolot piirilevyyn reikien kohdalle,
mihin komponentit tulevat kiinni. Valmiiden kolojen  perusteella  on  sitten
todella helppo piirtää itse kuviot niiden välille!

Syövytykseen käytetään ferricloridia, jota saa elekroniikkaliikkeistä (esim.
Bebek). 1/2 kilon pussi liotetaan litraan  lämmintä  vettä,  jolloin  syntyy
melko vahva seos jolla syövytys sujuu nopeasti. Käytön  jälkeen  ferriclorid
kannattaa varastoida  esim.  lasiseen  litran  limsapulloon,  sillä  samalla
liuoksella voi syövyttää melkoisen määrän levyjä, yleensä harras-  telijalla
yksi liuos riittää vuosiksi. Jatkossa kun liuos taas otetaan käyttöön,  kan-
nattaa pullo lämmittää esim. vesihauteessa,  sillä  lämpö  nopeuttaa  syöpy-
mistä, samoin kuin mekaaninen liike, joten levyä kannattaa  myös  heilutella
liuoksessa. Syövytystä varten kannattaa hankkia kumi- hansikkaat,  ferriclo-
rid ei kylläkään syövytä sormia, mutta värjää ne ruskeankeltaisiksi muutaman
päivän ajaksi. Ferricloridia käsitellessä on oltava ehdottoman tarkkana  et-
tei sitä roisku vaatteille, sillä se ei lähde  pesussa  pois!  Syövytyksestä
enemmän myöhempänä!

Kun liuos alkaa ajan oloon menettää tehoaan, alkaa syövytysaikakin pidentyä,
jolloin on aika tehdä uusi liuos.  VANHAA  LIUOSTA  EI  SAA  KAATAA  SUORAAN
VIEMÄRIIN, sillä mennessään se syövyttää kromaukset viemäristä.  Liuos  voi-
daan hävittää viemäriin, koska se on vesiliukoinen, mutta se  tulee  neutra-
loida erittäin runsaalla määrällä KYLMÄÄ vettä, esimerkiksi  juoksevaan  ve-
teen sekoittaen pienissä määrissä kerrallaan. 

<B>Valokuvaustekniikka </B>

Paras ja suositeltavin tapa piirilevyjen valmistukseen kotona on ns. valoku-
vaustekniikka. Tämä tekniikka mahdollistaa lisäksi useiden  kappaleiden  mo-
nistuksen samasta kytkennästä ilman suurta vaivaa. Tämä  tapa  on  kuitenkin
jonkin verran kalliimpi kuin tussin kanssa valmistus, mutta  myös  laatu  on
huomattavasti parempi. Lisäksi levyjen valmistus vaatii melko  paljon  koke-
musta, joten ei kannata lannistua jos ei onnistu ensi yrityksellä. Hyvä puo-
li on, että levy menee pilalle yleensä niin aikaisessa vaiheessa, että  voit
pyyhkiä lakat pois SINOLilla ja aloittaa uudelleen alusta.  Menetelmän  idea
on, että valoherkälle pinnalle kuvataan piirtoheitinkalvolle tehty  piirile-
vyn kuva, jonka jälkeen pinta  kehitetään,  jolloin  siitä  syntyy  vastaava
syövytysvalmis maalikuvionti  kuin  piirilevytussilla,  mutta  huomattavasti
tarkempi.

Aluksi siis tarvitaan ns. "filmi", eli piirtoheitinkalvolle tehty kuva  pii-
rilevystä. Tällaisen saa esim. rakennusohjeesta kopioimalla, tai  suunnitte-
lemalla piirilevy itse ja tulostamalla se  esim.laserilla.  Filmin  vaatimus
on, että sen kuviointi on mahdollisimman tumma, mielellään tummien  alueiden
ei tulisi laskea lainkaan valoa läpi. Positiivilakkaa käytettäessä  syöpyvät
piirilevystä filmissä olevat läpinäkyvät (valotetut) alueet pois,  ja  musta
(valottamaton) jää jäljelle.

Kun filmi on olemassa, suuntautuu  matka  jälleen  elektroniikkaliikkeeseen.
Täytyy ostaa joko valmiiksi lakattua valotusvalmista piirilevyä, taikka  va-
lokopiolakkaa (Positiv 20plus), jolla levyn  voi  itse  päällystää  kuvausta
varten. Kokemus opettaa, kumpi on parempi tapa, itse päällystys on  opittava
taito, joka ei kaikilta alussa suju. Jos vaikeuksia  on,  kannattaa  siirtyä
valmiiksi lakattuihin levyihin. Elektroniikkaliikkeestä matka suuntautuu ap-
teekkiin, josta ostetaan kehitystä varten  natriumhydroksidia.  Pieni  määrä
(esim. 100 g) riittää hyvin. Kallein ostos on UV-lamppu, jolla valotus  suo-
rietaan. Lamppu on 300W tehoinen Ultra-vitalux, jonka  löytää  sähkö-  liik-
keestä muutaman satasen hintaan. Tässäkin on silti takaportti  -  jos  ostit
Positiv 20 _plus_ lakkaa, voi sen valottaa myös tavallisella  loistevalolla,
joka sisältää jossakin määrin UV-säteilyä (esimekiksi Livalin 11W pöytälois-
tevalaisin käy) mutta valotusaika on vain pidempi.

Kehiteliuos tehdään sekoittamalla  muutama  gramma  natriumhydroksidikiteitä
litraan vettä. Suorita sekoitus lasipullossa, sillä kiteiden  joutuessa  ve-
teen syntyy lämpöä. Tässäkin liuoksen tehokkuuden määrää kuinka  paljon  se-
koitat, mutta jos laitat liikaa, tulee kehitteestä niin tehokasta että  levy
ylikehittyy, kuva ilmestyy ja katoaa saman tien ja jäljelle jää  lakkaamaton
puhdas piirilevy. Kokemus opettaa  tässäkin.  Älä  koskettele  sekoittamaasi
liuosta paljain käsin. Myös tätä liuosta on varottava  roiskuttamasta  vaat-
teille, sillä se on voimakkaasti emäksistä ja  saattaa  syövyttää  kangasta.
Samoin kuin ferriclorid, myös tämä kehite on jälleen  käytettävissä  ja  yh-
dellä liuoksella kehittää suuren määrän levyjä. Ajan oloon kun  kehitys  käy
hitaaksi, on aika sekoittaa uusi kehite. Vanhan kehitteen voi kaataa suoraan
viemäriin, sillä natriumhydroksidia käytetään mm. tukkoisen viemärin avaami-
seen. 

 <p><img src="Kuvat/Elektroniikka_5.gif"><br><p> Kuva 

1. Lakkaus:

Itse työ aloitetaan leikkaamalla levy sopivan kokoiseksi. Mikäli ostit  val-
miiksi lakattua levyä, voit tämän jälkeen poistaa  suojapaperin  ja  siirtyä
kohtaan 2.Valotus.

Laita uuni kuumenemaan n. 75 asteeseen. Sen jälkeen puhdista SINOLilla  lei-
kattu levy huolellisesti. Puhdistamisen jälkeen levy lakataan kevyesti Posi-
tiv 20 lakalla, jälleen kokemus opettaa kuinka paksu kerros on hyvä. Lakkaa-
minen suoritetaan hämärässä, puhtaassa ja  pölyttömässä  tilassa.  Valaistus
olisi hyvä olla hehkulampuilla (vähäinen UV-säteily) eikä välittömässä  lak-
kauspisteen läheisyydessä! Lakkaamisen jälkeen  vie  levy  uuniin  kuivumaan
noin 15 minuutiksi. Uuni kannattaa ehdottomasti kuumentaa  valmiiksi,  jotta
saat kuivatuksen välittömästi lakkaamisen jälkeen! Jos  lakkaamisen  jälkeen
on liian pitkä aika ennen kuivatusta, kerääntyy lakattuun  pintaan  helposti
pölyjä, jotka aikaansaavat valmiissa levyssä katkoksia. Kun levyn  pinta  on
kuiva, voit tarkastella sitä hämärässä hehkulampun valaistuksessa. Jos pinta
on tasainen ja pölytön, voit kokeilla valotusta.

2. Valotus:

Aseta levy pöydälle, filmi levyn päälle (tarkista  että  tulee  oikein  päin
eikä peilikuvana!) ja näiden päälle lasilevy sekä painot, jotta filmi painuu
tiukasti levyä vasten. Jos käytät 300W UV-lamppua, suorita valotus  noin  40
cm. päästä, noin 5 minuuttia  riittää  hyvin.  Mikäli  käytät  loisteputkea,
esim. Lival pöytävalo, suorita valotus noin 20 cm. päästä (ei lähempää), va-
lotusaika tällöin noin 20 minuuttia. Valotusaika riippuu hieman lakkakerrok-
sen paksuudesta ja tämänkin opettaa kokemus... Liika valotus ei silti  hait-
taa jos filmi on valoa läpäisemätön tummilta alueiltaan ja tiukasti  painet-
tuna levyyn kiinni.

3. Kehitys:

Valotuksen suoritettuasi siirry esim. kylpyhuoneeseen suorittamaan kehitystä
ja syövytystä. Kehitys on myös melko tarkka vaihe, eikä siihenkään voi antaa
mitään yleispätevää ohjetta, kokemus opettaa tässäkin. Pensseli ja  kumihan-
sikkaat ovat kehityksessä ehdottomat. Natriumhydroksidia ei ole  hyvä  käsi-
tellä paljain sormin, ja voimakkaampana se myös kirveelee sormissa.  Suorita
kehitys juoksevan veden läheisyydessä. Upota  puolet  levystä  sekoittamaasi
natriumhydroksidiliuokseen ja pidä sitä toisesta päästä  kiinni  kumihansik-
kailla, samalla pyyhkien koko levyä kevyesti pensselillä. Huomaat  kun  kuva
alkaa tulla esiin. Kehitysprosessi  kestää  yleensä  30-60  sekuntia,  mutta
liuoksen voimakkuus vaikuttaa tähän oleellisesti. Kun kehitystä ei enää  ta-
pahdu, huuhtele levy välittömästi juoksevassa vedessä ja anna sen kuivua.

Jos kehitystä ei tunnu tapahtuvan (kuvaa ei tule), on kehite joko liian lai-
meaa taikka valotusaika liian lyhyt. Jos  taas  kuva  häipyy  kokonaan  (jää
pelkkä kuparipinta), on kehite liian voimakasta taikka filmisi laskee  valoa
läpi myös tummista kohdista, taikka se ei ollut riittävän  hyvin  painettuna
levyyn kiinni valotuksessa, ja valoa pääsi vuotamaan.

Levyn kuivuttua voit tarkistaa kehityksen onnistumisen, kun katsot levyä va-
loa vasten siten, että lakkakerros kiiltää. Kiiltoa pitäisi näkyä vain laka-
tuilla alueilla ja muilta osin levyn pinnan pitäisi olla kuparin samea.  Jos
kiiltoa näkyy myös kuparin päällä, voit kehittää levyä vielä  hieman,  sillä
kupari pitää olla aivan puhdas siltä  alalta  mistä  se  halutaan  syövyttää
pois. Tässä vaiheessa näet myös mahdolliset  pölyjen  aiheuttamat  katkokset
levyssä. Voit tarkistaa levyn perin pohjin ennenkuin  alat  syövyttää  sitä,
sillä tämä vaihe on viimeinen mahdollisuus aloittaa levy alusta uudelleen!

4. Syövytys:

Syövytysvaihe suoritetaan sekin kylpyhuoneessa juoksevan veden  lähetyvillä.
Valmis kehitetty piirilevy (taikka  piirilevytussilla  piirretty)  upotetaan
kokonaan ferrikloridiliuokseen. Liuosta kannattaa  liikutella  esim.  astiaa
liikutellen, se nopeuttaa prosessia huomattavasti. Samoin  liuoksen  lämmit-
täminen, kuten aiemmin jo todettiin, nopeuttaa  prosessia.  Syövytys  kestää
liuoksen voimakkuudesta ja iästä riippuen alle  10:stä  minuutista  ylöspäin
jopa tunteihin, jos liuos on todella heikkoa. Kumikäsineet ovat  välttämätön
apu levyn edistymistä tutkittaessa, ellet halua sormien  värjäytyvän.  Levyä
uitetaan lioksessa kunnes kuparia ei enää ole niillä alueilla joissa  suoja-
maalia ei ole. Tämän jälkeen levy huuhdotaan juoksevassa  vedessä  huolelli-
sesti, annetaan kuivua ja sen jälkeen maali/lakkakuvio poistetaan SINOLilla.
Ferriclorid ja kehite on syytä laittaa tässä vaiheessa pois,  jottei  niiden
kanssa sattuisi haavereita lasten tai kotieläinten suhteen. Katso myös  tar-
kasti varsinkin syövyttämisessä käyttämäsi tila (kylpyhuone) ettei ferriclo-
rid-roiskeita ole jäänyt mihinkään. Jos roiskeet  pääsevät  kuivumaan  esim.
kylpyammeen pintaan, jää niistä ruskeankeltaisia läikiä  jotka  eivät  irtoa
millään! Kannattaa siis olla siisti tässä vaiheessa. Kummatkin nesteet, sekä
kehite että ferriclorid, kannattaa varastoida vaikkapa litran limsapulloihin
ja säilyttää pullot lasten ulottumattomissa, sillä kumpikin aine on  hengen-
vaarallista myrkkyä nautittaessa!!

5. Poraus:

Kun levy on syötyetty ja lakat puhdistettu, on aika porata reiät  komponent-
teja varten. Piirilevykuvat on yleensä tehty siten, että kuparifolioissa  on
valmiit ympyrät reikiä varten, jolloin esimerkiksi IC-piirin kannan  porauk-
set onnistuvat tarkkaan. Jos taas teit levyn piirilevytussilla,  on  sinulla
kopiointivaiheessa piikillä tehdyt kolot porausapunasi. Joskus myös  valoku-
vaustekniikkaa käyttävä saattaa joutua tekemään alkukoloja piikillä, jos fo-
lioissa ei ole valmiina reiän paikkoja. Muuten on vaarana että  pora  lähtee
vaeltamaan ja reikä tulee väärään paikkaan. 

 <p><img src="Kuvat/Elektroniikka_3.gif"><br><p> Kuva: Piirilevypora 

Poraamista varten tarvitset erityisen piirilevyporakoneen sekä eri  kokoisia
teriä. Teriä saa elektroniikkaliikkeistä, ja käytännöllisimmät koot ovat 0.5
mm. (IC-kannat), 0.8 mm. (muiden komponenttien reiät) ja 1 mm. (johtojen  ja
suurien komponenttien reiät). Poraamisessa olisi suositeltavaa käyttää  suo-
jalaseja, sillä kun terä on alle millin paksuinen, se  voi  katketa  melkein
itsestään.

 <p><img src="Kuvat/Elektroniikka_2.gif"><br><p> Kuva: Poranteriä 

Porattuasi kaikki reiät on levy sitten viimeinkin valmis! Omatekoiselle  le-
vylle voi ylpein mielin alkaa kasailla vaikkapa ensimmäistä laitettaan. 

<B>Yhteenveto tarvikkeista </B>

Valokuvaustekniikalla:

- Astiat kehitteelle (säilytystä sekä käyttöä varten)
- Lamppu 300W Ultra-Vitalux ................................. 200-300 mk.
- Lasilevy (ikkunalasien jätelapat ym. sopii hyvin) ...........  5-50 mk.
- Natriumhydroksidia (apteekista, 100g riittää) ............... 20-40 mk.
- Pensseli .................................................... 10-20 mk.
- Positiv 20plus valokopiolakkaa tai valoherkkää piirilevyä ... 20-60 mk.

Tussitekniikalla:

- Piirilevytussi (Decon-Dalo kynä) ........................ Bebek: 19 mk.
- Piikki

Molemmilla:

- Astiat ferricloridille, muovi tai lasi
- Ferriclorid 1/2 kg. pussi ............................ Bebek: 17.50 mk.
- Piirilevyä .................................................. 10-50 mk.
- Piirilevypora ............................................. 100-300 mk.
- Poranterät .................................................. 10-30 mk.
- SINOL  (Saa esim. maalikaupasta, litran pullo) ................. 15 mk.
- Suojakäsineet, emäksen(lipeän) kestävät ..................... 15-30 mk.

<B>Kotelointi </B>

Kun laite on kasattu piirilevylleen taikka reikälevylle, tulee se  koteloida
asianmukaisesti. Tämä nostaa laitteen käyttöarvoa ja toimintavarmuutta  huo-
mattavasti, sillä pelkkänä piirilevynä ympäriinsä olevat kytkennät ovat  to-
della arkoja rikkoontumaan, lisäksi joissakin  tapauksissa  ne  ovat  arkoja
häiriöille taikka aiheuttavat itse häiriötä esim. radioon. Koteloon  voidaan
sijoitella laitteen kytkimet, liittimet ja merkkivalot  omaa  mielikuvitusta
käyttäen, samoin koteloita löytyy kaiken näköisiä, kokoisia ja värisiä,  jo-
ten jokainen voi valita sellaisen kuin haluaa. Samoin löytyy muovista ja me-
tallista sekä sekalaista (muovia mutta etu- ja takapaneelit metallia ym.) 

 <p><img src="Kuvat/Elektroniikka_4.gif"><br><p> Kuva 

Sellaiset laitteet, jotka eivät aiheuta radiohäiriöitä, voidaan vallan hyvin
rakentaa muoviseen koteloon. Tietokonelaitteet, logiikkaa sisältävät ja muut
radiohäiriöitä aiheuttavat aina metallikoteloon.  Muovisissa  koteloissa  on
monesti valmiina ruuveille ulokkeita, joihin voi ruuvata piirilevyn  kiinni.
Siksi piirilevyyn ei kannata porata kiinnitysreikiä ruuveille  ennenkuin  on
tiedossa millainen kotelo laitteelle tulee. 

                         © Esa Heikkinen 30.8.1994
</pre>
<HR>HTML Conversion by <a href="http://www.cs.cmu.edu:8001/Web/People/mjw/Computer/Amiga/Perl/AG2HTML.pl"><i>AG2HTML.pl</i></a> V2.94618b &amp; <a href="http://www.cs.cmu.edu:8001/Web/People/mjw/mjwhome.html"><i>witbrock@cs.cmu.edu</i></a>
