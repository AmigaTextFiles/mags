<HTML>
<TITLE>Ensimmäinen SAKU-kokoontuminen Assemblyillä</TITLE>
<H1>Ensimmäinen SAKU-kokoontuminen Assemblyillä</H1>
<pre>

               <B> Ensimmäinen SAKU-kokoontuminen Assemblyillä 
                ------------------------------------------- </B>

                                Pasi Kovanen


Assembly '94:n yhteydessä, lauantaina kello 16:30 järjestettiin Suomen  his-
torian ensimmäinen Suomen Amiga-käyttäjien unionin  kokoontuminen.  Puolessa
tunnissa suoritettujen kuulutusten ja valotaulutusten avulla  saatiinkin  B-
oven eteen kerättyä oikein mukava määrä paikalla olleita Amigisteja, arviol-
ta jopa muutamia satoja!

Alkuun pieni pahoittelu kaikille paikalla olleille:  kokous  piti  järjestää
alunperin perjantain ja lauantain välisenä yönä.  Kuitenkaan  yllekirjoitta-
neen ja toisen järjestäjän, Jukka Kauppisen tiet eivät väentungoksessa  enää
kohdanneet ennen kuin lauantaina kello 16:00. Kokous pidettiin aivan ex tem-
pore, ja lisäkseni puhumassa ollut Mika Välitalo sai tietää  juontamisestaan
vasta kokouksen alettua! Itse menetin ääneni lähes täysin kahdeksi päiväksi,
sillä jäähallista ei tuntunut löytyvän megafonia.

Mutta kokouksessa saavutimme  kuitenkin  päämäärämme.  Tulosta  saavutettiin
lähinnä tassut kattoon-äänestyksillä ja kokouksen jälkeen  käydyillä  antoi-
silla keskusteluilla.

Yleisesti ottaen kaikki uudistukset saivat tuulta  alleen.  Selvä  enemmistö
kannatti sekä paperi-Sakua, PD-ohjelmien levitystä että  Sakun  rekisteröin-
tiä. Valitettavasti paikalle ei  ehtinyt  rekisteröintiä  järjestellyt  Tomi
Jaskari, ja toinen mukana ollut eli Jukka ei suostunut puhumaan  (!),  joten
antamamme tiedot olivat hyvin ylimalkaisia.

Paperi-Sakusta oltiin valmiita maksamaan 10-15 markkaa, jos  se  olisi  50-&gt;
sivuinen lehti. Muutaman sadan tilauksella uskon hinnan olevan hyvin realis-
tinen, sillä painotalojen  hinnat  laskevat  roimasti  isommilla  sarjoilla,
etenkin jos lehdestä tehdään tabloid (vessapaperi :-) -tyyppinen.

Lisäksi keskustelimme, mitä Amigan tulevaisuuden eteen voimme  tehdä.  Julki
tuli ehdotus, että keräämme rahaa pommikoneisiin ja tuhoamme  koko  Pentium-
tehtaan.   Allekirjoittaneen   mielestä   jäähdytysripatehtaan    tuhoaminen
riittäisi...

Tätä lukiessanne ei minulla enää ole Amigaa vaan alokkaan  "univormu".  Olen
kuitenkin iloinen siitä, että lähtiessäni on SAKU erittäin vakaalla  pohjal-
la. Osittain alkuunpanemani työ ei ole valunut hukkaan, ja  kokous  osoitti,
että mielenkiintoa Sakua kohtaan on.  Tahdonkin  antaa  kiitokset  kaikille,
jotka uhrasivat yli puoli tuntia partyajastaan kokoukseemme ja antoivat  ar-
vokasta apua.

SAKU elää ja voi paremmin kuin koskaan. Toivottavasti samaa voi  pian  sanoa
myös Amigasta. 

                           SAKU - e pluribus unum
</pre>
<HR>HTML Conversion by <a href="http://www.cs.cmu.edu:8001/Web/People/mjw/Computer/Amiga/Perl/AG2HTML.pl"><i>AG2HTML.pl</i></a> V2.94618b &amp; <a href="http://www.cs.cmu.edu:8001/Web/People/mjw/mjwhome.html"><i>witbrock@cs.cmu.edu</i></a>
