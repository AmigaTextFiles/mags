<HTML>
<TITLE>Toimituksen puheenvuoroja</TITLE>
<H1>Toimituksen puheenvuoroja</H1>
<pre>

                                 <B> Toimitus 
                                  -------- </B>

          Päätoimittaja: Janne Siren  Yhteyshenkilö: Tomi Jaskari
              Kansi: Anssi Johansson  Musiikki: Davide Floreno

  Tavutukseen ja muotoiluun käytettiin Riku Puustisen Tekstinmuotoilijaa.
<I>
     Toimitus eivätkä kirjoittajat vastaa julkaistuista artikkeleista. 
       Luet ja käytät oheista materiaalia täysin omalla vastuullasi. 
</I>
 AmigaGuide-SAKU on vapaasti levitettävissä, kunhan siitä ei peritä maksua!


                               <B> Pääkirjoitus 
                                ------------ </B>

Syskyinen tervehdys, Sakun lukija!

AmigaGuide-puoltahan olen toimittanut alusta alkaen reilut puoli vuotta. Nyt
otin harteilleni myös disketti-Sakun ja kaikki piti tehdä kahdesti -  molem-
piin lehtiin erilaisten ruudunleveyksien ja kuva-asettelujen vuoksi. Toivot-
tavasti lopputulos on kaiken sen puurtamisen arvoinen.

Artikkeleita on tippunut varsin nihkeästi vaikka viimeisten viikkojen aikana
niitä tulikin varsin kiitettävästi. Enemmän aktiviteettia kaivataan silti...
Sakua ei voida tehdä ilman Sinun, hyvä lukija, apua.  Lähetelkää  myös  vas-
tauksia lukijakyselyymme, sillä tarvitsemme palautetta  ja  joku  onnellinen
vastanneista voittaa myös palkinnon.

Marraskuussa tapaamme taas! 

<I>Janne Siren </I>


Käsittelen tässä pääkirjoituksessa  lyhyesti  kahta  kannaltamme  oleellista
asiaa, ne ovat Sakun ja Amigan tulevaisuus.

Sakun tulevaisuus: Täytän huomenna 28  vuotta  enkä  näytä  ollenkaan  siltä
miltä syyskuun mikrobitin 'Saku leviää' -artikkelin pohjalta voisi  olettaa.
Syntymäpäiväni kunniaksi on kiva levittää Sakun  uusinta  numeroa  vaikkakin
ohjelmointiteema lässähti käsiin aikapulan ja pelkästään yhden henkilön  va-
raan (minun) jääneiden artikkeleiden vuoksi.

Otetaan tilanne haltuun SAKU ysiin  mennessä  ja  näytetään,  että  pystymme
järjestelemään tietoliikenteestä oikein kunnon tietopaketin. (sinä ja  sinun
teemasi, toim. huom. :-) Samaan tyyliin kuin viimeksikin, heti  vaan  ideoi-
maan ja kertomaan niistä sähköpostiin.

On tärkeää, että kerrot itsestäsi, sillä Sakun tuleva kehitys on kiinni  Si-
nun kiinnostuksestasi asiaan. Ei ole järkeä pitää yllä yhdistystä, jolla  ei
ole jäseniä. Osallistu siis palkintokyselyyn!

Amigan tulevaisuus: Millaisen yhtymän haltuun Amiga joutuukaan kun kone huu-
tokaupataan Bahama-saarilla 6.9 (silloin  lännempänä  pallollamme  vietetään
labour day -juhlaa)?

Mahdollisia ostajia on monta. Eniten internetissä on pohdittu Amigan  kohta-
loa jos Commodore UK:n johtohahmot voittavat oikeudet Amigaan. Mahtavin  os-
taja olisi Samsung, joka  on  taloudelliselta  mahdiltaan  kilpakumppaneista
suurin. Samsung ei kuitenkaan ole kiinnostunut ollenkaan  Commodoren  haara-
konttoreista vaan pelkästään  Amiga-teknologiasta  ja  sen  mielestä  hinta-
pyyntökin oli liian iso...

Mutta aiheesta on turha menettää yöuniaan,  paitsi  Amigasta  toimeentulonsa
hankkivien ihmisten, sillä aika näyttää miten  käy.  Virallista  tiedonantoa
joutunemme odottamaan pitkälle syyskuuhun.

<I>Tomi Jaskari </I>

                           <B> Minäkö avustajaksi? 
                            ------------------- </B>

SAKU kaipaa apuasi, sillä lehteä on vaikea koota ilman artikkeleita. Jos si-
nulla on tuntemusta jostain asiasta jonka luulisit kiinnostavan muita,  kir-
joita siitä. Halukkaat ottakoot yhteyttä toimitukseen SAKU-osastossa mainit-
tujen osoitteiden välityksellä. Voitte myös lähetellä tänne Amigaa  koskevia
kysymyksiä joihin asiantuntijamme pyrkivät sitten vastailemaan. Julkaistusta
materiaalista ei makseta palkkiota ja artikkelia tullaan melko suurella  to-
dennäköisyydellä muokkamaan lehteen sopivaksi (esim. tavutus ja tasaus). Ar-
tikkelien tulee olla toimituksessa viimeistään viikkoa ennen julkaisupäivää.
Muista myös laatu, kaikkea materiaalia ei välttämättä julkaista!


            <B> Kuinka saada kuvat näkymään ja musiikki soimaan? 
             ------------------------------------------------ </B>

Kuvien katselemiseksi tulee display-aliakseen olla asetettuna  sopiva  IFF-
kuvaformaattia tukeva katseluohjelma, joka nappaa kuvan tiedostopolun komen-
toriviltä. Esimerkiksi Display, MultiView tai Viewtek sopii mainiosti  tähän
tarkoitukseen.

1&gt; Alias display C:Viewtek

Pakettiin liitetyn musiikki-moduulin  saa  soimaan  näpäyttämällä  erillistä
musiikki-painiketta etusivulta. Tarvitset vain  sopivan  soitto-ohjelman  ja
siihen viittaavan SAKUPLAY-aliaksen. SmartPlay on  hyvä  vaihtoehto,  se  ei
NW-optiolla avaa ikkunaa ja soiton saa loppumaan näpäyttämällä musiikki-pai-
niketta toistamiseen.

1&gt; Alias SAKUPLAY C:SmartPlay NW
</pre>
<HR>HTML Conversion by <a href="http://www.cs.cmu.edu:8001/Web/People/mjw/Computer/Amiga/Perl/AG2HTML.pl"><i>AG2HTML.pl</i></a> V2.94618b &amp; <a href="http://www.cs.cmu.edu:8001/Web/People/mjw/mjwhome.html"><i>witbrock@cs.cmu.edu</i></a>
