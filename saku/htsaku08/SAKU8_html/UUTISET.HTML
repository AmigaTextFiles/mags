<HTML>
<TITLE>Uutiset</TITLE>
<H1>Uutiset</H1>
<pre>

                                 <B> Uutiset 
                                  ------- </B>

                                Janne Siren


Commodoren myyntiä ei vieläkään  olla  saatu  päätökseen.  Kilpailussa  ovat
edelleen mukana CEI, Amstrad, Philips, Samsung ja Commodore  UK:n  johtopor-
ras. Commodore UK ja CEI ovat ilmaisseet aikeensa jatkaa Amigan  valmistusta
ja kehitystä, muiden aikeista ei ole  selvyyttä.  Commodore  UK:n  johto  on
lähettänyt kirjeitä Amigan jälleenmyyjille  vakuutellen  tilanteen  pikaista
selviämistä ja he ilmeisen vahvasti uskovat voittavansa ja  saavansa  täydet
oikeudet Amigaan. Jos näin käy, Amigoita pitäisi taas ilmestyä  jouluksi  ja
CD1200, sekä CD-asemalla varustettu Amiga  1200  myös  piakkoin.  Tarjouksen
hyväksyminen lienee enää kiinni viikoista, kun kaikki ovat jo rahansa  iske-
neet pöytään. Viimeistään seuraavassa Sakussa tilanne selvinnee.   Voi  olla
että julkaisemme myös erikoisnumeron aiheesta.


<B>AmigaOS 3.1 -päivitys myyntiin </B>

Viime Sakussa kerroimme AmigaOS 3.1:n  olevan  viimeinkin  julkaisukunnossa.
Kesti kuitenkin reilun kuukauden ilmoituksesta ennekuin  paketit  vihdoinkin
pääsivät matkaan. Englannissa Blittersoftin ensimmäinen erä, 200 päivitystä,
myytiin vajaassa viikossa. Päivitystä ei ole vieläkään saatavilla Amiga  600
ja Amiga 1200 -koneille. Alla Blittersoftin yhteystiedot. [Lähde: Internet]

Blittersoft, 40 Colley Hill, Bradwell,
Milton Keynes, Bucks. MK13 9DB.
England

Puhelin: 990-44-0908-220196
Purkki:  990-44-0908-310208


<B>PC:n analoginen joystick Amigaan </B>

Yhdysvaltalainen InterACTIVE Digital Devices (IDD)  on  tuonut  markkinoille
Amiga Smart Port Plus -nimisen lisälaitteen jolla  Amigaan  voidaan  liittää
kaksi PC:n analogista joystickia tai pedaalia. Laitteeseen sopii myös Amigan
digitaalisia joystickeja ja hiiri, ja niiden välillä voidaan liikkua vapaas-
ti kytkintä siirtämällä.  Toimiakseen  pelin  kanssa  analogista  joystickia
varten tarvitaan päivitys pelille. Nyt jo on saatavilla päivityksiä mm.  pe-
leille F/A-18 Interceptor, Knights of the Sky, F-15 Strike Eagle II ja Guns-
hip 2000. [Lähde: Amiga World]

InterACTIVE Digital Devices, Inc.
6730 West Chicago Street, Suite 5,
Chandler, AZ 85226
USA

Puhelin: 990-1-602-940-0340
Faksi:   990-1-602-940-0031 (samassa numerossa myös purkki)


<B>Utilities Unlimited kehittelee näyttökorttia Amigalle </B>

Kuhinan käydessä yhä kuumempana EMPLANT-emulaattorin  PC-moduulia  odottele-
vien joukossa, Utilities Unlimited ilmoittaa toisesta  uudesta  tuotteestaan
samalla avaten kanavat PC-moduulin ennakkotilauksille. EDGE:ksi  (Electronic
Display Graphics Emulator) nimitetty, Amiga 3000 ja  Amiga  4000  -koneisiin
sopiva näyttökortti tulee tukemaan ARGB-standardia ja on yhteensopiva muiden
Cirrus 54xx -sarjan piirejä käyttävien korttien ohjelmistojen  kanssa.  Cir-
ruksen piirejä käyttävät ainakin Picasso II ja EGS Spectrum. Zorro III -kor-
tille mahtuu enintään kahdeksan megatavua muistia ja hintaa EDGE kerää  $299
ilman SIMM-palikoita. Nopeuden pitäisi vastata PowerMacin  NuBus  -näytönoh-
jainta joten vauhtia ainakin on tiedossa, mutta eri asia onkin kuinka  pian.
Utilities Unlimited yrittää ratkoa aikataulu-ongelmiaan  palkkaamalla  uusia
työntekijöitä. [Lähde: Internet]

Utilities Unlimited International, Inc.
790 N.Lake Havasu Ave #16
Lake Havasu City, AZ 86403
USA

Puhelin: 990-1-602-680-9004
Faksi:   990-1-602-453-6407


<B>CD32-yhteensopiva CD-ROM-asema Amiga 1200:lle </B>

Commodoren CD1200-laajennuksen lojuessa edelleen prototyyppitasolla  jossain
hyllyssä, yhteisyrityksessään ZCL ja Archos käyttivät tilaisuutta  hyväkseen
ja julkaisivat CD32-yhteensopivan PCMCIA-paikkaan liitettävän Zappo  CD-ROM-
aseman Amiga 1200:lle. Laite on lähes täydellisesti yhteensopiva CD32-ohjel-
mien ja -pelien kanssa vaikka  Akikoa  emuloidaankin  vain  ohjelmallisesti.
Amiga Format löysi testeissään vain kolme toimimatonta peliä (Lotus Trilogy,
James Pond 3 ja Ryder Cup Challenge) ja mm. Microcosm toimi hienosti. Suurin
etu tästä  laitteessa  on  luonnollisesti  sen  saatavuus  ja  PCMCIA-paikan
käyttö; tilaa jää nyt myös turbolle tai muulle trapdoor-laajennukselle. Zap-
poa myy Englanissa Indi Direct hintaan 195,99 puntaa. [Lähde: Amiga Format]

Indi Direct

Puhelin: 990-44-0543-419-999
Faksi:   990-44-0543-418-079


<B>Man &amp; Man Co. lopettaa Amiga-tarvikkeiden myynnin </B>

Viimeinen todella Amigaan keskittynyt pääkaupunkiseudun tietokoneliike Man &amp;
Man Co. on vuoden sisällä siirtynyt yhä painokkaammin PC-laitteiden myyntiin
ja jättää Amigan nyt kokonaan. Man &amp; Manin Amigan lopettajaisista voi  käydä
hakemassa Amiga-tarvikkeita halvalla. Uutinen ei yllekirjoittanutta ilahdut-
tanut, sillä olen ostanut lähes kaikki Amiga-laitteeni ko. kaupasta  ja  KT-
Data '93 -messujen Amiga-puolesta vastasi lähes yksinomaan Man &amp; Man Co. Ra-
ha maailmaa pyörittää ja valitettavasti PC-puolella sitä  liikkuu  huomatta-
vasti Suomen Amiga-markkinoita enemmän. [Lähde: Internet]

Man &amp; Man Co.
Merimiehenkatu 26
00150 Helsinki

Puhelin: (90) 666 907

Man &amp; Man Co.
Hallituskatu 13
33200 Tampere

Puhelin: (931) 213 2130
</pre>
<HR>HTML Conversion by <a href="http://www.cs.cmu.edu:8001/Web/People/mjw/Computer/Amiga/Perl/AG2HTML.pl"><i>AG2HTML.pl</i></a> V2.94618b &amp; <a href="http://www.cs.cmu.edu:8001/Web/People/mjw/mjwhome.html"><i>witbrock@cs.cmu.edu</i></a>
