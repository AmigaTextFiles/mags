2
1*

{3                      Graal - Tee se itse: Monkey Island?
{3                      -----------------------------------

                                Petteri Bamberg


Point'n'click-pelisysteemi tarkoittaa lähes kokonaan hiirellä ohjattavia graafi-
sia seikkailupelejä, joihin kuuluu esim. The Secret of  Monkey  Island  (TSOMI).
TSOMIn tapaiset pelit ovat kotiohjelmoijien osalta  hankalasti  ohjelmoitavissa,
mutta puolustavat silti paikkaansa helpolla käyttöliittymällään. Helpotusta  oh-
jelmointiin   tuo   Graal.   Graal   on   itsenäinen   ohjelmointikieli,   jolla
point'n'click-pelien ohjelmointi on helppoa.  Neljälle  levykkeelle  jakautuvaan
ohjelmistoon kuuluu tärkeimpänä Graal-editor, jolla ohjelmointi pääosin tehdään.
Muita ohjelmia on mm. ohjelma, joka kryptaa Graalilla tehtyjen pelien listaukset
niin, ettei niistä voi lunttia ratkaisua peliin.

Graal on kieltämättä hieman vaikea aloittelijalle, mutta sen sijaan AMOSilla oh-
jelmoineet ovat ainakin animaatio-ohjelmoinnissa kuin  kotonaan,  sillä  Graalin
animaatiot ohjelmoidaan AMALilla (AMOSin  alakieli,  joka  hoitaa  animaatioiden
käsittelyn). Ohjelman mukana tulee esimerkkiseikkailu, jonka listaukset ovat hy-
vin kommentoituja. Ohjelmoijan  kannalta  välttämättömiin  työkaluihin  kuuluvat
piirto- (esim. DPaint IV) ja tracker-ohjelma (vaikkapa  OctaMED).  Yksi  Graalin
hyvistä piirteistä on mahdollisuus käyttää  useita  pelaajan  ohjaamia  hahmoja,
joita voi tarpeen mukaan vaihtaa. Ohjelmoidessa Online-aputoiminto pitää  huolen
siitä, ettei ohjelmoijan tarvitse jatkuvasti plarata ohjetiedostoa, jolla muuten
on kokoa yli 180 kiloa. Ohjetiedostossa on suppea ohjelmointikurssi, joka  opet-
taa alkeet kuten animaatiot, taustakuvat yms.

Graalin teksturi on varsin monipuolinen ohjelma, ja itse käytänkin sitä mieluum-
min kuin Ediä tai vastaavaa. Toimintoja ovat esim. oikeinkirjoituksen  tarkastus
ja parametrien muokkaus tarvittaessa avulla höystettynä. Parametrejä  muokatessa
voi jotkut parametrit säätää "lennossa". Esimerkiksi  määriteltäessä  pelihahmon
liikkuma-aluetta tulee esiin kyseisen huoneen taustakuva,  johon  alue  rajataan
hiirtä käyttäen. Kun oman huipputekeleensä on saanut valmiiksi, kaikki  pelitie-
dostot kuten taustakuvat ja listaukset tulee siirtää  pelin  omaan  hakemistoon.
Lopuksi kopioidaan pelimoottori samaan hakemistoon, minkä jälkeen oma  peli  la-
tautuu käynnistämällä pelimoottori. Itse olen tavallisesti  karttanut  sellaisia
ohjelmointikieliä, jotka eivät osaa tehdä  kokonaan  itsenäistä  kohdetiedostoa,
mutta tällaisen ohjelman ollessa kyseessä on kaikki anteeksiannettavaa.

Graalin uusin versio on 2.2 ja sen löytää esim.  Gurulandiasta  (puh.  (03)  784
4068) tai Aminetista (game/role/Graal*.lha). Graal on sharewarea,  jonka  rekis-
teröinti maksaa seuraavasti (korkeampaan hintaan sisältyy ohjekirja): 

SEK 150/180  (Ruotsin kruunua) 
GBP 15/18    (Englannin puntaa)
USD 25/30    (Yhdysvaltain dollaria) 
DEM 40/50    (Saksan markkaa)

Graalin ohjelmoija Per Thulin asuu Ruotsissa, joten postikulujen ei pitäisi tul-
la kovin kalliiksi.

Graal tarvitsee vähintään Workbench 2.04:n, 2 Mt muistia ja kiintolevyn toimiak-
seen kunnolla. Itselläni on perus-A1200 ja 85 Mt kiintolevy, ja hyvin pelittää.
