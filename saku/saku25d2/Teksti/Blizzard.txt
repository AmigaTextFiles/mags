2
1*

{3              Blizzard 603e+ Power Board (240 MHz & 68060/50 MHz)
{3              ---------------------------------------------------

                               Ville Karjalainen


Harkittuani jonkin aikaa PowerPC-turbon hankkimista huomasin Gentle Eyen listal-
la 240 MHz:n Blizzard PPC -turbon  50  MHz:n  68060-prosessorilla  varustettuna.
Kortilla ei ollut SCSI-ohjainta, mikä hieman harmitti, mutta tilasin sen kuiten-
kin. Myöhemmin Gentle Eyen Boogie soitti ja kysyi, kelpaako SCSI-II-malli hieman
kalliimpaan hintaan. Kortti tietenkin kelpasi, ja se saapui  postissa  nopeasti.
Blizzard PPC:stä on siis kaksi varianttia: 603 ilman SCSI-II:ta  ja  603+  SCSI-
II:lla varustettuna. Lisäksi tarjolla on erinopeuksisia prosessorivaihtoehtoja.

Korttia testattiin useassa koneessa, mutta kunnolla se suostui  toimimaan  vasta
omassani. Kortti toimitetaan pahvilaatikossa (joka ei yllättäen  ollutkaan  tyy-
pilliseen tapaan musta). Paketin päällä on sarjanumero IDH0015, joten kovin mon-
ta tällaista korttia ei ilmeisesti ole  liikkeellä.  Kortin  mukana  toimitetaan
myös ohjekirja, SCSI- ja System-levykkeet, CD-ROM-levy, ulkoinen  SCSI-II-liitin
sekä PowerUp-tarra. Ohjekirjassa kuvataan kortin asennus seikkaperäisesti, mutta
päätin jättää sen iltalukemiseksi ja ryhdyin asentamaan korttia.

Kiinnitin kortille kaksi ylitse jäänyttä  16-megaista  EDO-muistipalikkaa  (sama
merkki ja nopeus), ja ne sopivat helposti, kunhan ne asensi  oikeassa  kulmassa.
Kortti sujahti A1200:lle tyypillisellä tavalla "helposti" paikalleen, kun koneen
ensin avasi ja avusti toiselta puolelta ruuvimeisselillä vääntämällä. Laajennus-
paikan luukkuun porasin kummankin prosessorin  kohdalle  halkaisijaltaan  tuuman
kokoisen tuuletusreiän. PowerUp-tarraa  en  saanut  kiinni,  sille  ei  löytynyt
pöytämallin Amigasta järkevää sijoituspaikkaa. Rautapuolen asennus  oli  helppo,
vain johdot kiinni ja koneeseen virrat päälle.

Phase 5:n PowerPC-ohjelmien asennus oli helppoa, levyke  asemaan  ja  kopioidaan
68060- ja PowerPC-kirjastot systeemilevylle. Jumppereita kortilla ei  ole,  vaan
se toimii täysin  automaattisesti.  Boot  kestää  yllättävän  kauan,  ilmeisesti
PowerPC tarkastelee flash-muistinsa sisältöä. Muuten kone käynnistyy nopeasti ja
toimii heti. Workbench  toimii  32-värisenä  leppoisasti  AGA-nopeudella,  kuten
68060-systeemissä voi odottaakin.

Testiohjelmien mukaan PPC:n 68060 tuntuu  olevan  hieman  nopeampi  kuin  pelkkä
1260, CyberPatcheria en vielä ole päässyt kokeilemaan. Nopeutus johtuu ilmeises-
ti kortilla käytetyistä 60 ns muisteista.  Seuraavaksi  hain  Aminetistä  kaikki
löytämäni PPC-ohjelmat, ja alkoi yritys saada niitä  toimimaan.  ADoomPPC  antaa
AGAlla keskimäärin 35 fps, ja suurempiakin tiloja pystyi pelaamaan.

MP3-tiedostojen soittaminen onnistuu siten, että käyttää samalla PPC:tä  muuhun,
mutta PPC:llä soitettaessa tiedonsiirto aiheuttaa  joillakin  ohjelmilla  suuria
ongelmia, mikä kuuluu pätkimisenä. Tämä korjautunee kunnon  Chip-bufferoinnilla.
JPEG-kuvien katselu nopeutuu, MPEG-videosta ei tietenkään AGA:lla päässyt  naut-
timaan. Myös kaksi VirtuArt-PPC-demoa  miellyttivät  silmää,  vaikka  niitä  oli
aluksi vaikea saada toimimaan. Phase 5:n levyllä tulleista ohjelmista sain  toi-
mimaan Benoitin, jolla voi ihmetellä 060:n hitautta: siinä missä 060 laskee  ku-
vaa muutamia minuutteja, piirtää PPC sen parhaimmillaan kymmenissä sekunneissa.

Huonoin puoli kortissa on tietysti hinta, 6000 mk. Manuaalit ovat puutteelliset;
ohjelmiston asennuksesta tai käytöstä ei mainita sanaakaan. Mukana tuleva  romp-
pukin on lähinnä huono vitsi: lähes kaikki ohjelmat vaativat CyberGraphX:n (joka
toimii AGA:lla melko huonosti) ja oletuskoneena on A4000, eli ilmeisesti  romppu
on sama kuin CyberStorm PPC:n mukana toimitettu. Asennuslevyjen lisäksi  levyllä
on muutama demo-ohjelma, developer-tiedostot ja ainoastaan kopio  phase5:n  ftp-
palvelimen sisällöstä. Lähetinkin rekisteröintikortin paremman levyn toivossa.

Valitettavasti koko ohjelmistokehityksen tilanne on samaa tasoa.  Kun  kehitysa-
lustana on Phase 5:n ja Haage & Partnerin sotatantere, ei ohjelmien toimivuudel-
ta voikaan odottaa kovin paljoa. Toivoa  antaa  luvattu  yhteinen  käyttöjärjes-
telmä, jota myös ohjelmistonkehittäjät tuntuvat odottavan. Vapaata softaa löytyy
jonkin verran, ja noin puolet toimii suoraan Phase 5:n libraryllä, loput tarvit-
sevat CyberGraphX:n tai muuta virittämistä. Korttia hankkivan kannattaa  hankkia
kunnollinen virtalähde; edes huonommat itseviritellyt  PC:n  virtalähteet  eivät
taanneet varmaa toimintaa. Kortin hintaan nähden virtalähde on  kuitenkin  halpa
parannus.

Nopeampaa konetta on miellyttävä käyttää, ja kun vielä lisää BVisionin, jahka se
saadaan markkinoille, pitäisi PPC-turboon tulla tehoa huimasti  lisää  varsinkin
Zorro II -grafiikkaan verrattuna. Myös WB saa lisää tehoa, kun MP3-soitto-ohjel-
mat ja muut tehoa vaativat ohjelmat alkaa hiljalleen saada PPC-käännöksinä. Myös
SCSI-II-levyn hankkiminen systeemilevyksi on käynyt mielessä, sillä 10 Mt:n  se-
kuntinopeus nopeuttaisi ohjelmien lataamista epäilemättä mukavasti.  PowerPC  ei
ehkä vielä ole järkevä ostos 060- tai 040-turbon jo omistaville,  mutta  ainakin
tällä hetkellä siitä näyttää tulevan olemassa olevan A1200:n laajentamista  har-
kitseville ainoa järkevä vaihtoehto. Amigaan on nyt saatavilla kaivattua  tehoa,
kunhan sitä aletaan hyödyntää.

Lisätietoja Internetissä: www.phase5.de

{9Blizzard PPC -kortista on kuva artikkelissa Saku 98 - Tapahtuman antia.
