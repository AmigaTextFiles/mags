2
1
1 Quake.IFF 0 20*

{3                                     Quake
{3                                     -----

                                 Timo Sievänen


Kanadalainen ClickBOOM-pelitalo käänsi Quaken  Amigalle.  Kyseessä  on  siis  id
Softwaren huippusuosittu "3D"-räiskintä, joka sai Power Mac -version  ja  jatko-
osan viime vuonna. Amiga-versio on tietenkin esikuvalle hyvin uskollinen -  itse
asiassa liikaakin, minkä osoitti yli 50  megatavun  asennus  kiintolevylle  vain
jotta asetukset voi tallentaa, mutta AHI-tuki ja Intuition-alasvetovalikot  ovat
ilmeisimpiä parannuksia. Ellei äänikorttia ole, paras  vaihtoehto  on  kuitenkin
käyttää pelin omaa rutiinia.

Näyttötiloja saa myös vapaasti vaihtaa, CyberGraphXia tuetaan  ja  VGA-monitorin
käyttäjät ilahtunevat pelin fiksuista oletusarvoista: jos DblNTSC  löytyy,  peli
käyttää sitä videotilojen sijasta.

Hyvä idea oli myös Quaken lokalisaatiotuki, ja suomen kielikin on mukana,  mutta
tuskin id olisi vaatinut Quaken sisäisen merkistön koskemattomuutta - esim. ä ja
ö siitä puuttuvat. (Myönnettäköön, että ne aiheuttaisivat  hämminkiä  Internetin
deathmatchien viesteissä.)

Ohjata voi näppäimistöllä, mitä en voi sanoa omasta puolestani, hiirellä  (kolme
nappia, eikä näppäimistöä juuri tarvitse) tai tikulla, todennäköisesti  analogi-
sella.

Latausajat ovat paljon totuttua pidempiä, mihin ovat osasyynä suuret datatiedos-
tot. PC:n FAT-osiolla ne säästävät paljon tilaa, Amigalla ainoastaan hidastavat.






























Muistin hyödyntämiseen ei tarvitse käyttää omia Ram  Disk/levyvälimuistivirityk-
siä, vaan peli ottaa leijonanosan vapaasta muistista, ellei sitä sitten komento-
rivillä estä.

Vaikka nopeus ei ehkä olekaan paras mahdollinen, pelattavuus ei 68060:lla  katoa
ainakaan normaalivaikeustasolla kohtalaisella  tarkkuudella.  Kesäkuussa  ilmes-
tyväksi luvattu 68060-päivitys auttanee myös. Itse asiassa tarkkuuden laskeminen
hyvin alas ei saanut päivitystä nopeaksi, joten paljon aikaa menee kaikkeen muu-
hun - näyttökortilla pitäisi saada tarkkuutta lisää, mutta vasta peliin  luvattu
PowerPC-päivitys  poistanee  hidastelun  PPC-koneissa.  Huomaa,  ettei   kaikkia
käytettyjä FPU-komentoja 68060:ssa ole, joten sitä  käytettäessä  CyberPatcherin
kaltainen ohjelma täytyy olla ajettuna, ennen kuin Quake käynnistetään.

Mitä enemmän yksityiskohtia ja etenkin vihollisia, sitä enemmän laskentaa -  en-
simmäisillä "lämmittelytasoilla" 68060:lla ei ole mitään ongelmia selviytyä jopa
320x200-tarkkuudesta varsinkaan alimmalla  vaikeustasolla,  mutta  edetessä  pi-
demmälle täytyy ikkunaa pienentää selvästi. Löysin myös kolmannen osapuolen  te-
kemän tason, jossa oli paikoin niin paljon toimintaa, että grafiikka  oli  pakko
laskea 1x2-tarkkuuteen - ja silti pelin kello kulki noin kaksi kertaa liian  hi-
taasti!

Tavallinen vaikeusaste on verraten helppo pelityypin omaksuneelle: ensimmäisessä
episodissa ei juuri tarvitse yrittää yhtä tasoa uudelleen,  ja  tunnelmaa  pilaa
lisäksi liian tiuhaan asetetut ammuslisäykset (vrt. Alien  Breed  3D  II,  jossa
virheisiin ei ole varaa). Vaikeusasteen kohottaminen  lähinnä  lisää  tapettavan
määrää. Inhottavinta on kuitenkin id:n töpeksimä kehno  tekoäly  (tai  mikälie),
Doomiin verrattuna vain eri lajien keskinäiset tappelut ovat uutta.

Grafiikasta voi sanoa vain, että aikoinaan parempaa nähtiin vain Amigalla.  Kat-
selukulmat sen sijaan ovat vapaita, suoraan ylös- tai alaspäin voi katsoa  ilman
pintakuviointien vääristymistä. Kaikki näkökentässä oleva on tehty 3D-objekteis-
ta, mikä on muuten hyvä asia mutta tekee räjähdyksistä aika  ponnettomia.  Taso-
suunnittelu on kuitenkin nättiä, ja koluttavaahan  onkin  kymmenien  megatavujen
edestä. Vesi on kuitenkin pinnan yläpuolelta aivan yhtä läpinäkymätöntä kuin li-
ma tai laavakin, vaikka sukellellessa eteensä näkee valaistuksesta riippuen koh-
talaisesti.

Vaikeustasoja on kolme, sekä erikseen piilossa monille id:n  vanhoista  peleistä
tuttu "Nightmare". Onneksi 30 varsinaista tasoa  on  jaettu  neljään  episodiin,
joista ensimmäinen on huomattavasti helpompi, joten kaikille pitäisi löytyä  so-
piva haaste.

Asevalikoimassa on taistelukirves, haulikko, kaksipiippuinen haulikko (ampuu mo-
lemmista piipuista yhtäaikaa), naulapyssy, supernaulapyssy, kranaatinheitin, ra-
ketinheitin (ampuu samoja kuin ed.) ja salama-ase, joka ladataan akuilla.  Muita
erikoisempiakin hyödykkeitä voi kerätä, esimerkiksi  tappotehonsa  voi  joksikin
aikaa nelinkertaistaa massamurhaa varten.

Yksinpeliä voi parantaa Mission Packeillä, mutta ne ovat hintavia. "Miksi Click-
BOOM ei yrittänyt tehdä samantien näistä kokoelmaa?" saatat kysyä. Koska  CD  on
täynnä Trent Reznorin (Nine Inch Nails) audio-raitoja, jotka sopivat  yksinpelin
sekaan varsin hyvin. Pelin aikana ei varsinaista musiikkia kuule,  ellei  vaihda
CD:tä joksikin toiseksi.

Kokeilin myös moninpeliä, deathmatchiä, jossa on  oltava  nopeampi  ja  ovelampi
kuin kaikki muut ja kerättävä pisteitä lahtaamalla  kaverinsa  tai  kuka  sitten
sattuu olemaan tiellä. Moninpeli toimi heti oikein hyvin ja tuntui  kumma  kyllä
toimivan erittäin nopeasti hitaasta sarjaportista huolimatta.  Myös  lähiverkkoa
tuetaan Amipx.libraryn avulla. Ennen Quaken alkuperäistä ilmestymistä deathmatc-
hit pelattiin ykkösepisodin tasoilla, mutta varsinaisia tappelutasoja pelin  mu-
kana tulee kuusi, ja lukemattomia lisää löytyy mm. Internetistä.

Suurin osa ohjeista tulee digitaalisessa muodossa  (varsinkin  Amigaan  liittyvä
asia) eikä niitäkään ole paljon. Enempää mukaan ei olisi mahtunutkaan, koska pe-
li toimitetaan pahvisessa CD-kotelossa, johon on ängetty alkuun pääsemistä  aut-
tava "pakollinen" ohje, joka on myös Quake/Amiga-juliste.

Piakkoin pitäisi Alive Mediasoftilta ilmestyä myös kokoelma nimeltä  The  Unhole
Trinity, jossa on Amiga-Quake sekä kaksi lisä-CD:tä, joilla on  paljon  muutakin
kuin vain Quake Mission Packit 1 ja 2. 

{3        Quake

        Lyhyesti:       Ajatuksella tehty käännös, mutta lopulta itse
                        Quaken ainoa valtti on kuitenkin moninpeli
                        verkossa.

        Testattu:       A1200T, 68060/50 MHz, Amiga OS 3.1, 16 Mt,
                        sittemmin 32 Mt Fast-RAM, 33600 bps modeemi

        Vaatimukset:    68020+ (suosittelen 68040+), FPU, AGA tai
                        näytönohjain, 8 Mt RAM (32 Mt suositellaan),
                        CD-ROM

        Julkaisija      PXL computers / ClickBOOM (www.clickboom.com),
                        id Software

        Edustaja:       Gentle Eye Ky, puh. (03) 363 0048, www.ge.vip.fi,
                        ge@vip.fi

        Pelaajia:       1-16

        Ikäraja:        RSAC ei käytä, väkivaltaa ja rumaa kieltä väittävät
                        sisältävän.

        Grafiikka:      86%
        Äänet:          81%
        Pelattavuus:    93%

        Yleisarvosana:  91%

Englantilainen CU Amiga -lehti antoi pelille 95 pistettä ja Amiga Format 94 pis-
tettä.
