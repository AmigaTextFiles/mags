10
1
0 Myst_1.IFF 47 54*

{A                                      Myst
{A                                      ----

{B                                  Janne Siren

























Löydät kuluneen kirjan, jonka sivuilta  paljastuu  kuva  kauniista  aavan  meren
ympäröimästä saaresta. Painat kämmenesi kirjan sivulle  ja  tunnet,  kuinka  oma
maailmasi katoaa pimeyteen. Tilalle valkenee tuo kirjan kuvailema mystinen  saa-
ri. Saari on Myst ja tehtävänäsi tutkia, sillä tämän kummempaa evästystä et mat-
kaan tule saamaan.

Myst on kaunis mutta samalla traaginen tarina petoksesta menneiltä  ajoilta.  Se
on kuvaus niin epätodellisista mutta samalla niin käsin  kosketeltavista  maail-
moista, että siihen uppoaa melkein kuin todella olisi löytänyt tuon  oudon  kir-
jan. Aluksi niin rauhallinen ulkokuori alkaa elää ympärillä  ja  saada  hitaasti
mutta varmasti nimiä ja kasvoja.

Tarina kertoo kirjailijasta ja hänen perheestään.  Tämä  kirjailija  on  perinyt
omalta isältään taidon luoda kirjoittamalla todellisia maailmoja,  jotka  luovat
puitteet upealle seikkailulle. Tarina vie  matkailijaa  varjoisista  metsiköistä
kivisille saarille ja korkealle puiden latvoihin. Maailmoja peittävät mitä  omi-
tuisimmat laitteet, jotka tarjoavat vihjeitä kauan sitten unohdettuun menneisyy-
teen ja ratkaisun avaimia tulevaisuuteen.

Myst on graafinen seikkailupeli, mutta ei siinä merkityksessä kuin olemme tottu-
neet Monkey Islandien myötä ajattelemaan. Ensinnäkin Myst esittää näkymän  peli-
maailmaan pelaajan silmin. Toisekseen kaikki tapahtumat hoidetaan hiirellä  mai-
seman päällä hutkien, eikä ruudulla ole lainkaan ylimääräisiä ikoneita tai teks-
tejä. Sikäli kuin monitorilla ikinä voidaan esittää oikeaan ihmisen näkökenttään
rinnastettavaa näkymää, Myst tarjoaa sellaisen.

Näin ainakin kunnes peli alkaa liikkua - tai siis, ei ala liikkua. Se  nimittäin
liikkuu hyvin vähän. Äkkisältään Myst on kuin slide-show, jossa hiirellä klikat-
taessa ilmestyy seuraava kuva. Pelin edetessä maisemat alkavat  hiljalleen  elää
ja upea äänimaailma astuu kuvaan, joten staattisuus  unohtuu  nopeasti.  Lisäksi
itse maisemakuvat ovat upeasti renderoituja, ja viimeistään kun  tarinan  syvyys
ja laajuus potkii sisään, voidaan viimeisetkin pahat puheet slide-showsta  unoh-
taa.

Peli on pullollaan erilaisia arvoituksia, jotkut jopa niin ilmeisiä ja tekemällä
tehtyjä, että ne naurattaisivat jos tulisivat vastaan missään muualla. Mutta  ei
tällä kertaa, sillä Myst ei olisi Myst ilman niitä. Kärsivällinen tutkija löytää
kaikkeen selityksen, ja sitä Myst todellakin tarvitsee; kärsivällisyyttä ja  ha-
lua tutkia. Tämä on ennen kaikkea peli ajattelevalle mielelle.

Myst vei allekirjoittaneen mukanaan tunneiksi kerrallaan. Peli-istunnot kestivät
harvemmin alle viisi tuntia, ja näitäkin sessioita tarvittiin kymmenkunta, ennen
kuin viimeisetkin salat aukenivat. Rehellisesti täytyy kuitenkin  myöntää,  että
pari kohtaa ratkaisin ymmärtämättä heti, mitä olin tehnyt. Myst on loppuun  asti
erittäin looginen, mutta arkipäivän logiikka  ja  pelin  surrealistinen  maailma
eivät välttämättä aina kohtaa. Ehkä en sittenkään antanut pelin aina viedä  tar-
peeksi. Mystin äänimaailmaa ei myöskään sovi aliarvioida, sillä  useat  ongelmat
ratkeavat yksinomaan sen avulla.

Lisäksi kahdessa kohtaa, juututtuani tuntikausiksi,  turvauduin  vinkkipalveluun
ja molemmilla kerroilla vain huomatakseni, että olin tehnyt  käytännössä  kaiken
oikein. Ensimmäisellä kerralla  olin  vain  laskenut  erään  astelukeman  hieman
väärin ja siten mennyt harhaan, ja jälkimmäisessä tapauksessa, aivan  pelin  lo-
pussa, ohjeissa oli kaikki se mitä olin jo tehnyt, ja palattuani  tutkimaan  va-
hingossa selvitin tilanteen. Molemmilla kerroilla ratkaisu oli niin selvä,  että
hakkasin pitkään päätäni  seinään  tyhmyydestäni,  mutta  kun  usko  pelin  oma-
peräiseen loogisuuteen vain ei ollut riittänyt...

Mystin syntyhistoria Amigalla on melkein yhtä omaperäinen kuin itse  peli.  Alun
perinhän Myst tehtiin Macintoshille ja PC:lle muutama vuosi sitten, ja siitä tu-
li eräänlainen romppuseikkailujen suunnannäyttäjä. Amigalle peliä ei tarkoitettu
julkaistavan, kunnes joku ohjelmoijaryhmä teki pienen, laittoman demoversion  ja
vakuutti Capital Punishmentilla tutuksi tulleen ClickBOOMin sen mahdollisuuksis-
ta menestyä Amiga-julkaisuna. ClickBOOM hankki lisenssin pelin kääntämiseen Ami-
galle, ja lopputulos julkaistiin viime jouluna. Peli on käännetty koreaa pahvis-
ta laatikkoa myöten upeasti.

Teknisesti Myst on Amiga-mittapuun mukaan varsin  vaativa  peli.  Ensinnäkin  se
vaatii CD-ROM-aseman, ainakin kaksinopeuksisen. Toiseksi Fast-muistia  tarvitaan
kahdeksan megatavua ja prosessoripuolelta vähintään  68020.  Grafiikkapiiristönä
tulee olla AGA tai CyberGraphX-yhteensopiva näytönohjain ja peli kaipaa resoluu-
tiokseen ainakin 640x400.  Itse  pelasin  Mystin  läpi  68030-pohjaisella  Amiga
1200:lla, jossa oli kahdeksan megatavua Fast-muistia, nelinopeusromppuasema  (Q-
Drive) ja tavallinen videomonitori. Tämä yhdistelmä riittää ihan  hyvin,  joskin
animaatiot tahmaavat hieman ja lomitettu näyttötila väpättää minkä kerkiää.

Toinen testilaitteisto oli  varustettu  Picasso  IV  -näytönohjaimella,  jolloin
päästiin nauttimaan 24-bittisistä animaatioista ja videopätkistä,  mikä  paransi
grafiikkaa rasteroinnin poistuttua. 68060 ja 24-nopeuksinen romppuasema myös su-
lavoittivat peliä omalta osaltaan, joten Mystille kelpaavat kyllä koneen tarjoa-
mat lisäherkut ja PowerPC:llekin lupaillaan tukea  tulevaisuudessa.  Kun  kaupan
päälle pistetään vielä mahdollisuus valita kiintolevyasennuksen koko  muutamasta
megatavusta useisiin satoihin ja pelin moniajotaidot,  voidaan  todeta  teknisen
toteutuksen olevan kohdallaan. Myst on saanut arvoisensa kodin myös Amigalta.

Myst kertoo tarinaa, joka on niin uskomaton ja kliseinen  mutta  toisaalta  niin
syvä ja mukaansa tempaava, että siitä nauttii kuin hyvästä kirjasta. Ja sehän se
on, hyvä kirja. 


{B        Myst

        Testattu:       Amiga 1200, OS 3.1, 68030/50 MHz, 10 Mt, 4x CD-ROM
                        Amiga 4000, OS 3.1, 68060/50 MHz (PowerPC), 144 Mt,
                        Picasso IV, 24x CD-ROM

        Vaatimukset:    AGA tai CyberGraphX-yhteensopiva näytönohjain,
                        68020 tai nopeampi, 8 Mt Fast-muistia, CD-ROM-asema

        Julkaisija:     PXL computers / ClickBOOM (www.clickboom.com),
                        Cyan / Sunsoft

        Edustaja:       Gentle Eye Ky, puh. (03) 363 0048, www.ge.vip.fi,
                        ge@vip.fi

        Pelityyppi:     Seikkailu
        Pelaajia:       1

        Kieli:          Englanti (saatavilla erillisenä myös saksaksi)

        Grafiikka:      96%
        Äänet:          91%
        Pelattavuus:    92%

        Yleisarvosana:  94%

Englantilainen CU Amiga -lehti antoi pelille 93 pistettä.
