2
1
8 Saku98_6.IFF 75 114*

{3                              Saku 98 -palautetta
{3                              -------------------

                    Palautteen keräys ja kuvat: Janne Siren


Odotetusti Saku 98 -tapahtuman jälkeen saimme runsaasti palautetta,  josta  seu-
raavassa parhaita paloja. Jos sinulla on vielä jotain hampaankolossa,  kannattaa
tuoda mielipiteensä julki - palautetta voidaan hyödyntää mahdollisen tulevan ta-
pahtuman rakentamisessa!

Saadusta palautteesta voidaankin tehdä jo muutama tärkeä johtopäätös tulevia ta-
pahtumia varten: tilaa tarvitaan vieläkin enemmän, parempi  tiedotus  tapahtuma-
paikalla, nimilaput esittelijöille, ilmastoitu näyttelytila. Mitä vielä?  Kerto-
kaa meille!

Seuraavat kommentit on julkaistu tarkoituksella nimettöminä. Jos haluatte  tuoda
julki kommenttejanne omalla nimellänne, olette tervetulleita kirjoittamaan Sakun
postipalstalle. Lisäpalaute on aina tervetullutta.

{3                                     * * *

"It was a great show & big success. Thank you very much." - Petro Tyschtschenko,
Amiga International

{3                                     * * *

"Eli ensinnäkin kiitos. Tilaisuus oli todella onnistuneesti järjestetty!  Paitsi
tilaa olisi saanut olla kaksi kertaa enemmän. :-) Enkä olisi kuuna päivänä usko-
nut näkeväni noin paljon kiinnostunutta väkeä ottaen huomioon  Suomen  haja-asu-
tuksen. :-) Itse ajoin kaverin kanssa yli 800  kilometriä  tänään,  mutta  kyllä
kannatti! Petron puhe oli mielenkiintoinen ja "rakentava".  Tämä  eräs  toivoton
PC-hemmo taisi nolata itsensä pahemman kerran... Petro oli todella sanavalmis ja
otti tilanteen edukseen. ;-) Verrattuna nyt sitten yllättäen Bill Gatesiin  joka
sai kakusta päähänsä ja jäi onnettomana odottamaan että isot henkivartijat tule-
vat pelastamaan... Mutta se siitä jauhamisesta.

Tilaisuushan videoitiin? Jos  löytyy  viitseliästä  porukkaa,  olis  kiva  saada
niistä MPEGit nettiin levitykseen, ainakin Petron puhe ja  jotain  tapahtumasta!
Tai sitten voisitte korvausta vastaan tehdä videota  niistä!  :-)  Olisi  hienoa
saada tuo itselleenkin... Mutta ensi vuonna näemme samoissa merkeissä ja toivot-
tavasti suuremmissa tiloissa."

{3                                     * * *

"Paljon kiitoksia.  Olette  todella  ylittäneet  itsenne.  Toivottavasti  näemme
pian."

{3                                     * * *

"Pitänee sanoa, että hyvin paljon pidin. Erityisesti se, että Petron kanssa  sai
vaan small-talkia heittää (kysyin töitä, ei ollut :-( ) lämmitti mieltä. :-)

Ja olipahan kiva katsella, kuinka porukat tunnisti Amiga 1000:n. Noin  50%  var-
maan arvasi, että se oli A1000, kun siinä ei ollut mitään lappua, ja toinen puo-
likas vain ihmetteli. Kummaa porukkaa, kun ei historiaa tunne. Eikä ollut  iästä
kiinni se.

PS. Eiks ollut hieno Boing-demo. :-)"
{3                                     * * *

"Ihan ok, Petrokin tajusi ettei Amigalla tee mitään ellei siihen pian saada kun-
nollista muistinhallintaa.

Sakun porukka muuten pitäisi olla myös esillä jossain demopartyilla, missä aina-
kin demo-hakkeri-harrastajat käyvät, joten Saku  mainostamaan  itseään  Motorola
Insideen ja Assemblyille ainakin."

{3                                     * * *

"Erinomaista! Yllätyin todella, että tapahtumassa oli niin paljon ihmisiä.  Kävi
tapahtumatila hieman pieneksi, mutta sen ymmärtää. Vuokrathan on aina  maksetta-
va. Petron puhe oli erittäin kannustava, ihmiset  kuuntelivat  miestä  tarkkaan.
Paitsi se yksi häirikkö, joka käveli kesken kaiken pois salista ja  metelöi  jo-
tain Atarista siellä tapahtumatilan puolella! Olis tehnyt mieli vähän...!  Mutta
loppu hyvin kaikki hyvin. Olen erittäin tyytyväinen!"

{3                                     * * *

"Mun mielestä tilaisuus oli muuten varsin onnistuneesti järjestetty, lukuunotta-
matta esittelysalissa ollutta ruuhkaa ainakin heti puheen jälkeen ja juuri ennen
sitä. Loistavaa oli huomata, kuinka paljon porukkaa oli paikalla, ja  myös  itse
puhe oli varsin rohkaiseva, taidan pysyä Amigan kannattajana vielä ainakin  pari
lisävuotta, tulee kuitenkin  jo  kohta  10  täyteen.  :-)  Toivottavasti  teillä
järjestäjillä riittää virtaa pistää kasaan lisää tuollaisia  tapahtumia,  niillä
saadaan ehkä Suomen Amiga-piirikin vielä kukoistamaan!"

{3                                     * * *

"Oikein kivat messut, tosin alkuun oli turhan tiivis tunnelma, kun huoneessa oli
populaa kuin sardiineja tölkissä. Onneksi vähän helpotti iltaa kohti  mentäessä.
Messujen kävijämäärä vaikuttaa olevan  noususuhdanteessa,  joten  ensi  kerralla
voisi varata isommat tilat.

Nyt kun Amigan tilanne näyttäisi olevan paranemaan päin kahden omistajanvaihdok-
sen jälkeisen aallonpohjan jälkeen, luulisi  kiinnostunutta  porukkaa  löytyvän.
Ensi kerralla näytteilleasettajilla ja Sakun porukalla voisi  olla  jonkinlaiset
nimilaput, joista näkisi heti kuka on kuka.

Messut olivat näköjään sen verran suositut, että siitä voisi  olla  apua  Amiga-
osuuden palauttamiseksi MikroBittiin. Nyt kun Amigalla ei  ole  omaa  suomenkie-
listä lehteä (paperimuotoista), joutuu tyytymään Sakuun ja ulkomaisiin  lehtiin,
mikä ei ainakaan helpota Amigan tilannetta Suomessa.

Miten muuten messuilla esitellyn Amiga-hymnin (siis se musiikki-CD, jonka  Petro
antoi) tilanne on, onko kyseinen levy tulossa lähiaikoina myyntiin ja mistä  sen
voi hankkia?

Palautetta varmasti tulee, messuilla vaikutti  olevan  runsaasti  kiinnostunutta
porukkaa."

{3                                     * * *

"Tapahtuma oli todella positiivista valitettavasti pienellä mutta  sitäkin  sin-
nikkäämmällä Amiga-rintamalla. Tilat olivat auttamattoman pienet, muttei se niin
haitannut.

Yhden miinuksen tapahtumalle voisi antaa huonosta  informaatiosta  tapahtumapai-
kalla. Kun tuli sisään Heurekan ovesta, ajatteli heti että  tulinkohan  oikeasta
ovesta, siis ei mitään viittoja tai Saku 98 -mainosta pääoven lähellä tahi  Heu-
reka tänään -taululla. ;-)"

{3                                     * * *

"Sakun kotisivut ovat tyylikkäästi ja nopeasti palvelleet tapahtuman  seuraajia.
Myöskin käytännön järjestelyt näyttivät toimivan hyvin."

{3                                     * * *

"Olin mukana ja totesin, että Amiga elää ja voi hyvin, vaikka paljon kuulee että
Amiga (muka) olisi kuollut kone (väärin, pahasti väärin). Tuli siellä  osteltua-
kin (Delfina Lite ja Saku 98 -paita (käytettynä, heh)) eikä vain katseltua. Muu-
ten Saku voisi esittäytyä vaikka Verkossa-ohjelmassa, joka tulee  MTV3-kanavalla
torstaisin, olisi nääs hyvää mainosta Amigalle.

Oli muuten kunnia tutustua Amigan pääjohtajaan ja Sakun aktiivivetäjiin,  jatka-
kaa samalla linjalla. :-)"

{3                                     * * *

"Hieno tapahtuma kaikin puolin. Odottelen seuraavaa kertaa."

{3                                     * * *

"Ankarasta flunssasta huolimatta pakkasin yhden vaihtovaatekerran reppuun,  rui-
nasin siskoltani yösijan Helsingistä, vapaata työstä  ja  matkustin  perjantaina
6,5 tuntia junassa pääkallonpaikalle.

Lauantaina olo oli huono ja heikko, mutta vahvan lääkityksen ja tahdonvoiman tu-
kemana pääsin Heurekan ovelle. Kädet innosta (ja  B-viruksesta)  tutisten  noja-
sin/roikuin oven auki, ja mikä olikaan tervetulotoivotus - oksennuksen haju. Jo-
ku oli vetänyt laatan lattialle. Voitte arvata, että se ei oloa parantanut. Olin
jo syöksymäisilläni takaisin pihalle, kun muistin miksi olin tullut. Ei kun hen-
gittämättä ja etsimään Saku/Amiga-logoa.

Kylttejä ei näkynyt, mutta koska tapahtuman piti olla ilmainen, niin lippujonoon
ei kannattanut mennä eikä liioin Arkimedekseenkään. Kun happikin  alkoi  loppua,
lähdin vetämään niin nopeasti kuin pääsin ainoaa mahdollista  nurkkausta  kohti.
Löysin salin oven, johon oli buukattu esitys klo 14. Petrosta ei  siinä  plakaa-
tissa puhuttu mitään. :-(

Hetkinen, noiden särmien takana on jotain epämääräistä porukkaa. Ihmeiden  ihme,
"Amiga - Back for the future" -juliste oli tarrattu ovenpieleen - tämän on pakko
olla oikea paikka! (Tässä innostuksen puuskassa pääsi viruskin  unohtumaan  het-
keksi.)

Sitten sisälle. Kello oli vasta jotain 15 yli 11 ja huone oli  jo  enemmän  kuin
varattu. Ilma oli lyijynraskasta ja porukkaa niin paljon, että jos jäi seisoske-
lemaan johonkin, huomasi kohta kulkeutuneensa ihmisten puristuksissa ennalta-ar-
vaamattomaan paikkaan (tietysti sellaiseen mihin ei olisi halunnut joutua).

Uituani ihmisvirtaa sinne tänne 3-4 minuuttia olin onnistunut näkemään jokaises-
ta pöydästä jotakin, mutta hieman jäi  epäselväksi,  minkä  yrityksen  tuotteita
pöydillä oli. Tässä vaiheessa  flunssa  kiristi  otettaan  ja  huono  ilma  teki
tehtävänsä. Oli pakko vetäytyä  Arkimedekseen  kokikselle.  Hengittämättä  aulan
poikki jne.

Petron puheen piti alkaa klo 12, mutta missä? Takaisin  Saku  98  -tiloja  kohti
(hengittämättä). Heti alussa bongaamani salin edessä parveili amigisteja,  joten
paikka oli löytynyt. Siihen vain jonon jatkoksi ja saliin sisälle.

Puhe lunasti kaikki odotukset ja vaivalloinen matka osoittautui vaivansa  arvoi-
seksi. Kun salin ilma huononi, pahentui myös tilani ja  kaduin  ankarasti  sitä,
etten ollut ottanut flunssalääkkeitä mukaan. Asia oli kuitenkin niin  kiinnosta-
vaa, että istuin koko tilaisuuden loppuun (toisin kuin eräät).

Tein vielä yhden kierroksen Amiga-näyttelytiloissa, minkä jälkeen virus vei voi-
ton ja minun oli vetäydyttävä Saku 98:sta.

Parantamisen varaa olisi siis ollut kylttipuolella: Saku 98 -kyltit  (missä  ta-
pahtuu), ketä näytteilleasettajia (missä minkin pöytä on) ja salin ovessa  olisi
pitänyt olla lappu Petron puheesta.

Olisi ollut kiva, jos Heurekan ovella olisi  saanut  jonkinlaisen  lapun,  jossa
olisi näkynyt paitsi paikat myös aikataulu. Ja ennen kaikkea olisi ollut jonkin-
lainen suunniteltu virallinen ohjelmisto (esim. Amiga-aiheisia luentoja, Scalal-
la tehtyjä tietoiskuja (semmoisia infokioskeja) (esim. Amigan historia A1000:sta
PPC-Amigoihin), developer-osasto, peliosasto,  grafiikkaosasto,  musiikkiosasto,
isolle kankaalle heijastettuja juttuja (esim. demoja) jne.).

Jos joku haluaisi vaikkapa piirtää Amigalla, hän olisi voinut ottaa  paperilapun
"grafiikkaosastolta", josta näkyisi mitä softaa on  tarjolla,  mitä  niillä  voi
tehdä ja minkälaista jälkeä niillä saa aikaiseksi  (esimerkkikuvat).  Innoissaan
ko. henkilö olisi sitten tietysti mennyt kyselemään myyjiltä, että  onko  heillä
tätä ja tätä.

Resurssit ovat tietysti rajalliset, mutta ehkä noista voisi jotakin käyttää."

{3                                     * * *
"Hieman ahtaista oloista huolimatta oli oikein virkistävä kokemus kaikin puolin.
Petron puhe oli tosin jokseenkin huvittava ja "epäasiallinen", mutta  enpä  kum-
mempia odottanutkaan. Joka tapauksessa suurkiitokset järjestäjille!"

{3                                     * * *

"Haluaisin kiittää koko Saku 98:sta. Kiva kun on edes kerran vuodessa Heurekasta
jotain hyötyä. :-)"

{3                                     * * *

"Täytyy sanoa että kyllä pisti hiljaiseksi jo ovella, kun katselin sitä väenpal-
joutta tullessani. Raahasinpa mukanani mukanani pari  PC-käyttäjääkin  ja  hyvää
tykkäsivät.

Itselleni tarttui mukaan 2.5" -> 2.5" & 3.5" -muunnospalikka ja Sixth Sense  In-
vestigations, ja olisi siellä ollut paljon muutakin kivaa. Sainpahan ainakin uu-
sia virikkeitä tulevaisuuden ostoksia varten.

Ei muuta kuin hyvää jatkoa Sakulle ja kiitoksia kaikille, jotka  olivat  organi-
soimassa tätä tapahtumaa. Tämän takia kannatti tulla kaukaa pohjoisesta asti  ja
maksaa itsensä kipeäksi lentolipuista. :-)"

{3                                     * * *

"Kaikin puolin positiivinen tapahtuma. Pitää pyrkiä  myös  ensi  vuonna  mukaan.
Vaikka herätys aamulla oli aikaisin (noin klo 7), jotta ehti noutaa  kaverit  ja
ajella perille klo 11 mennessä, kannatti 300 kilometrin edestakainen ajo kuiten-
kin. Autossa mukana oli myös 2m radioamatööriasema,  mutta  jutustelu  bandeilla
jäi vähemmälle ja rajoittui lähinnä toistimien kuunteluun.
{AVideollekin tarttui yhtä sun toista noin puolisen tuntia. Matkakassa katosi kuin
{Aitsestään, CD-levyjä tuli ostettua, T-paitoja  ja  lähtipä  mukaan  Delfina  DSP
{A-korttikin, vaikken ollut sitä varsinaisesti ostamaan  lähtenytkään,  mutta  kun
{Aolin kortin aiemmin jo päättänyt hankkia niin nyt oli mainio tilaisuus.  Varsin-
{Akin kun Suikilla sattui olemaan sama musiikkimaku (Yankovic rulez!), niin  kort-
{Atikin tuli siinä varsin vakuuttavasti esiteltyä... :-O Kaveritkin ostelivat yhtä
{Asun toista, tallelokero numero 42 (luonnollisesti -  vastaus  kaikkeen)  täyttyi
{Auhkaavasti ja nieli markan joka kerta kun sinne  lisää  tavaraa  veimme  käsistä
{Apois kuljeksimasta.

{APorukkaa oli paikalla enemmän kuin olisin ikinä odottanut. Oli myös mukava nähdä
{Aja testata tehokkaimpia mahdollisia Amigoita (060/PPC) ja Doomia. Vakuutti  var-
{Asin syvästi myös mukana olleen PC/OS/2-käyttäjäkaverini." 














{CVaikka paljon tehtiin, Saku 97:n jälkeen useaan otteeseen kuultu toive pysyi sa-
{Cmana: parempi tuuletus ja vähemmän ruuhkaa. Vasemmassa kuvassa yksi kolmesta yh-
{Cdistyksen pöydän tuulettimesta, edessään mahdoton tehtävä (oikea kuva).
