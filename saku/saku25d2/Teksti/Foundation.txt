2
1
1 Foundation.IFF 0 0*

{3                                   Foundation
{3                                   ----------

                                 Pasi Lagerroos


Foundation on strategiapeli, jossa rakennetaan oma kylä tai  kaupunki,  koulute-
taan miehiä ja rakennetaan toimiva ravintoketju. Tämän jälkeen koulutetaan soti-
laita ja ritareita, jotka huolehtivat kylän puolustuksesta ja vihollisen  tuhoa-
misesta (tietenkin pelaajan opastuksella). Tämä oli aika karkea  yleistys  pelin
kulusta, mutta ymmärsit varmasti jo, että kyse on Settlers-kloonista,  johon  on
lisätty ominaisuuksia Command & Conquerista, Civilizationista ja muista  vastaa-
vista peleistä.


{3Saari herää eloon
{3-----------------

Foundationissa tapahtumapaikkana on saari keskellä  aavaa  merta  (ei  maapallo,
jonka ympäri voi kiertää, kuten Settlersissä). Pelissä on 40 tehtävää.  Alku  on
tietenkin aina helppo, ja ensimmäinen  tehtävä  onkin  lähinnä  pelin  opettelua
(helppoa, jos on pelannut Settlersiä). Toisessa tasossa tavataan jo yksi  vihol-
linen, mutta tehtävänä ei ole tuhota vihollista kokonaan, vaan harjoitella sota-
voimien rakentamista ja niiden ohjaamista. Tehtävä ei ole aina toisen hävittämi-
nen, vaan se voi olla myös jonkin rakennuksen kuten laboratorion tuhoaminen  tai
valtaaminen. Aivan oikein... Foundationissa ei ole pakko tuhota rakennusta, vaan
sen voi valloittaa ja näin saada sen itselleen - tuhoaminen on kylläkin  helpom-
paa ja hauskempaa. :-)































Pelissä on talojen rakentamista nopeutettu siten,  ettei  rakennuspaikalle  tule
puuseppää vaan taikuri, joka taikoo talon hetkessä kuluttaen kylläkin  tarvitta-
vat raaka-aineet kuten puun, kiven ja raudan. Jokaisen talon rakentamiseen kuluu
yksi taika. Taikoja saa lisää käsittelemällä kuolleet ihmiset krematoriossa (yk-
si ruumis = yksi taika).

Mielenkiintoiseksi pelin tekee myös se, että uutta tehtävää aloittaessa käytössä
on vain kourallinen käytettäviä rakennuksia. Pelissä onkin käytössä laboratorio,
jossa tutkijat miettivät keksintöjä. Tämän ylläpitäminen on  yhtä  tärkeää  kuin
kullan hankkiminen. Keksinnöt voivat olla parannuksia jo olemassa oleviin raken-
nuksiin, kuten lisää työläisiä maanviljelijöille. Keksinnöt opettavat  myös  ta-
vallisia ihmisiä polttamaan taloja ja taikureille uusia taikoja. Tärkein kuiten-
kin on uusien rakennusten keksiminen. Uusia rakennuksia ovat mm.  sairaala,  va-
rasto, leipomo, kalastaja ja jousipyssytorni.

Uusia rakennuksia voi saada nopeamminkin, jos vihollinen on keksinyt jotain  en-
nen sinua. Kyseisen rakennuksen valloittaminen riittää, ja sen jälkeen osaat ra-
kentaa niitä itsekin. Pelissä voi myös jonkin tavaran loppuessa vaihtaa sen  jo-
honkin toiseen tavaraan. Tätä käytetään alussa aika paljon, koska  ensin  täytyy
keksiä rakennukset, jotka tuottavat kaiken tarvittavan  ruuan.  Ihmisiä  ei  saa
vaihtamalla, vaan sitä varten on omat rakennuksensa, joihin jokaiseen menee kuu-
si miestä ja naista, ja äkkiä väkimäärä alkaa kasvaa. Ihmeellistä. :-)  (Suoras-
taan taikuutta, toim. huom.)

Ihmisistä täytyy myös pitää huolta. Jos ruokaa ei kuulu, kuolleisuus nousee,  ja
jos viini loppuu, ihmiset alkavat tehdä itsemurhia. Se onkin yleensä alussa suu-
rin kuolleisuuden syy, koska viini on kallista vaihtaa jopa kultaan. Kun  tiede-
miehet ovat keksineet viininjalostamon, viini on hyvä vaihtoväline muuhun  tava-
raan (yhtä arvokasta kuin kulta).  Kaikista  ponnisteluista  huolimatta  ihmiset
kuolevat viimeistään  vanhuuteen,  ja  siksi  onkin  tärkeää  huolehtia  väestön
riittävästä lisäyksestä. Ikävä kyllä ikääntyminen koskee myös  sotilaita,  joten
ellei aio hyökätä tai muuten vain  tarvitsee  suurta  armeijaa,  niin  kannattaa
säästää kultaa pahan päivän varalle ja kouluttaa vain niin paljon sotilaita kuin
tarvitsee. Sama koskee myös tiedemiehiä ja taikureita,  joiden  koulutus  maksaa
yhden kultakimpaleen kappaleelta.

Rakennuksetkin kuluvat, ja niitä täytyykin korjata aina silloin tällöin.  Vaikka
tämä onkin kallista, niin se silti  lisää  mielestäni  pelin  realistisuutta  ja
pitää varpaillaan, sillä ainoastaan hyvässä kunnossa oleva rakennus tuottaa  sa-
taprosenttisesti. Toinen parannus tähän realistisuuteen (verrattuna Settlersiin)
on, että näet vain sen alueen kartasta, jonka olet vallannut tai  jossa  miehesi
kävelevät. Kiva oivallus on myös se, että kun joku kuolee, niin mitä tahansa hän
kantoikin jää siihen ja joku muu voi noutaa sen.


{3Audiovisuaalinen elämys
{3-----------------------

On kyllä pakko myöntää,  että  grafiikkaan  on  panostettu  todella  paljon,  ja
24-bittiset (16,7 miljoonaa väriä) latauskuvat  ovat  aivan  mahtavan  näköisiä.
Olen itse pelannut peliä 68030/25 MHz & CyberVision 64/3D -yhdistelmällä, ja  se
pyörii ihan kivaa nopeutta 320x256-ruudulla. Peli on pelattava  640x480-tarkkuu-
dessa vasta 68040-prosessorilla ja näyttökortilla. AGA:lla 640x256  on  maksimi-
tarkkuus prosessorista huolimatta, sillä AGA on liian hidas. Pelillä ei  pitäisi
olla maksimitarkkuutta, mutta en usko, että tehot riittävät yli 800x600-tarkkuu-
teen edes 68060:lla.

Taloilla on kolme kokoa, jotka on sovitettu  tarkkuuksiin  320x256,  640x256  ja
640x480. Talojen koot voi itsekin valita, joten jos haluat nähdä paljon  kerral-
la, niin laita tarkkuudeksi 640x480 ja ota pienimmät talot, niin näet  1/4  saa-
resta kerralla (tämä vaatii jo todennäköisesti 68060-suorittimen).

Talot ovat kivan näköisiä ja suurimmalla koolla todella yksityiskohtaisia. Maas-
to on normaalin näköistä ja aika tasaista. Sieltä täältä löytyy hieman vuoristoa
ja kohoumaa, johon voi rakentaa kaivoksia, ja koska pelipaikkana  on  saari,  ei
veden etsimisen pitäisi aiheuttaa suurempia  ongelmia.  :-)  Ihmiset  ovat  mie-
lestäni hieman yksinkertaisen näköisiä, mutta todella  kiva  yksityiskohta  ovat
valokuvat, joilla kaikki tavalliset miehet ja  naiset  ovat  yksilöityjä  varsin
omalaatuisella tavalla (kuvia on yli 1000). Aina  kun  valitset  henkilön,  saat
henkilötietoihin näkyviin aidon ihmisen naaman. Klikkaamalla kuvaa näet sen hie-
man isompana. Nämä kuvat ovat sellaisten ihmisten lähettämiä, jotka olivat kiin-
nostuneita Foundationista jo sen tekovaiheessa. Ellet vielä ole saanut  naamaasi
mukaan, se ei ole vieläkään liian myöhäistä (ks. alla). Pelissä on myös yli  700
kuvan intro, mutta se vaatii tehokkaan prosessorin pyöriäkseen nopeasti.

Pelissä on tavanomaiset äänet kaikille kaivoksille, jalostamoille ym.  rakennuk-
sille, jotka normaalistikin pitäisivät  jonkinlaista  ääntä.  Foundationissa  on
myös satoja puhepätkiä, ja CD:ltä löytyy puolen  tunnin  pätkä  taustamusiikkia.
Peli tukee tietysti AHI:a niin kuin melkein kaikki uudet  pelit.  CD:ltä  tuleva
puolen tunnin taustamusiikki on todella hyvin tehty ja nostaa kivasti pelin tun-
nelmaa, mutta se puoli tuntia menee yllättävän nopeasti. Ellet kuule mitään  mu-
siikkia pelatessasi,  laita  korvakuulokkeet  kiinni  romppuasemaasi,  ja  johan
pitäisi alkaa kuulua (ja harkitse samalla jonkinlaisen CD-audio-mikserin hankki-
mista).


{3Lupaava tulevaisuus
{3-------------------

Foundationiin tulee tällä hetkellä päivityksiä vielä melkein parin päivän välein
(kirjoitushetkellä 16.6. ollaan jo numerossa 9). Vielä ei ole tullut  päivitystä
jaetulla ruudulla pelaamiseksi (kaksi pelaajaa samalla koneella), eikä  Interne-
tin kautta pelaaminenkaan onnistu vielä, mutta kaikki on tulossa lähiaikoina.

Päivityksenä lisätään myös lisää valokuvia ihmisistä, jotka haluavat kuvansa pe-
liin, joten lähetä kuvasi pelin tekijälle, ellet ole sitä  vielä  tehnyt.  Ääniä
tulee lisää, ja niitä pitäisi pystyä jo lisäämään itsekin (en ole vielä  kokeil-
lut). Peliin on tulossa myös mahdollisuus lisätä  omia  valokuvia  naamakuviksi.
Pelin tekijä ottaa myös vastaan  pelinparannusehdotuksia  ja  alkaa  näiden  al-
kupäivitysten jälkeen julkaista päivityksen joka kuukausi.

Foundation on riippuvuutta aiheuttava,  reaaliaikainen  stategiapeli,  johon  on
lisätty juuri sopivasti aineksia eri peleistä ja saatu aikaiseksi todella toimi-
va kokonaisuus. Se on pitkäikäinen (40 tehtävää), ja jos tehtävät loppuvat  kes-
ken, niin niitäkin tulee jossain vaiheessa mitä todennäköisimmin lisää, ja ellei
sekään vielä riitä, niin kaveri on aina hauska voittaa uudestaan ja uudestaan.

Internet-pelin mahdollisuus tulee lisäämään vastustajien määrää, ja pelistä pys-
tyy ennakkoilmoituksen mukaan tulevilla päivityksillä muokkaamaan itselleen mie-
luisan mm. muuttamalla ja lisäämällä puhetta (mahdollista jo) ja lisäämällä omia
valokuvia kavereista (tulossa). Jos olet kyllästynyt tämän tyyppisten pelien hi-
tauteen, niin tätä voi nopeuttaa kesken pelin ja hidastaa taas jos  on  tarpeen.
Suosittelen lämpimästi! 

{3        Foundation

        Vaatimukset:    AGA tai näyttökortti, 2 Mt muistia, 68020 tai
                        parempi, 2x CD-ROM, kiintolevy (hyödyntää:
                        nopeampi prosessori, lisämuisti, äänikortti)

        Edustaja:       Gentle Eye Ky, puh. (03) 363 0048, www.ge.vip.fi,
                        ge@vip.fi

        Pelityyppi:     Strategia
        Pelaajia:       1 (moninpeli tulossa)

        Grafiikka:      92%
        Äänet:          91%
        Kiinnostavuus:  97%
        Pelattavuus:    95%

        Yleisarvosana:  94%

Päivitykset Internetissä: http://www.sneech.demon.co.uk/FoundSupport.html

Kirjoittajan tavoittaa sähköpostitse osoitteesta pasil@icenet.fi.
