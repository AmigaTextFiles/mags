2
1*

{3                              Oktagon 2008 SCSI-II
{3                              --------------------

                                 Timo Kemppaala


(Tämä tarina sisältää osuuksia joita ei suositella, kuten kyseisen ohjaimen  os-
taminen :-) toim. huom.)

Kaikki alkoi siitä, kun tammi-helmikuussa oma 2,5 Gt 5,25" IDE-kiintolevyni  lo-
petti arveluttavalla tavalla toimintansa kaverilla ollessani. Siitä  en  kuiten-
kaan lannistunut, vaan alustin levyn kokonaan.  Se  auttoikin  ongelmaan,  mutta
kaikki levyllä olleet tiedot olivat menneet ikiajoiksi, mukaan  lukien  tärkeitä
dokumentteja ja tiedostoja. Luulisi, että siitä oppisi tekemään  varmuuskopioita
tietyistä tiedostoista, vaan eipä tämä jannu sitä tajunnut.

Levy päätti tehdä toisekin tempun huhtikuussa, eikä sitä tällä kertaa voitu edes
alustaa, sillä lukupää oli ilmeisesti vahingoittunut jossain vaiheessa toiminta-
kelvottomaksi, eikä levyä siitä syystä löytynyt edes  HDToolBoxilla  tutkiessani
levyä. Niinpä päätin ensi töikseni heti vian  toteamisen  jälkeen  purkaa  levyn
osiksi ja tutkia mielenkiinnolla, mitä IDE-levyni on syönyt.  Siellä  oli  kaksi
suurehkoa levyä, jotka näyttivät olevan kunnossa, eikä lukupääkään  ollut  "rik-
kinäisen" näköinen.

Parin sekunnin jälkeen duunissa, jonka piti olla "pölytön" ympäristö, levyä kat-
sellessani levyn pinnalle  ilmaantui  tuhatmäärin  pieniä  pölyhiukkasia,  jotka
osaltaan poistivat lukukelpoisuutta. :-) Siinä samassa ajattelin,  että  pitäisi
saada uusi levy vanhan rikkouduttua ja jouduttua vasaran murjomaksi. Tällä  ker-
taa päätin, että ostankin SCSI-2-levyn, ja se onnistuikin yllättävän hyvin: sain
käytettynä Oktagon 2008 -ohjaimen ja kiintolevyn.


{3Tuskainen asennus
{3-----------------

Väsyneenä kotiin päästyäni yritin asentaa korttia koneeseeni,  joka  näytti  nyt
rammalta. Asennus ei jostain syystä onnistunut heti, vaan jouduin nukkumaan  en-
sin muutaman kymmenen tuntia. Siinä kahvia siemaillessani huomasin, että kortil-
la oli paikkoja luultavasti ZIP-tyyppisille muisteille ja kuusi jumpperia, joil-
la muunnellaan kortin toimintaa. Kortille sopiva muisti  on  16-bittistä,  joten
sitä on turha ostaa. Kortin fyysisen  asennuksen  jälkeen  pidin  pienen  tauon,
sillä jokainen nelitonnista laajentanut tietää, ettei se ole mitään helppoa hom-
maa.

Lepotuokion jälkeen pistin koneen käyntiin ja katsoin, löytyykö korttia.  Kortti
löytyi Early-Startupista ja siinä samalla totesin, että koneeni  kaikki  kortti-
paikat olivat täynnä ja lisätilaa pitäisi sitten hankkia tornittamalla. Kone ju-
mitti kummallisesti käynnistyksessä, sillä olin tottunut IDE-levyn kiihdytykseen
heti virran tullessa levylle. Koneen IDE-väylä yrittää etsiä levyä  kaikin  kei-
noin ja vasta sitten tutkii muita laitteita.

SCSI-kortti käynnisti levyn vasta kymmenen sekunnin kuluttua, ja niin  se  tekee
vieläkin. SCSI-levy ei tahtonut bootata saati  sitten  mitään  ladata.  Seuraava
päätelmä oli kokeilla HDToolBoxia saadakseni SCSI-väylästä tietoa,  onko  siellä
edes mitään. Ongelmaksi osoittautui kuitenkin  SCSI-väylä,  sillä  HDToolBox  ei
löytänyt väylästä mitään.

Vähän aikaa tahkoiltuani soitin kaverille, jolta kortin  sain  ja  sain  tietää,
että väylää pitää osoittaa kortin omalla nk. shadow-ajurilla, ja  se  auttoikin.
Nyt sain väylästä tietoa siitä, mikä levy ja mikä formaatti oli  kyseessä.  Heti
osioinnin jälkeen käynnistin AmigaOS 3.1 Install -levykkeellä asennuksen,  mutta
pettymys oli suuri, kun levyjä ei näkynytkään ruudulla. Siitä tulistuen kokeilin
jatkuvien pettymysten saattamana jotain aivan kummallista.


{3Etanan esiinmarssi
{3------------------

Yhdessä vaiheessa, kun olin raivokkaasti yrittänyt saada levyä  toimimaan,  olin
sammuttanut koneen ja laittanut asennuslevykkeen asemaan,  olivat  käynnistyksen
jälkeen ilmestyneet näkyviin tekemäni osiot. Sitä ihmetellessäni yritin  miettiä
mitä kummallisimpia teorioita, miksi näin oli käynyt. En kuitenkaan heti älynnyt
ajatella,  että  kone  pitää  käynnistää  aina  uudelleen,  jos  haluaa  levynsä
löytyvän. :-)

Yhden teorian mukaan kokeilin sulkea levyn ship-komennolla.  Teoriani  toimi  ja
pääsin asentamaan Workbenchiä. Asennus onnistui ja pääsin asentamaan ohjelmisto-
ja. Asennuksen aikana huomasin jotain kummallista. Kortti ei käytä DMA:ta  lain-
kaan, jolloin kirjoitus- ja lukutoiminnot  vievät  prosessoriaikaa.  Mutta  mikä
kummallisinta, kortti vie koko tehon eikä anna siitä mitään muille, vaikka kuin-
ka vääntäisi! Delfina Liten mukana tulleella  DelFX-ohjelmalla  samplasin  ääntä
parin otteeseen tällä levyllä, ja se oli todella hidas!  Levy  suorastaan  aneli
lisää prosessoritehoa, mutta sitä kun ei ollut niin ongelmia syntyi. En pystynyt
millään ilveellä lopettamaan samplausta, sillä kortti vei joka ikisen tehon rip-
peen mitä prosessorista löytyi.

IDE-levyjen prosessoritehojen imeminen on ajanut ilmeisesti nopeasti näiden  hi-
taiden SCSI-2-levyjen ohi. Toisaalta siinä on syynä sekin, että kortti on jo ai-
ka vanha. Lueskelin A4000:n opaskirjaa löytääkseni vian.  Guide  ilmoitti,  että
Commodoren A2091-ohjaimella siirrettynä nelitonniseen olisi  ongelmia  lukemisen
kanssa,  sillä  kortti  käyttää  DMA:ta   osoitteissa,   joista   uudet   koneet
(A1200/A3000(T)/A4000(T))  eivät  selviä,  jolloin  ne  ovat  todella   hitaita;
68040-prosessorilla varustetussa nelitonnisessakin vain  luokkaa  yksi  megatavu
sekunnissa.

Arvelin, olisiko syy sama, mutta ilmeisesti ei. Lisäksi saa  olla  aika  veikko,
joka tunkee A3000(T):een kortin, joka on luultavasti hitaampi  kuin  koneen  oma
SCSI-väylä. Aikani ihmeteltyäni tuumin, onko edes järkevää pitää levyä, joka vie
tehoja enemmän kuin isommalla kapasiteetilla ja muutenkin paremmalla  hinta/laa-
tu-suhteella varustetut IDE-levyt. Päätin kuitenkin pitää kortin, sillä SCSI  on
aina SCSI.

+ SCSI-2
+ todella nopeat validoinnit
+ nopeat dir-skannaukset
+ helpot asemien kytkennät
+ 7 laitetta
+ nopea levyn optimointi (de-fraggaus)

- liian hidas
- vie prosessoritehon kokonaan 68030:lla (uusien koneiden ongelma?)
- bootatessa täytyy sulkea levy ship-komennolla
- Zorro II


{3Loppu hyvin, kaikki huonosti
{3----------------------------

Jos haluaisi kortista todellisen hyödyn, olisi ostettava uudempi SCSI-2-levy  ja
uusi prosessori, mikä  parantaisi  muutenkin  järjestelmän  toimivuutta.  Taikka
hankkii 32-bittiseen koneeseensa FastLanen, niin ongelmat ovat kaukana takana!

Myöhemmin havaitsin ohjelmistopäivityksen auttavan hieman oktagonistinkin arkea.
Kortilla on normaalisti version 3.3 ROM-piiri, joka antaa  siirtonopeudeksi  181
kt/s. Ohjelmallinen päivitys tuo lisänopeutta kortin luku- ja kirjoitustilantei-
siin, kuten muihinkin toimintoihin. DTA:lla mitattuna version 9.7 kortti siirte-
li parhaimmillaan 1,7 Mt/s 68030-koneessani, eli nopeus  on  noin  9,4-kertainen
alkuperäiseen verrattuna! 68040/060-koneilla ja uudemmilla levyillä on  varmasti
huomattavasti tätäkin suurempi nopeus, arvatenkin 6,0 Mt/s luokkaa, mikä on Ami-
ga-käytössä aivan riittävä.
