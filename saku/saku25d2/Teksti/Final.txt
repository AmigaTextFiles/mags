5
1
0 Final_1.IFF 160 48 
2 Final_2.IFF 20 0*

{B                           Pikakatsaus: Final Odyssey
{B                           --------------------------

{C                                  Janne Siren


















{CVulcan Software aloitti Amigan CD-ROM-pelisarjansa ("Mega Series") hieman  ontu-
{Cvasti, The Strangers AGA (ks. Saku #23) ei  oikein  säväyttänyt.  Final  Odyssey
{Ckorjaa kurssia parempaan ja tarjoilee varsin maukkaan toimintaseikkailun Kreikan
{Cmytologian maisemissa.

{CKuten ehkä vielä peruskoulun oppitunneilta muistatte, Kreikan  mytologia  kertoo
{Cvuosittaisesta rituaalista, jossa kuusi tyttöä uhrataan Kreetalla suuressa laby-
rintissa asuvan Minotaurin ruoaksi. Final Odysseyssa  pelaaja  astuu  Theseuksen
housuihin, joka on päättänyt lopettaa tämän  vuotuisen  teurastuksen  tappamalla
Minotaurin ja pelastamalla tytöt.

Theseus heitetään valtaisaan ylhäältä kuvattuun labyrinttiin. Pelin  ominaisuus-
luettelo kuvailee sen koostuvan viidestä massiivisesta maailmasta, joista  kukin
sisältää yli 100 ruutua toimintaa. Kreikan mytologia tosin tuntuu nopeasti kari-
sevan paikoin hyvinkin hi-tech-meininkiä katsellessa, mutta se ei pelin  tiimel-
lyksessä haittaa tippaakaan. Taistelun lisäksi  pelaajan  on  selvitettävä  koko
joukko erilaisia ongelmia, joten aivojumppaakin on tiedossa.

Final Odyssey näyttää ja kuulostaa hyvältä. Grafiikkaa  voisi  kuvailla  paikoin
jopa herkulliseksi, ja labyrintin ongelmia ratkookin mielellään audiovisuaalisen
ilmeen ollessa kohdallaan. Pelin mukana tulee myös erikseen kuunneltavissa oleva
laulettu teemamusiikki, joka tosin jää vähän irralliseksi elementiksi, mutta  on
mukava lisä kuitenkin.

Pientä miinusta tulee 3D-introanimaatioista, jotka ovat aika vaatimatonta tasoa.
Lisäksi online-ohjeet ovat hieman hankalasti selailtavan ohjelman takana, joskin
englantia ymmärtävät voivat nauttia ohjeista myös puheen muodossa.  Näillä  pie-
nillä säröillä kokonaisuudessa ei kuitenkaan ole vaikutusta itse peliin - se  on
lajissaan taattua laatua. Final Odyssey tukee muuten seitsemää eri kieltä, jois-
ta yksi on suomi.

Final Odyssey toimii kaikilla minimimuistivaatimukset täyttävillä Amigoilla.  Se
kuitenkin osaa hyödyntää AGA-piiristöä paikoin parempaan grafiikkaan. 



(Kuva seuraavalla sivulla.)






























{6        Final Odyssey

        Testattu:       Amiga 1200, OS 3.1, 68030/50 MHz, 10 Mt, 4x CD-ROM

        Vaatimukset:    68000, 2 Mt muistia (väh. 1 Mt Chip),
                        2x CD-ROM-asema (hyödyntää: AGA, kiintolevy,
                        lisämuisti, nopeampi prosessori ja CD-ROM-asema)

        Julkaisija:     Peter Spinaze / Vulcan Software

        Edustaja:       Gentle Eye Ky, puh. (03) 363 0048, www.ge.vip.fi,
                        ge@vip.fi

        Pelityyppi:     Toimintaseikkailu
        Pelaajia:       1 (pelin lopuksi bonuspeli jossa 2 pelaajaa)

Englantilainen CU Amiga -lehti antoi pelille 87 pistettä.  Lisätietoja  Interne-
tissä: http://www.vulcan.co.uk
