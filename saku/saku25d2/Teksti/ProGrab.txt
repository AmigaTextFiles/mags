2
1
5 ProGrab.IFF 0 38*

{3                               Pro Grab 24RT Plus
{3                               ------------------

                                  Jarmo Piippo


Päätin viimeinkin ryhtyä toteuttamaan pitkäaikaista haavettani liittää videotie-
tokantaani näytekuvat jokaisesta videokameralla kuvatusta otoksesta. Kiintolevy-
tila ei enää ollut este kuvien tallennukselle, mutta oli selvää, ettei  lukemat-
tomien lyhyiden videopätkien tuottaman  kuvamäärän  digitointia  vanhalla  Digi-
Viewillä (ks. Saku #22) kannattaisi edes yrittää. Tarvitsin  ehdottomasti  uuden
digitoijan!

Pro Grab 24RT Plus on puolalaisen ELSAT s.c.:n valmistama reaaliaikainen  video-
digitoija, jonka markkinoija oli Gordon Harwoods  Computers  Ltd.  "Oli",  koska
Harwoods lopetti viime talvena  Amiga-toimintonsa.  Laitteita  tuntuu  kuitenkin
löytyvän vielä muiden liikkeiden varastoista, omani löysin  englantilaisen  Eye-
techin valikoimista.


{3Konepellin alla
{3---------------

Hiukan yksinkertaistaen sanottuna videonauhurin  antama  videosignaali  sisältää
kuvan jaettuna kahteen osaan: mustavalkokuvaan (luminanssi)  ja  värisävytietoon
(krominanssi). Tämän takia kuvasignaalia kutsutaankin composite videoksi (compo-
site = yhdiste). Tällainen jako oli aikoinaan välttämätön, jotta vanhoilla  mus-
tavalkotelevisioilla pystyttiin ilman muutoksia seuraamaan värilähetyksiä musta-
valkoisena.
Tietokoneet puolestaan käsittelevät kuvia kolmeen perusväriin (punainen,  vihreä
ja sininen eli RGB) jaettuna. Haluttaessa digitoida värillinen videokuva  tieto-
konekäyttöön joudutaan ennen digitointia  tekemään  muunnos  composite  videosta
RGB-muotoon. Muunnoksen tekemiseen  on  olemassa  valmiita  piirisarjoja,  joten
useimmat reaaliaikaiset väridigitoijat sisältävät muunninelektroniikan sekä kol-
me A/D-muunninta muisteineen.

Pro Grabin edullisen hinnan salaisuus on se, ettei  se  sisällä  lainkaan  näitä
melkoisen kalliita väridekoodauspiirejä. Pro Grab digitoi videosignaalin sellai-
senaan muistiinsa käyttäen moninkertaista näytteenottotaajuutta.  Tällöin  väri-
signaalin erottaminen ja kuvan muunnos  RGB-muotoon  voidaan  tehdä  jälkeenpäin
käyttäen toimitukseen tietokoneen omaa prosessoria.

Värien dekoodaus ohjelmallisesti vaatii melko raskasta laskentaa, joten kyseinen
toiminto kestää jopa 68060-prosessorilla muutaman sekunnin isoille kuville. Oxy-
ron Patcherin mukaan ohjelma ei käytä lainkaan 68060:sta  puuttuvia  (emulointia
vaativia) käskyjä, joten nopean  prosessorin  omistajat  saavat  koneensa  tehon
täysin hyödynnettyä.

Ohjelman Video System -valikosta valitaan oman maan  televisiojärjestelmä.  Tar-
jolla ovat PAL, SECAM ja NTSC. Suomessa käytössä oleva normi  PAL  Gerber  (B/G-
järjestelmä) toistuu ohjelman PAL-valinnalla moitteetta. Ohjelma  sallii  valita
valikosta videosignaalille sopimattoman dekoodauksen. Värikantoaallon  moduloin-
timenetelmä on eri televisiostandardeissa täysin erilainen, joten  väärällä  de-
koodauksella kuvan värit muuttuvat melkoiseksi ilotulitukseksi.  Toki  tätä  voi
halutessaan käyttää tehostekeinona, sillä kuva pysyy edelleen aika hyvin tunnis-
tettavana. Värien dekoodaus ei vaikuta kuvan mustavalko-osaan muuten  kuin  että
värisignaali vähennetään siitä lopullista kuvaa muodostettaessa.

Pro Grab digitoi kuvan omaan sisäiseen 512 kilotavun muistiinsa 14  MHz:n  näyt-
teenottotaajuudella. Tästä voidaan laskea, että  muistia  riittää  noin  (512  x
1024) / 14318000 = 0,036 sekunnin ajaksi. Yksi kokonainen videokuva kestää  0,04
sekuntia, joten siitä saadaan talteen vain 91,5 prosenttia. Tämän takia Pro Grab
sallii interlace-tilassa  pystytarkkuudeksi  vain  512  pistettä,  vaikka  täysi
overscan-videokuva vaatisi 576 pistettä. Liikkumattomien kohteiden digitoinnissa
tällainen rajoitus on harmillinen, koska videokameran kuvakennon muutenkin  vaa-
timattomasta pikselimäärästä jää vielä osa hyödyntämättä kuvan ylä-  ja  alalai-
dasta.

Ilman lomitusta Pro Grab toki pystyy täyden overscan-kuvan  kaappaukseen.  Tark-
kuudeksi saadaan tällöin 736 x 283 pistettä. Haluttaessa digitoida kuvia liikku-
vasta  videosta  tämä  riittääkin  täydellisesti,  sillä   liikkuvassa   kuvassa
peräkkäisten juovien sisältö tulee vuorotellen eri puolikuvista, joten lomitusta
ei edes voisi käyttää. Tällaisen kuvan pystytarkkuuden voi tuplata kuvankäsitte-
lyohjelmalla, esimerkiksi ImageFX:llä, jotta kuvan pikselisuhde saadaan  normaa-
liksi (736 x 576). Käyttämällä tuplauksessa resamplausta tai pehmennystä saadaan
aikaan hämmästyttävän hyviä kuvia, jotka näyttävät paljon paremmilta kuin video-
nauhurin oma pysäytyskuva.

Pro Grab 24RT Plus tarjoaa kaksi vaihtoehtoista tuloliitäntää videonauhurin kyt-
kemiseen. RCA-tyyppiseen composite video -liittimeen sopivat yleiset VHS-videot,
kun taas nelipiikkiseen mini-DIN (s-video) tuloon käyvät Super-VHS- ja  hi8-nau-
hurit. Pro Grab tunnistaa automaattisesti, kumpaan liittimeen video on  kytketty
ja valitsee oikean tulon. Digitointiohjelmalle asti tieto ei kuitenkaan  välity,
vaan signaalityyppi on vielä valittava valikosta. Laitteen vanhempi versio  (il-
man nimen Plus-liitettä) tuki vain composite videota.

Liittämällä digitoija  rinnakkaisportin  sijasta  PCMCIA-liitäntään  saavutetaan
suuremman siirtonopeuden lisäksi muitakin etuja. Ohjelma pystyy lukemaan yhtäai-
kaa kuvaa PCMCIA-liitännästä ja ääntä rinnakkaisporttiin  liitetystä  äänendigi-
toijasta. Äänellä varustettujen animaatioiden  kaappaus  toimii  kuitenkin  vain
muistiin, ei suoraan kiintolevylle. Äänendigitoijaa ei sentään tule  Pro  Grabin
mukana, vaan se on hankittava erikseen. Digitoijaksi pitäisi käydä melkein  mikä
tahansa rinnakkaisporttiin liitettävä 8-bittinen malli, olipa se  sitten  stereo
tai mono.

PCMCIA-kaapelilla ja äänendigitoijalla terästettynä Pro Grab soveltuu  kuvapuhe-
linkäyttöön. Laitetta tukee ainakin kaupallinen  videoneuvottelusovellus  Coctel
(saatavana Eyetechilta). Myös ACUSeeMee:n  pitäisi  toimia.  Kumpaakaan  en  ole
ikävä kyllä voinut  kokeilla,  koska  koneeni  PCMCIA-porttiin  pesiytynyt  Surf
Squirrel on toistaiseksi estänyt moiset yritykset.

Pro Grab -ohjelmalevykkeeltä löytyy normaali Installer-skripti, jolla on  helppo
asentaa digitointi- ja teksti-TV-ohjelmat kiintolevylle. Tarjolla on myös loade-
ri Photogenics-kuvankäsittelyohjelmaan. Manuaalin mukaan tosin uudempi  Photoge-
nics  (versiosta  1.2  lähtien)  sisältää  tuen  Pro  Grabille   vakiona.   Itse
käyttämälleni ImageFX 2.6:lle ei valitettavasti ole skannerimoduulia Pro  Grabin
ohjaamiseen. Elän toivossa, että sellainen tulee uuden ImageFX 3.0:n myötä  saa-
taville.


{3Pulmatilanne
{3------------

Erästä asiaa en lainkaan muistanut ottaa huomioon tilatessani Pro Grabin Englan-
nista. Laitteen mukana tuleva virtalähde oli tietysti varustettu englantilaisel-
la seinäkoskettimella, joka  ei  käy  suomalaiseen  pistorasiaan,  vaikka  verk-
kojännite onkin saman suuruinen. Ainoa oikea ratkaisu olisi ollut hankkia  erik-
seen oikeanlainen virtalähde, mutta päätin ratkaista ongelman halvemmalla taval-
la. Seuraavassa kuvailemani kytkentä on takuuehtojen vastainen, näin ei siis saa
tehdä!

Virtalähde vaikutti halvalta  reguloimattomalta  tyypiltä,  joten  oletettavissa
oli, että antojännite olisi huomattavasti suurempi kuin nimellisjännite 9  volt-
tia. Yleismittari kertoikin laitteen antavan peräti 14 volttia.  Vaikka  jännite
aleneekin kuormitettuna, täytyy siis itse digitoijassa olla regulaattori tai ai-
nakin sen täytyy sietää ylijännitettä. Miljoonalaatikosta sattui  löytymään  Pro
Grabin virtaliittimeen sopiva välijohto, jonka  rohkeasti  yhdistin  tietokoneen
virtalähteen 12 voltin antoon.

Pro Grab on toiminut mainiosti 12 voltilla  eikä  lämpene  yhtään  enempää  kuin
omalla virtalähteellään. Lisäksi vältyin uuden muuntajan lisäämiseltä laitteiden
takana parveilevaan  johtolaumaan.  Takuu  valitettavasti  raukeaa  välittömästi
tällaisella virityksellä, eikä laitteen  kestävyydestä  voi  olla  varma,  joten
kiellän ehdottomasti muita kokeilemasta samaa! Rikot laitteesi omalla vastuulla-
si.


{3Ajo-ominaisuudet
{3----------------

Kuvankaappausta hallitaan hiirellä ohjauspaneelista. Paneeli sisältää  esikatse-
luikkunan, kaappaustoimintojen painikkeet  ja  animaatiotoimintojen  painikkeet.
Käytettävissä on myös  säätimet  kuvan  kirkkaudelle,  kontrastille  sekä  väri-
kylläisyydelle.

Esikatseluikkuna on valittavissa joko 160 x 64 tai 320 x 128 pikselin  kokoisek-
si. Kuva on mustavalkoinen sisältäen 16 harmaasävyä. Ikkuna on oudosta  pikseli-
suhteestaan huolimatta neliön  muotoinen,  koska  ohjauspaneeli  käyttää  hires-
näyttötilaa tarkkuudella 640 x 256. Moniajo on estettynä esikatselun ajan, mutta
{Ase sallitaan taas heti kaappauksen jälkeen. Tätä ei muuten mainita ohjelman  ma-
{Anuaalissa. Esikatselukuva on laadultaan melko vaatimaton ja nykii pahasti, joten
{Aparempi ratkaisu on pitää vierellä televisiota kaapattavien kuvien etsintää hel-
{Apottamassa.

















{AKuva kaapataan vasta hiiren nappia nostettaessa, ei vielä sitä painettaessa. Ly-
{Ahyttä napin painauttamista ohjelma ei tunnista, joten nappia on  pidettävä  poh-
{Ajassa ja päästettävä ylös halutun kuvan ollessa kohdalla. Tämä ei ainakaan omas-
{Ata mielestäni ole kovin mukava ratkaisu. Pysäytyksen jälkeen kuva siirretään di-
{Agitoijan muistista tietokoneen muistiin, ja painamalla Colors-painiketta ohjelma
{Amuuttaa kuvan RGB-muotoon värikuvaksi edellä kerrotulla tavalla sekä piirtää sen
{Anäyttöön. Näyttötilan voi valita asetuksista haluamakseen (esim. HAM8).

{AEnnen tallennusta kuvaa voi muokata melko monipuolisesti ohjelman  kuvankäsitte-
lytoiminnoilla. Näitä ovat esimerkiksi negatiivi, gammakorjaus,  histogrammi  ja
terävöitys sekä lukuisa joukko  tavanomaisia  konvoluutiosuodattimia.  Toiminnot
tehdään 24-bittisessä puskurissa olevalle kuvalle, joten näyttötilan mahdolliset
puutteet eivät vaikuta kuvan käsittelyyn tai tallennukseen.

Ohjauspaneelin animaatiopainikkeilla onnistuu animaation tallennuksen ja toiston
lisäksi animaation  muokkaus  yksittäisten  kuvien  leikkaa-liimaa-toiminnoilla.
Näitä saattaa tarvita esimerkiksi nauhavikojen takia pilalle menneiden  ruutujen
poistamiseen animaatiosta. Kahteen kertaan tallentuneiden tai puuttumaan jäänei-
den kuvien aiheuttamia nykimisiä voi myös yrittää vähentää.

Laitteen mukana tulee erillinen ohjelma teksti-TV:n sivujen lukemiseen Pro  Gra-
bin avulla. Digitoijaan yhdistetystä videonauhurista valitaan  näkyviin  televi-
siokanava, joka sisältää teksti-TV-lähetteen. Teletext-ohjelma  dekoodaa  sitten
sivut tietokoneen muistiin, minkä jälkeen niitä voi katsella mukavasti  ohjelman
näytöllä tai tallentaa levylle. Tallennukseen on valittavissa kolme tiedostomuo-
toa: IFF-kuvat, ASCII-teksti ja ohjelman sisäinen FG24TVTXT. Ohjelman  kirjasin-
valikoimaan kuuluvat myös suomalaiset ääkköset,  jotka  tulevat  automaattisesti
käyttöön. Hienoa, kerrankin näin.

Teletext-ohjelma hakee sivut käytännössä tuskastuttavan hitaasti,  ja  dekoodaus
tuntuu valitettavasti jumiuttavan koneen muun toiminnan  siirron  ajaksi.  Omien
kokeilujeni mukaan YLE:n koko sivumäärän haku saattaa kestää lähes  tunnin.  On-
neksi haun voi keskeyttää ja lueskella jo ladattuja sivuja sekä jatkaa  latausta
siitä mihin siirto keskeytyi, jos jotakin haluttua sivua ei vielä löytynyt.

Teletext-ohjelma vaatii erittäin tarkasti kohdalleen  viritetyn  TV-kanavan,  ja
sivuihin tulee silti hiukan virheitä kuten puuttuvia kirjaimia. Antennisignaalin
tason hienosäätö ulkoisella antennivahvistimella saattaisi auttaa  asiaa,  mutta
en ole viitsinyt sitä vielä kokeilla.  Antennivahvistimeni  on  nimittäin  katon
harjalla antennitangossa, yhdeksän metrin korkeudella maasta, ja nähtävästi koko
kesän ajan  vielä  vesisateessa...  Toisaalta  televisioni  näyttää  teksti-TV:n
täysin virheettä, joten Pro Grab on  ilmeisesti  normaalia  herkempi  häiriöille
teksti-TV-vastaanotossa.


{3Niksinurkka
{3-----------

Animaatioiden digitointi värillisenä Pro Grabillä toimii rinnakkaisportin kautta
vain noin nopeudella yksi kuva kahdessa sekunnissa,  joten  sulavasti  liikkuvan
videon kaappauksen helposti  suoraan  nauhalta  saa  unohtaa.  Värianimaatioiden
kaappaus onnistuu kuitenkin kohtalaisen hyvin,  jos  videonauhurin  toiminnoista
löytyy häiriötön hidastuskuva. Säätämällä sen  hitaimmalle  nopeudelle,  yleensä
yhteen kuvaan sekunnissa, Pro Grab ehtii siirtää muistiin noin joka  toisen  ku-
van. Tällä tavoin kaapattu animaatio toistuu AGA-koneessa vähintään alkuperäisen
videon nopeudella, ainakin 320 x 256 -näyttötilassa.

PCMCIA-liitännän kautta digitoitaessa ohjelman luvataan pystyvän  värianimaation
kaappaukseen 3,5 kuvan sekuntinopeudella, joten säätämällä  videon  hidastuskuva
suunnilleen vastaavaksi pitäisi tällä menetelmällä saada jokainen kuva  talteen.
Toki menetelmän haittapuolena on, etteivät nauhuri ja Pro Grab pysy aina samassa
tahdissa tarpeeksi kauan, joten animaatioon saattaa tulla nykäyksiä.

Lisäksi on huomioitava, että muutamat videonauhurimallit  näyttävät  hidastusku-
vassa jokaisen videokentän (field), joita on nauhasekuntia kohden 50,  kun  taas
tavalliset nauhurit näyttävät vain joka toisen. Voit testata  asian  laittamalla
nauhuriisi pysäytyskuvan, nollaamalla nauhalaskurin, vaihtamalla hidastuskuvalle
ja laskemalla, tuleeko kuvia 25 vai 50 nauhalaskurin seuraavan sekunnin  vaihtu-
miseen mennessä.
Käytettäessä PCMCIA:ta ohjelma sallii animaation kaappauksen myös suoraan  kiin-
tolevylle, jolloin RAM-muistin määrä ei rajoita animaation pituutta. Lisänopeut-
ta animaation toistoon saa muuttamalla sen  eri  animaatiotyypiksi,  esimerkiksi
ANIM7:ksi. Ainakin ViewTek toistaa 256-väriset ANIM7-tiedostot todella nopeasti.
Vanhalla Digi-View-digitoijalla skannattujen värikuvien  korkea  laatu  perustui
kolmen RGB-osavärin lukemiseen yksitellen muistiin  mustavalkoisella  videokame-
ralla värisuodatinlevyjen läpi. Sama lopputulos voidaan saavuttaa myös reaaliai-
kaisella digitoijalla käyttämällä värisuodattimia kuten Digi-Viewillä. Hanki va-
lokuvausliikkeestä punainen, vihreä ja sininen suodatinlevy tai etsi käsiisi Di-
gi-Viewin suodatinkiekko. Kuvaa haluamasi kohde digitoijasi  mustavalkokaappaus-
toiminnolla jokaisen kolmen suodattimen läpi erikseen. Lopuksi yhdistä  osakuvat
värikuvaksi kuvankäsittelyohjelmalla (esimerkiksi ImageFX:llä).

Pro Grabin valmistajan kotisivuilta  osoitteesta  http://www.polbox.pl/users/el-
sat/english/index.html voi hakea päivitysversiot digitointi- ja  teletext-ohjel-
miin. Latauksen voi haluttaessa tehdä kotisivuilta  löytyvästä  FTP-osoitteesta.
Haettava tiedosto on nimeltään pg24_gb.lha ja kooltaan 292 kt.


{3Loppumiete
{3----------

Jos yksi kuva kertoo enemmän kuin tuhat sanaa, niin elävä videokuva tykittää ta-
juntaasi yli 25 tuhatta sanaa sekunnissa.

Kun arkistoon  on  kertynyt  kilometrikaupalla  eripituisia  videokameraotoksia,
näyttää niiden sanallinen kuvailu videotietokannassa liian  köyhältä  kertomaan,
mitä kaikkea kuvassa  oikein  olikaan.  Näytekuvien  lisääminen  yhtälöön  antaa
täysin uudenlaista mukavuutta tietokannan selailuun  ja  helpottaa  olennaisesti
koosteiden tekemistä suuresta ja sekavasta materiaalista.
Mutta tämä on vasta kalpea aavistus siitä, mitä  on  tulossa.  Jonakin  päivänä,
ei-niin-kaukaisessa tulevaisuudessa, koko videomateriaalin voi kopioida  kiinto-
levyille täysilaatuisena. Tai, mikä vielä parempaa, tallentaa  kaiken  haihtuma-
tonta muistia käyttävälle teratavun muistikortille, jolloin videotietokanta toi-
misi suoraan valikkona koko videoarkistolle.

Keep dreaming! 

{3        Pro Grab 24RT Plus

        Versio:         2.60d (päivitetty myyntiversiosta 2.60c)

        Valmistaja:     ELSAT s.c. (Varsova, Puola)

        Hinta:          119,90 puntaa (UKP) Eyetech, Englanti
                        (sisältäen sekä rinnakkais- että PCMCIA-kaapelin)

        Muisti:         512 kt dynaaminen RAM-muisti

        A/D-muunnin:    8-bittinen TDA8703, 14,318 MHz:n näytetaajuudella

        Resoluutio:     leveys:  320 - 368 LoRes-tilassa
                        640 - 736 HiRes-tilassa
                        korkeus: 256 - 283 ilman lomitusta
                        512 lomitettuna

        Värisyvyys:     24 bittiä pisteelle värikuvassa
                        8 bittiä pisteelle mustavalkokuvassa

        Animaatiot:     mustavalkoisena: 320 x 128, 256 harmaasävyä
                        värillisenä: pienin: 320 x 256,
                        suurin: 736 x 283, 256 väriä

        Liitännät:      25-D tietokoneelle, joko rinnakkais- tai PCMCIA-
                        kaapelilla, RCA composite video (cvbs) VHS tai 8mm
                        videonauhurille, s-video (eli y/c) Super-VHS tai
                        hi8 videonauhurille, virtaliitin 9 VDC 0.7 A,
                        2,1 mm jakki

        Merkkivalot:    virta päällä (punainen LED)
                        videosignaali (vihreä LED)

        Tiedostotyypit: IFF, JPEG, BMP, PCX, TARGA, ANIM5, ANIM5 + 8SVX

        Vaatimukset:    vähintään: AmigaOS 2.04 ja 1,5 Mt muistia, 2 Mt
                        AGA:lle (suositus: AGA, 4 Mt muistia, kiintolevy,
                        PCMCIA-liitin)

        Mukana:         digitoija, virtalähde (englantilaisella
                        seinäkoskettimella), kaapeli rinnakkaisporttiin,
                        kaapeli PCMCIA-liitäntään, ohjelmalevyke
                        (digitointi- ja teksti-TV-ohjelmat), manuaalit

        Testattu:       A1200 rev 1D.1 (tornikotelo), OS 3.0
                        Apollo 1260 -turbokortti, 68060/50 MHz, 32 Mt Fast
                        Surf Squirrel -SCSI-2-ohjain ja sarjaportti
                        Western Digital Caviar AC22100H (2 Gt, IDE)
                        Quantum Bigfoot 2160AT (2 Gt, IDE)
                        Quantum Maverick 540S (540 Mt, SCSI-2)
                        NEC CDR-222 CD-ROM (4x nopeus, SCSI-2)
                        DF0:-levyasemana Senator-lisälevarin koneisto (DD)
                        DF1:-levyasemana toinen lisälevari (DD)
                        200 watin PC-virtalähde
                        A500:n näppäimistö
                        Logitech Pilot -hiiri
                        stereo/mono-portaaton säädin äänilähdöille

Kirjoittajan tavoittaa sähköpostitse osoitteesta jpiippo@ratol.fi.
