2
1*

{3                              Järvenpään Web Cafe
{3                              -------------------

                                  Tomi Jaskari


Kirjoitan tätä Järvenpäässä - Sibeliuksen kaupungissa - kello 14 sunnuntaina 28.
kesäkuuta 1998.  Artikkelin  lopussa  kerron  tarkemmin,  mistä  "verkkokahvila"
löytyy sekä annan matkailutietoutta.

Ensimmäisen kerran kuulin Web Cafesta lukemalla  Keski-Uusimaata  torstaina  11.
kesäkuuta, ja painoin osoitteen mieleeni. Muutama päivä meni etsiskellessä, vas-
ta kysyttyäni neuvoa löysin perille. Juttelimme hetken toisen omistajan  kanssa,
ja lupasin palata kysymyksieni kanssa myöhemmin kirjoittamaan paikasta  artikke-
lin. Sen verran ehdin kysellä, että mainostus on ollut tähän asti melkoisen  mi-
nimaalista; pari A4-mainosta Järvenpään kirjaston ovelle esimerkiksi. Mainokses-
sa todetaan lyhyesti, että kaikki ovat tervetulleita ja keskioluttakin  voi  os-
taa.

Nyt olen kylässä toista kertaa ja kirjoitan juttuani suoraan sähköpostiin.  Kone
on tyypillinen Pentium, jossa on Windows 95, Microsoft Office, Internet Explorer
ja Outlook Express. Käynnissä on 3Com-verkkokortti ja  ATI-näytönohjain,  näyttö
on komeasti 17", ja täällä on koneita yhteensä kahdeksan. Neljä konetta  on  va-
rattu vakavampaan käyttöön, ja ne on suojattu kolmelta sivulta sermein.  Pyöreän
pöydän ympärillä on neljä pelikonetta, joissa on Voodoo 2  -näytönohjain,  joten
varmasti pyörii tökkimättä. En ehtinyt kuitenkaan testaamaan pelituntumaa. Kaik-
ki koneet ovat siis verkossa.

ISDN-yhteys maksaa Web Cafelle noin 500 mk kuukaudessa, ja tietoliikenne  toimii
ilmeisen hyvin. Mitään ongelmia en havainnut. Internetiin ei vielä ole kotisivu-
ja ehditty laittaa, mutta tulossa on. Tällä välin  omistajat  Antti  Rantala  ja
Tommy Mikkola kertovat sähköpostissa lisää. Soittaakin voi, puhelin on (09) 2794
3670.

Avoinna Web Cafe on seuraavasti: 

ma - to  10 - 22
pe       10 - 24
la       12 - 24
su       12 - 22

Osoite on Mannilantie 43 ja maamerkkinä toisella puolella  korttelia  eli  Sibe-
liuksenkadulla oleva Kelan valomainos.  Autolla  ja  moottoripyörällä  liikkuvat
pääsevätkin parhaiten paikalle juuri Sibeliuksenkadun puolelta, jossa on  luiska
parkkihalliin. Parkkihalli ei  kuitenkaan  ole  auki  sunnuntaisin.  Arkisin  ja
lauantaisin aukioloajat noudattelevat normaalia liikeaikaa eli 7.30 -  20.30  ja
8.30 - 18.30. Jalkailijat ja pyöräilijät pääsevät sisään Mannilantien  puolelta,
Seppälän vieressä olevat portaat ylös nousemalla. Jos tulee  kauempaa,  on  hyvä
suunnistaa Järvenpäähän junalla tai bussilla. Asema ja Matkahuolto ovat molemmat
noin kivenheiton päässä. Junien aikatauluja voi kokeilla saada myös  tekstivies-
teinä. 

Yhteystiedot:

Web Cafe
Mannilantie 43
04400 Järvenpää

antti.rantala@webcafe.inet.fi
tommy.mikkola@webcafe.inet.fi

Lisätietoja Järvenpäästä:

Tänä viikonloppuna oli Puistoblues, jota seurasin yhden  naruttoman  benji-hypyn
verran ;-) ja kaupungista löytyy mittavasti ravintoloita,  esimerkiksi  kuuluisa
Järvenpään Casino. Katso http://www.viikkouutiset.fi/viihdett.html.

Järvenpään kaupunki: http://www.jarvenpaa.fi
Järvenpää Netline: http://www.viikkouutiset.fi 

Matkailuneuvonta
8.6. - 14.8. Asema-aukio, (09) 2719 2655
15.8. - 7.6. Hallintokatu 2, (09) 2719 2718

Hotelli Rivoli, Asema-aukio, (09) 27 141
 
VR-lähiliikenteen   aikataulut   verkko-osoite    http://www.vr.fi/heo/nar98/in-
dex.html
