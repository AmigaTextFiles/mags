2
1
0 GS.IFF 100 48*

{B                                Genetic Species
{B                                ---------------

{D                                  Ville Sarell

























Katsottuani  juuri  TV:stä  Alien-leffan  jatko-osan  huomasin,  kuinka   paljon
yhtäläisyyksiä siinä onkaan tähän Vulcanin  äskettäin  Lontoon  World  of  Amiga
-messuilla julkaisemaan 3D-räiskintäpeliin. Eritoten pelin tunnelma on kuin suo-
raan leffasta: yllätyksellisyyttä, räjähdyksiä, savua  ja  lasihuoneita  myöten.
Eikä tämä tosiaan ole mikään huono asia, vaan tällaista räiskintää  onkin  juuri
kaivattu. Pelin tekoon on selvästi uhrattu aikaa.

Peli alkaa hienolla noin kuuden minuutin alkuanimaatiolla, joka viekin  kunnioi-
tettavat 200 megatavua tilaa CD:ltä. Juoneen en  juuri  kuitenkaan  kiinnittänyt
huomiota, mutta demosta päätellen sekin muistuttaa paljon Alien-leffoja. Animaa-
tion jälkeen ruutuun poksahtaa AHI-valikko äänimaailmaa varten. Se onkin  sitten
aivan omaa luokkaansa. Missään muussa pelissä en ole kuullut  näin  monipuolista
ja hienoa äänimaailmaa.

Itse peli alkaa, kun olet jossain rakennuskompleksin syövereissä  aseenasi  pis-
tooli. Ovi aukeaa... kuulet ääniä eri puolilta... IIIH!  Kulman  takana  livahti
jotain! Päätät seurata vihollista, ja lyhyehkön taistelun päätyttyä edessäsi ma-
kaa paikallinen turvamies, joka onkin yleisin vastustaja (ainakin alkutasoissa).
Tiedät kuitenkin, että tämä oli vasta alkua ja pahempaa on varmasti luvassa!

Vastustajia on 16 mukaanlukien hämähäkit, robotit, zombiet, avaruuslentäjät yms.
Aseita on 15, ja ne vaihtelevat pistoolista raketinheittimeen  ja  teollisuuspo-
raan. Rakennuskompleksi koostuu hissien yhdistämistä kerroksista.  Yleensä  joka
kerrokseen sisältyy jokin tehtävä, mutta usein joudutaan liikkumaan  kerroksesta
toiseen. Tehtävät ovat monipuolisia, eivätkä mitään  "etsi  avain  A  avataksesi
oven A". Jossakin tehtävässä pitää esim. löytää romppu.  CD  laitetaan  tiettyyn
kojeeseen, joka enkryptaa sisällön ja antaa muutamia elintärkeitä koodeja.  Peli
etenee päivittäin, mikä vastaa vähän samaa kuin tasoittain. Itse  olen  päivässä
5, enkä tiedä montako niitä loppujen lopuksi on.

Grafiikka on täysin tekstuurimapattua 3D:tä, joka on  hyvin  vaihtelevaa.  Lähes
joka kerroksella on täysin omat grafiikkansa. Se on myös  ällistyttävän  nopeata
030/50:lla. Quaken 3D-maailma on varmasti paljon  monimutkaisempi,  mutta  pelit
ovat kuitenkin niin erilaisia, että GS:lle tehdyt  tekstuurit  tuntuvat  sopivan
kuin hillo munkkiin. :-) GS:ssä ei ole korkeuseroja, mutta  silläkään  ei  tunnu
olevan mitään merkitystä. Efektit ovat kerrassaan mahtavia: räjähdykset, ampumi-
nen, animaatiot... Kyllä huomaa, että entiset demokooderit ovat  päässeet  vauh-
tiin!

Erikoisin piirre muihin 3D-räiskintäpeleihin verrattuna on  kyky  ottaa  haltuun
toinen hahmo (PPD - Portable Probe  Device).  Pystyt  siis  Paradroidin  malliin
vaihtamaan "ruumista" ja saamaan näin käyttöösi uuden  aseen,  hahmon  energian,
heikkoudet ja edut. Esim. vain joillain  tietyillä  hahmoilla  pääset  joistakin
paikoista sisään, pääset labraan, pystyt aktivoimaan laitteen yms. Tässä piilee-
kin pelin varsinainen imu. Jos ammukset ovat loppuneet ja  energia  on  vähissä,
siitä vain toista hahmoa valtaamaan (jos onnistut siinä). Ottaessasi haltuun uu-
den ruumiin näet välittömästi sen "silmin" edellisen  ruumiisi  kuolevan  eteesi
(siis jos hyökkäät kasvotusten). PPD:llä on myös toinen tarkoitus: sillä  pystyy
tutkimaan ympäröivää aluetta kursorinäppäinten avulla. Ei tosin kovin kauan,  ja
ohjaaminen on hieman hankalaa.

Genetic Speciesissä on vain kolme tavarapaikkaa. Aluksi se harmitti, mutta  het-
ken pelattuani huomasin sen olevan vain hyvä asia. Se lisää peliin enemmän  tak-
tikoinnin makua: millä aseilla kannattaa  seuraavaksi  lähteä  rähjäämään,  mikä
avain olisi hyvä pitää mukana jne. Tavarapaikat  on  varattu  funktionäppäimille
F1-F3, joista F1 on kunkin hahmon vakiokaluste, jota ei voi vaihtaa. Esim. engi-
neerin kirves pysyy hänellä aina.

Jotkin hahmoista liikkuvat nopeammin,  kuten  hämähäkit,  vastakohtana  zombiet,
jotka ovat hitaimpia. Hämähäkeillä liikkuessa kuvakulma muuttuu loogisesti alem-
mas, ja näin pääset joistain matalista aukoista läpi. Vastaavasti  isoilla  Wal-
ker-tyylisillä roboteilla kuvakulma on korkeammalla.  Vihollisten  tekoälyyn  on
myös uhrattu aikaa. Ne osaavat huutaa  apua,  lähteä  pakoon,  vihjailla  muille
edellisestä olinpaikastasi yms.

CD-musiikeista en voi sanoa alkuintroja lukuunottamatta  mitään,  koska  en  ole
saanut niitä toimimaan. Kaiken pitäisi olla ok, jos käytät cd.devicea, mutta it-
se käytän atapi.deviceä. Peliin on jo tullut korjauksen lupaava päivitys (engine
version 2.0). Itselläni tämäkään ei auttanut, vaikka laitoin myös optioista  CD-
audion päälle. Muuta huonoa sanottavaa ei pelistä  löydykään  (mitä  nyt  jotain
pientä takertelua ahtaissa paikoissa). Täytyy vain sanoa, että  Genetic  Species
on eittämättä yksi Amigan parhaita 3D-räiskintäpelejä... ellei peräti paras. 

{3        Genetic Species

        Testattu:       Amiga 1200, 68030/50 MHz, 18 Mt, 8x CD-ROM

        Vaatimukset:    AGA tai näytönohjain, kiintolevy, 68020, 8 Mt,
                        2x CD (hyödyntää: äänikortit (AHI), nopeampi
                        prosessori ja romppuasema)

        Julkaisija:     Vulcan Software

        Edustaja:       Gentle Eye Ky, puh. (03) 363 0048, www.ge.vip.fi,
                        ge@vip.fi

        Hinta:          270 mk

        Grafiikka:      94%
        Äänet:          98%
        Pelattavuus:    93%
        Vetovoima:      96%

        Yleisarvosana:  96%
