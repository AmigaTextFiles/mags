2
1*

{3                                     Quake
{3                                     -----

                                 Valtteri Murto


Peleillä on ollut aina ihmeellinen vaikutus koko tietokoneyhteisöön. Aina kun on
ilmestynyt  uusi  kaiken  aikaisemman  mullistava  peli,  ovat   myös   koneiden
vähimmäisvaatimukset nousseet.

Itsekään en ole pystynyt jäämään tuon oravanpyörän ulkopuolelle. Ensin tarvitsin
AGA-koneen, että voin pelata Liberationia ja Settlersiä. Alkuvuodesta oli edessä
68040:n oston paikka, kun koneeni ei enää pyörittänyt DOOMia. Tuota  iloa  kesti
puoli vuotta, kunnes sain ClickBOOMin Amigalle julkaiseman Quaken. Taas oli aika
päivittää konetta, tällä kertaa 68060:aan. Toivottavasti vähään aikaan ei ilmes-
ty mitään peliä, mistä taas innostun kuin lapsi Linnanmäellä, sillä silloin voin
jatkaa Sakuun kirjoittelua velkavankeudessa.

Asiaan.


{3Kenelle?
{3--------

Ketään tuskin kiinnostaa tietää, millainen peli Quake on. Lähinnä mielessä  var-
masti pyörivät kysymykset, kuten "Mitä se vaatii?", "Miten se toimii?" ja  "Kan-
nattaako se ostaa?".

Jos olet 68030-pohjaisen Amigan omistaja, suosittelen jo tässä vaiheessa sijoit-
tamaan rahat ennemmin Genetic Speciesiin, sillä Quakella ei  ole  sinulle  muuta
tarjottavaa kuin kahdeksan Nine Inch Nailsin ääniraitaa CD:llä sekä hieno  Quake
Amiga -juliste manuaalin kääntöpuolella.

68040- ja 68060-prosessorin omistajille onkin  jo  paljon  enemmän  tarjottavaa.
Vähimmäisvaatimuksena suosittelisin 040/25:tä, mutta  täysin  pelattava  pelistä
tulee vasta kortilla, jossa muistit ovat prosessorikortilla ja  megahertsejä  on
vähintään 33. Vakio-A3640/25 ei mielestäni vielä ole  tarpeeksi  tehokas  Quaken
pyörittämiseen. Kellota se ensin 33 megahertsiin ja osta Quake vasta sitten.

Kun konehuoneesta löytyy 68060 ja mahdollisesti  jopa  näyttökorttikin,  alkavat
juhlat. Peli pyörii 10 fps:n molemmin puolin tilanteesta riippuen, ja tulossa on
vielä 68060-optimoitu versio, jonka pelin ostaneet saavat luonnollisesti  ilmai-
seksi. Grafiikkakortin omistajia ilahduttavat varmasti 16-bittiset  näyttötilat,
jotka  pienen   hidastuksen   kustannuksella   tekevät   pelimaailmasta   paljon
värikkäämmän ja todentuntuisemman. Sääli on, ettei  Cybervision  64/3D:n  Virge-
piirin 3D-ominaisuuksia tueta. ClickBOOMin mukaan siitä ei olisi mitään  hyötyä,
mutta osoittaahan Descentinkin Virge-versio, että jonkin verran 3D-hardwarea  on
parempi kuin ei mitään.


{3Millainen?
{3----------

Äänet ovat todella upeat. Stereovaikutelma on tehty mallikkaasti, ja  tässä  pe-
lissä äänistä voi päätellä helposti myös äänen suunnan pelimaailmassa. Jos  esi-
merkiksi jostain kuuluu hissin aiheuttamaa kolinaa, paikallaan  pyörimällä  ääni
liikkuu upeasti vasemman ja oikean kaiuttimen välillä. Peli tukee  myös  AHI-yh-
teensopivia äänikortteja, mutta näiden  käyttö  on  680x0-pohjaisilla  Amigoilla
hieman turhan hidasta. Kokemuksesta voin kuitenkin sanoa, että  16-bittisenä  ja
44 KHz:llä stereona äänet kuulostavat todella  mahtavilta.  Taustalla  soi  myös
CD:ltä tuleva pelitilanteen mukaan vaihteleva  musiikki,  mikä  täydentää  ääni-
maailman lähes täydelliseksi.

Peli on järjestelmäystävällinen ja moniajaa todella kiltisti omalla  ruudullaan.
Muistia kuitenkin kannattaa olla vähintään 16 megatavua, jos  moniajosta  tahtoo
edes haaveilla. Periaatteessa peli toimii myös 8:lla megatavulla, mutta  tällöin
alkaa jo peli tökkiä, koska kiintolevyltä ladataan lähes koko ajan.

Quake ei varmasti lopu kesken. Siitä pitävät huolen tuhannet  erilaiset  konver-
siot, jotka toimivat Amigalla siinä missä PC:lläkin ja joita myydään  myös  kau-
pallisina uusina peleinä. Parhaana esimerkkinä Malice, joka pyörii Amigalla ori-
ginaali-Quakea paremmin, sillä sen tasot ovat vähemmän  laskentatehoa  vaativia.
Ilmaisista konversiot, varsinkin Quake Rally ja AirQuake, ovat kokeilemisen  ar-
voisia. AirQuake nimittäin on mielestäni Amigan paras "lentosimulaattori".

Quakessa on myös moninpeli niin Internetin, modeemiyhteyden  kuin  nollakaapelin
välitykselläkin. Modeemipeli onnistui PC:n kanssa ongelmitta. Quake  tukee  myös
I/O-kortteja antamalla käyttäjän määritellä modeemi-ajurin.


{3Yhteenveto
{3----------

Jos olet mielestäsi "teho-Amigan" omistaja,  jonka  kaikelle  hienolle  nippeli-
hardwarelle ei tahdo löytyä tukea juuri mistään, osta Quake ja lopeta  ruikutus.
Laajennuskorttisi eivät enää ole tyhjän pantteina Zorro-väyliä kuluttamassa.

Ja siinä sivussa, Quake on ihan hyvä pelikin. 

{3        Quake

        Testattu:       Amiga 4000T

                        - Prosessorina : 68040/30 MHz (A3640)
                        - Grafiikka    : AGA (NTSC:Low Res)
                        - Äänet        : Paula
                        - Modeemipeli  : Internal Serial 115,200 bps

                        ja

                        Amiga 4000T

                        - Prosessorina : 68060/50 MHz
                        - Grafiikka    : Cybervision 64/3D
                        - Äänet        : Toccata 16-bit/44 KHz/Stereo
                        - Modeemipeli  : GVP IO Extender 614,400 bps

        Arvostelu:      68040:
                        Grafiikka (AGA)           : 83%
                        Äänet     (Paula)         : 90%
                        Pelattavuus               : 65%
                        Kiinnostavuus (yksinpeli) : 75%
                        Kiinnostavuus (moninpeli) : 82%

                        Yhteensä                  : 74%

                        tai

                        68060:
                        Grafiikka (16-bit)        : 91%
                        Äänet     (16-bit)        : 97%
                        Pelattavuus               : 87%
                        Kiinnostavuus-yksinpeli   : 81%
                        Kiinnostavuus-moninpeli   : 95%

                        Yhteensä                  : 94%

Quakea saa kaikista hyvinvarustetuista Amiga-liikkeistä kautta maan hinnan vaih-
dellessa noin 250-300 markassa.
