2
1*

{3                             Panasonic PanaSync S70
{3                             ----------------------

                                  Jani Saijos


Tuijotettuani viimeiset kymmenen vuotta Philipsin CM8833-monitoria päätin,  että
nyt olisi aika ostaa uusi ja uljaampi monitori. Armeija oli viimein ohi, tasalu-
kusynttärit sattuivat kohdalle ja taskun pohjalla oli pari tonnia.  Philips  oli
palvellut uljaasti Commodore 64:n päivistä Amiga viissataseen  ja  viime  vuodet
A1200:ssa. Nyt se pääsisi viettämään ansaittuja eläkepäiviä kodin  kakkostelkka-
rina.

Alkuvaatimuksena minulla oli, ettei  enää  ikinä  14-tuumaista.  15-tuumaisetkin
hylkäsin samantien. Kun ostan monitorin, ostan sen vuosiksi eteenpäin. Edellinen
palveli moitteetta 10 vuotta, ja kyllä uudenkin pitää selvitä  vähintään  puolet
tuosta ajasta. 19-tuumaiset olivat kuitenkin minulle liian kalliita, joten luon-
nollinen valinta oli 17 tuumaa. Aluksi minulla oli vain kaksi vaihtoehtoa. Koska
halusin PAL-tilat näyttävän  monitorin,  joutuisin  ostamaan  joko  Microvitecin
(Amigan) 17" tai Nokia 417TV -mallin. Soitto  lähiliikkeeseen,  jossa  ilmoitet-
tiin, ettei Microviteciä enää Suomesta uutena saa.

Nykyään MicroniK valmistaa palikkaa, joka mahdollistaa PAL-tilojen käytön.  Pai-
noin tämän mieleeni ja aloin selvittää Nokian vaihtoehtoa. Nokialaisen  hankinta
ei olisi juuri helpompaa. Useassa liikkeessä ihmeteltiin, miksi minä moista  ha-
luaisin. Monissa monitoreissa olisi parempi kuva, nokialainen oli vanhanaikainen
ja tarjottiin erilaisia TV-kortteja. EI EI EI. Halusin sen vain PAL-tilojen  ta-
kia. Totta, myönnettäköön, teknisiä tietoja lukiessani nokialainen  tuntui  van-
hahtavalta, ja olihan se ollut jo pidemmän aikaa myynnissä. Lisäksi se oli  hie-
man kalliin puoleinen ominaisuuksiin verrattuna. Silloin se maksoi  Amigatorissa
4890 mk ja PC-Superstoressakin n. 3900 mk. Lopputikki oli, kun Isomyyrin  Micro-
Sail kertoi, että koko 417TV:n valmistus on lopetettu. Aloin tutkia muita  vaih-
toehtoja.

Budjettini oli reilut 3500 markkaa. Päätin, että ostan Amigaani  MicroniKin  ul-
koisen scandoublerin, jolla luonnistuisivat 15 kHz tilat, hinta  olisi  740  mk.
Tämän jouduin vähentämään käytettävissäni olevista varoista, eli monitori  saisi
maksaa noin 3000 mk. Osittain yllätyksekseni kilpailu juuri tässä  hintaluokassa
on todella kovaa, ja valikoima oli kymmenkertainen verrattuna aikaisempaan  kah-
teen vaihtoehtoon. Lähes joka valmistajalla on tarjota  jotain.  Ns.  nimettömiä
17" monitoreja sai noin 2500 markalla (esim. Belinea, KFC, Yakumo  ja  Hyundai).
Myös nimekkäämpien valmistajien malleja oli 3000 markan hintaluokassa runsaasti,
kuten Hitachi, Panasonic ja Viewsonic. Ongelmaksi alkoikin muodostua liian suuri
valikoima.

Kovan kiertelyn, tuttujen kokemuksien kyselyn ja esitteiden luvun jälkeen alkoi-
vat taisteluparit erottua. Loppujen lopuksi jäljelle jäi vain pari  vaihtoehtoa:
joko Panasonicin S70 tai Belinean kaksi eri mallia. Toisen Belinean ulkonäkö  ei
miellyttänyt, joten unohdin sen. Panasonicin hinta oli noin  3300  mk  ja  erään
kaupan avajaistarjouksessa Belinea oli 2300 mk.  Tekniset  tiedot  olivat  lähes
identtiset, joten päädyin Belineaan. Kaupassa aloin kuitenkin harmitella,  sillä
kuva oli samea ja kirjaimista oli hankala saada selvää. Lisäksi myyjä ei tiennyt
monitorista muuta kuin mitä papereista luki. Esittelyksi hän pyöritti  MPEG-ani-
maatiota, joka nyki ja oli erittäin suttuinen. Huomattuaan monitorin likaisuuden
hän alkoi pyyhkiä näyttöä voimakkaasti paljaalla kädellään.  Ei,  tätä  minä  en
kyllä osta. Päätin hieman miettiä asioita ja odottaa seuraavan kuukauden  Mikro-
Bittiä, jossa olisi vertailussa 17" edulliset näytöt.

Olin kuitenkin malttamaton, ja pitäisi odottaa kaksi viikkoa. Ostaisinko sitten-
kin Panasonicin, vaikka se on tonnin kalliimpi? Isoveljeni kuitenkin kehui  omaa
Panasoniciansa, joka oli samaa mallia. Myös hänen  duunissaan  käytetään  paljon
Panasonicin monitoreja. Äitini oli myös havainnut omassa työpaikassaan Panasoni-
ceja. Hän kävi kysymässä firman mikrohenkilöiltä (iso firma), mitä monitoreja he
suosittelisivat. Kävi ilmi, että toistaiseksi vähiten vikoja oli ollut Panasoni-
ceissa, joita he sitten suosittelivat.  Viimeinen  isku  lompakolleni  oli  uusi
soittokierros lähiseudun mikroliikkeisiin. Aina niin superedullisessa Cruz  Bro-
kerissa Panasonic S70:n hinta oli  noussut  lähes  300  markkaa!  Lyhyen  matkan
päässä Micro-Sailissa hinta taas oli laskenut 2900 markkaan. Sinne siis ja uuden
monitorin kanssa ulos.

Panasonic S70 on siis 17-tuumainen SVGA-monitori. Koneessani se on kiinni ulkoi-
sella scandoublerilla, jonka avulla se näyttää PAL-,  NTSC-,  Euro-,  MultiScan-
sekä DBL-tilat. Monitorin mukana tulee SVGA-piuha, PC-ajurit ja muu  tarvittava.
Näkyvä ruutu on 16 tuumaa, 40,6 cm "litteä" näyttö. (Se, että näkyvä koko on il-
moitettua pienempi, on täysin normaalia, koska reunoille mentäessä  kuva  muuten
vääristyisi.) Pistekoko on 0,27 mm. Horisontaaliset taajuudet ovat 30 -  70  kHz
ja vastaavat vaakatasolla 50 - 180 Hz. Maksimitarkkuus on 1280x1024 60 Hz.  Fyy-
siset koot ovat 410x416x444 mm (LxKxS). Pinnoite on uusi AGRAS.

Mukana tulee jalusta. Monitori on myös saanut TCO95-hyväksynnän,  joka  sisältää
vaatimuksia paloturvallisuudesta, säteilystä ja virran kulutuksesta. Monitorilla
on myös Panasonicin kolmen vuoden Panatakuu.  Panatakuun  erikoisuutena  on  se,
että sen pitäisi toimittaa tarvittaessa uusi näyttö vahingoittuneen tilalle heti
seuraavana arkipäivänä. Kaikki asetukset tehdään OSD-ohjausvalikolla (On  Screen
Display).

Itse olen ollut toistaiseksi tyytyväinen monitoriini. Hieman on harmittanut  ai-
noastaan se, ettei Productivity-tiloissa näyttöä saa aivan reunoille asti  veny-
tettyä. Tämä ei kuitenkaan ole muissa tiloissa haittana. Pienen  hymyn  aiheutti
uusin Keltainen Pörssi -lehti, jossa tätä monitoria kaupattiin  käytettynä  hin-
taan 2990 mk. Kaiken kaikkiaan hyvä monitori  hyvältä  valmistajalta,  edullinen
hinta ja hyvä takuu. 

{3        Panasonic PanaSync S70

        Testattu:       Amiga Technologies A1200, 68030/50 MHz,
                        850 Mt Quantum, Randy 4x CD-ROM

        Edustaja:       Useimmat mikroliikkeet
                        Micro-Sail (Myyrmäki, Vantaa) 2900 mk

        Yleisarvosana:  9/10
