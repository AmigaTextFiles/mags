2
1
1 Tornado_1.IFF 0 0*

{3                                   Tornado 3D
{3                                   ----------

                               Janne Pikkarainen


Sana "Tornado 3D" on osunut silmiini erinäisissä yhteyksissä jo vuoden tai parin
ajan. Tornado 3D on varsin käyttökelpoinen ja  edullinen  renderointiohjelmisto,
jolla saa aikaan kaikkea maan ja taivaan väliltä.

T3D:n aiemmat versiot eivät minua vielä vakuuttaneet. Sitten Ruotsissa  AmiTech-
messuilla näin Tornado 3D v1.5:n livenä ja olin saman tien myytyä miestä. Torna-
dossahan on asennetta! Hitaaksi ohjelmaa ei ainakaan voinut moittia,  toimintoja
tuntui riittävän ja käyttöliittymä on erittäin siistin näköinen.  En  kuitenkaan
vielä AmiTechillä aukaissut lompakkoani Tornadon suuntaan.

Kotona bongasin Tornadon kotisivuilta houkuttelevan tarjouksen - jos tilaa  Tor-
nadon ennen toukokuun alkua, saa lähiaikoina  ilmestyvän  2.0-version  ilmaisena
päivityksenä. Näinpä tilasin itselleni Tornadon.

Parin viikon kuluttua postilaatikossa kolisikin. Tornado saapui  minulle  oikein
edustavan näköisessä paketissa noin 200-sivuisen ohjekirjan, tärkeimmät  toimin-
not nopeasti läpikäyvän lappusen, donglen ja CD:n kera.

Donglesta muodostuikin hetken ajaksi murheenkryyni. Tämä joystick-porttiin  lii-
tettävä palikkahan toimii kopiosuojauksena, eikä Tornado jostain syystä  tunnis-
tanut sitä. Ryntäsin kaverille testaamaan, onko vika  joystick-portissani  vaiko
donglessa. Kaverilla Tornado toimi välittömästi ja kas kummaa, niin se teki  mi-
nullakin kun palasin kotiin. Huokaisin helpotuksesta ja ryhdyin harjoittelemaan.






























Ensimmäinen reaktio oli lähinnä "ööö...". Ilman manuaalia perusprimitiivejä  mo-
nimutkaisemmat toiminnot tuntuivat lähinnä heprealta. Onneksi manuaali on todel-
linen kädestä-suuhun-ohjekirja, jonka avulla yksinkertaisempikin  henkilö  oppii
edes jotain.  Ohjekirja  käy  läpi  havainnollisten  esimerkkien  avulla  kaikki
tärkeimmät ja monimutkaisemmat toiminnot.

(Muutaman tunnin Tornado-säätämisen jälkeen myös herra Siren kävi luonani osoit-
tamassa rendausguruutensa. Mies läiski ruudulle objekteja päällekkäin, allekkain
ja sisäkkäin, sääti materiaaleja arpomalla ja käänteli kameraa  tietämättä  mitä
tekee. Tuloksena oli vähintäänkin modernia taidetta, jota sääli kyllä emme  tal-
lentaneet.)

Tornado 3D on hintaisekseen (noin 1500  markkaa)  todella  jykevä  paketti.  Sen
käyttöliittymä on hienon näköinen, koodi on  68040/68060-optimoitu,  versio  1.5
osittaisella PowerPC-tuella varustettu ja 2.0 tukee PPC:tä  täydellisesti,  Vir-
ge-tuki (mallinnettavia esineitä voi pyöritellä ikkunassa erilaisilla varjostuk-
silla/tekstuurimappauksilla varustettuna - toiminto toimii millä tahansa Amigal-
la, mutta Virgellä varustetuissa koneissa se on huomattavasti nopeampi ja  siis-
timpi) ja varsinaisia toimintoja löytyy ihan lueteltavaksi asti:

- partikkelisysteemi (Räjähdykset, ilotulitukset, suihkulähteet, savuvanat, kaa-
suvuodot ja vastaavat syntyvät suhteellisen helposti.)

- voimakentät, tuulen ja törmäysten simuloiminen

- metaballit/tubet/nurbit (Meta-objektit käyttäytyvät kuin olisivat sulaa metal-
lia. Katso Terminator 2:n T1000-animaatiot niin tiedät, miten metaobjekteja  voi
todella hyötykäyttää.)

- tekstuurien ja esineiden automaattinen morphaus
- "Transformation cage" mahdollistaa suhteellisen monimutkaistenkin  morphausten
tekemisen todella pienellä muistinkulutuksella.

- Lukuisia eri renderointimahdollisuuksia aina varjostamattomasta  esikatselusta
täydelliseen ray-tracingiin  asti.  Nopeus  on  ihan  omaa  luokkaansa:  siirsin
Lightwavesta erään scenen Tornadoon. Ensin mainittu laski  sceneä  40  sekuntia,
Tornado samaa kuusi sekuntia...

- "Broadcast encoding". Mikäli aiot sulauttaa  renderoidun  animaation  videoku-
vaan, Tornado osaa käsitellä renderoituja kuvia niin, että ne näyttävät  sopivan
epätarkalta televisioon. Näinpä renderoitu animaatio ei näytä videokuvassa  niin
päälleliimatulta.

- Inverse Kinematics mahdollistaa esimerkiksi aidosti liikehtivän ihmisen  teke-
misen.

- vapaasti säädeltävä sumutehoste (jopa turbulenssia voi säätää)

- erittäin monipuolinen tekstuurieditori

- tuki yleisimpien 3D-ohjelmistojen formaateille

- Useita erilaisia valoja ja niihin liittyviä tehosteita. Valotyyppejä on neljä:
Distant, Point, Spot ja Umbrella. Valonsäteet voivat olla  tarvittaessa  näkyviä
(volume light, volume streak), joten esimerkiksi auton ajovalojen  tekeminen  on
helppoa. Lisäksi spot-valosta voi tehdä "projectorin", jolloin se heijastaa  ha-
lutun kuvan minne tahansa. Myös lens flarejen tekeminen  ja  muokkaus  on  hyvin
helppoa.

- vapaasti säädettävissä olevia erikoistehosteita, kuten motion blur ja glow
- Kamera on mallinnettu todella tarkasti oikeasta maailmasta. Se matkii maailman
suosituinta kameramallia, 35mm SLR:ää (Single-Lens Reflex).  Todellinen  valoku-
vausfriikki ilahtunee voidessaan säätää erilaisia kameraan liittyviä  asetuksia,
kuten syvyysvaikutelmaa, kalansilmäefektiä tai tarkennusalueita.

Kaiken kaikkiaan olen ollut ostokseeni erittäin tyytyväinen. Toistaiseksi en ole
Tornadosta suurempaa valittamista löytänyt, ja odotan sen versiota 2.0  suurella
mielenkiinnolla. Sääli kyllä, kaikenlainen haahuilu vie aikaani sen verran,  et-
ten mitään suurempaa ole Tornadolla ehtinyt  tehdä.  Osoitteesta  http://www.mb-
net.fi/~jaba/t3d/ löydät töitäni.
