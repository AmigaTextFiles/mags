2
1*

{3                         Ulkoinen MicroniK Scandoubler
{3                         -----------------------------

                                  Jani Saijos


Amiga asettaa useita vaatimuksia monitorille. Perus-PAL-monitori voi  olla  hyvä
pelkästään pelaavalle, mutta muuten siitä on hankala saada tarkkaa kuvaa.  SVGA-
monitori puolestaan vaatii adapterin, ja useimmat pelit voi SVGA:n jälkeen unoh-
taa. Ns. monitaajuusmonitorit ovat siis paras  vaihtoehto,  mutta  valikoima  on
lähes olematon. Mikä siis ratkaisuksi? Tadaa - kuvaan astuu MicroniKin  ulkoinen
scandoubler.


{3Huoli monitoreista
{3------------------

Amiga International on jo jonkin aikaa ollut  huolissaan  Amigan  monitoritilan-
teesta, monitorista, joka pystyisi Amigan videotiloihin.  Ratkaisuna  oli  Amiga
Technologiesin aikana  Microvitecin  tuottama  monitaajuusmonitoriperhe.  Saksan
markka on kuitenkin heikennyt verrattuna puntaan, mikä on aiheuttanut päänvaivaa
Amiga Internationalille, eikä tätä vaihtoehtoa koettu enää varteenotettavana.

Ratkaisuksi muodostui  MicroniK  scandoublereineen,  joille  suotiin  virallinen
"Powered by Amiga" -slogan. MicroniKin "virallinen" Scandoubler-tuoteperhe koos-
tuu kolmesta  laitteesta:  ulkoinen  palikka,  joka  sopii  kaikkiin  Amigoihin,
sisäinen   videokorttipaikkaversio   ja    sisäinen    A1200-versio.    Kahdesta
jälkimmäisestä en tiedä mitään, mutta ulkoisen scandoublerin ostin  itse  touko-
kuussa.
{3Omat kokemukseni
{3----------------

Ulkoisen scandoublerini ostin Broadlineltä. Palikka on  erittäin  yksinkertaisen
näköinen vehje. Se toimitettiin  läpinäkyvässä  minigrip-pussissa,  eikä  mukana
tullut mitään muuta, ei edes minkäännäköistä ohjelappusta. No, ohjeita ei pahem-
min tarvita. Palikka on suunnilleen Mars-suklaapatukan kokoinen. Toisessa päässä
on standardi SVGA-liitin ja toisesta päästä lähtee noin 10 cm pitkä johto, jonka
päässä on normaali Amigan videoporttiin kiinnitettävä liitin. Amigan harmaan pa-
likan päällä koreilee Powered by Amiga -teksti ja  asiaan  kuuluva  Boing-pallo.
Tämän alla on paksuilla kirjaimilla Scandex-teksti. Siinä se sitten onkin, muuta
ei tosiaan tarvita. Sitten vain kokeilemaan SVGA-monitoria. Asetuksista PAL,  ja
kaikki toimi kuten vanhassa kunnon CM8833:ssa.

Palikka siis mahdollistaa SVGA-monitorin  käytön  Amigan  PAL-  ja  NTSC-tilojen
kanssa. Näiden taajuudeet se nimensä  mukaisesti  tuplaa,  minkä  ansiosta  kuva
näkyy normaalissa SVGA-monitorissa. Mihinkään muihin tiloihin palikka ei vaikuta
millään tavalla. Toistaiseksi palikka on toiminut hyvin. Ainoa hieman  yllättävä
piirre on se, että se saattaa kuumeta melko lämpimäksi. Tämä  tuskin  kuitenkaan
aiheuttaa mitään ongelmia. Ainoa miinus, jonka laitteelle antaisin (ja se  onkin
aika pitkä miinus),  on  sen  hävyttömän  kallis  hinta.  740  markkaa  pienestä
erittäin kevyestä palikasta on kyllä liikaa. Itse asiassa palikka on niin kevyt,
että on vaikea uskoa sen sisältävän muuta kuin pari piuhan pätkää.


{3Kenelle sitten?
{3---------------

Scandoubler on lähes pakko-ostos, jos haluat  Amigaasi  uuden  monitorin,  jolla
näkisit myös PAL-tilat. Ulkoinen malli toimii kaikissa  Amigoissa,  mukaanlukien
Amiga 500. Jos Amigasi on tornissa tai omaat korttipaikkoja, halunnet ehkä  muun
kuin ulkoisen version. Palikan ansiosta myös ne, jotka nyt käyttävät kahta moni-
toria - toista hyötyyn, toista viihteeseen - voivat vapauttaa  lisää  pöytätilaa
käyttämällä vain yhtä monitoria. 

{3        MicroniK Scandoubler

        Testattu:       Amiga Technologies A1200, 68030/50 MHz,
                        850 Mt Quantum, Randy 4x CD-ROM, PanaSync S70

        Edustaja:       Broadline Oy, puh. (09) 874 7900, broline@dlc.fi

        Hinta:          740 mk (huhti-toukokuussa)

        Arvostelu:      + Erittäin helppo käyttöönotto
                        + Laadukkaan tuntuinen ja toimiva
                        - Kallis hinta
