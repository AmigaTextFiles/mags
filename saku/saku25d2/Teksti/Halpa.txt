2
1*

{3                       Amiga - halpa kone juuri sinulle!
{3                       ---------------------------------

                          Kolumnisti: Valtteri Murto 


{5                            "Ami-ami-ami-ga! Halpa.
{5                             Amiga! Halpa.
{5                             Aaaa-miii-gaa! Halpa.
{5                             Amiga!"

{5                             (sävel: Alepa-mainos)

  
Seurattuani Suomen Amiga-scenen kulkua vuodesta toiseen olen havainnut erään to-
siasian: keskivertoamigisti on keskiverto-PC-käyttäjää köyhempi.  Tämä  taas  ei
johdu omistajan sosiaalisesta tilanteesta, vaan hänen käyttämästään tietokonees-
ta. Kehtaavat vielä  lisäksi  väittää,  että  PC  on  kallis  kone,  jota  pitää
päivittää aina vähän väliä. Olen siis ottanut tehtäväkseni  todistaa,  ettei  PC
tässäkään asiassa Amigaa päihitä.

Sain ensimmäisen Amigani uudenvuoden päivänä 1. tammikuuta 1994. Se oli varmasti
sen ajan yleisin Amiga: "Neiti Amiga 500 yhden megan muistilla  ja  videomonito-
rilla". Noista päivistä lähtien on Amiga-laitteistoni  vain  kehittynyt.  Monien
välivaiheiden kautta koneeni tottelee  nykyään  nimeä  "Rautarouva  Amiga  4000T
näyttökortilla, 17" monitorilla ja muilla herkuilla". Rahaakin  on  palanut  sen
mukaisesti.

Siitä lähtien, kun Amigaani aloin päivittää, toisin  sanoen  heti  A500:n  ostoa
seuraavana päivänä, olen pitänyt tarkkaa kirjaa siitä, mihin  rahani  ovat  men-
neet. Tallessa ovat pienimmätkin menot aina peliostoksia, CD:itä, kaapeleita  ja
jopa  virranjakajia  myöten,  markan  tarkkuudella.  Tänään  1.4.1998  menopuoli
näyttää kahtakymmentäseitsemää tuhatta kuuttasataaneljää markkaa. Se on  melkoi-
nen summa se.

Tänään 1. huhtikuuta 1998 olen omistanut Amigan tasan 1551 päivää laskien mukaan
karkauspäivänkin. Päivää kohti laskettuna Amigaan kuluneet rahat tekisivät  17,8
markkaa päivässä, pyöreästi 6500 markkaa, keskiverto-klooni-PC:n verran  vuodes-
sa. Jos jostain syystä sattuisin kyllästymään koneeseeni, saisin nykyisillä hin-
noilla uuden Amiga 1200:n kahden kuukauden välein. Tai jos A1200  ei  kiinnosta,
uuden ja alkuperäisen A4000T:n saisin itselleni kahden vuoden välein.  Jos  taas
Amiga 3000 olisi yhä yhtä kallis kuin ilmestyessään, joutuisin tyytymään  yhteen
sellaiseen.

"Paljon sinäkin leluihisi kulutat, nuija!" huuto takarivistä kuuluu. Niin  kulu-
tankin. Nuo pyöreät 18 markkaa päivässä olisi voinut kuluttaa monella  muullakin
tavalla, esimerkiksi polttelemalla askillisen  terveyspuikkoja  päivässä.  Sillä
rahalla olisi myös voinut ostaa kerralla vaikkapa keskiverron  Taunuksen,  josta
ei taatusti olisi enää iloa muille kuin korjaamon sedälle.

Saman verran rahaa voisi ansaita suorittamalla 1500 päivän (n. 4 vuoden) asepal-
veluksen. Tällöin rahaa ei kuitenkaan jäisi muihin  harrastuksiin  kuten  asumi-
seen, syömiseen tai vaatetukseen. Näillä ei  kuitenkaan  ole  merkitystä,  sillä
tarkoitushan on, että Amiga pyörittää uutta (?) softaa nykimättä.

Kahdeksantoista markkaa päivässä tekee 126 markkaa viikossa. Sillä rahalla voisi
kahdesti viikossa ottaa kymppi-säkin voimalla lärvit. (Jos siitä  joku  nyt  saa
lärvit.) Se taas ei välttämättä käy päinsä, jos rahoitamme touhun  suorittamalla
asepalvelusta.
Jos olisin omistanut auton jo ennen Amigani ostoa, Amigaan  menneillä  roposilla
Taunus olisi saanut menovettä noin 22 litraa viikossa, olettaen että se  käyttää
95E:tä, joka maksaa 5,75 markkaa litralta. Tällä 22 litralla  ajaisin  noin  250
kilometriä, kahdesti viikossa Riihimäelle ja takaisin, vaikkapa iltalomille  ar-
meijasta.

Vertailuna kerrottakoon, että Amigani, joka on lähes  tauotta  päällä,  kuluttaa
lisälaitteineen sähköä noin 35 pennin verran päivässä.  Samalla  rahalla,  millä
autoni kulkisi viikon olettaen, että matkat rajoittuvat  iltalomilla  käymiseen,
Amigani kävisi kaksi vuotta ja kaksi päivää. Amiga ei saastuta luontoakaan  toi-
sin kuin PC:t, joita käytettyään ainakin allekirjoittanut  on  kärsinyt  pahoin-
voinnista johtuen mitä ilmeisimmin niiden lähettämästä säteilystä. Vuodessa  ku-
luvilla rahoilla Amigani kävisi tauotta 50 vuotta, 5 kuukautta, 8  päivää  ja  6
tuntia. 1551 päivässä kuluneilla rahoilla  Amigani  huristelisi  vielä  reilusti
2200-luvun puolellakin.

Vuodessa Amigaan kuluneilla rahoilla voisi myös järjestää Saku 98:n  kokoa  vas-
taavan tilaisuuden kerran vuodessa. Voisin myös liittyä  Suomen  Amiga-käyttäjät
ry:n jäseneksi joka kolmas päivä (please do, toim. huom.).

Rahan menon merkeissä hyvää kesää kaikille ja muistakaa päivittää Amigaanne!
