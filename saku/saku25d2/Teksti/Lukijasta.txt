13
1
0 Saku5v_1.IFF 10 5
0 Saku5v_1.IFF 530 5
1 Saku5v_2.IFF 0 0
2 Saku5v_2.IFF 0 0*

{A                           Saku - Lukijasta tekijäksi
{A                           --------------------------

                           Kolumnisti: Valtteri Murto



Yhdistyksen jäsenien joukossa on paljon auttamiskelpoisia ihmisiä. Yleinen luulo
kuitenkin on: "Mitä minäkin heidän hyväkseen voisin tehdä..." Näin minäkin  luu-
lin, mutta toisin kävi!

Ensimmäisen kerran luin Suomen Amiga-käyttäjien unionista alkuvuodesta 1995 Mik-
roBitistä. Siinä komeili kuva Tomi Jaskarista, ja jutussa kerrottiin,  että  yh-
distys julkaisee jotain lehteäkin. Tuolloin kuitenkin paperilehdissäkin oli kun-
nolla Amiga-asiaa, joten tilaus levykelehdelle ei  pelailua  harrastavan  A500:n
omistajan kohdalla ollut kovin suuri.

Asioilla on kuitenkin taipumus muuttua. Niin kävi myös minulle,  kun  lokakuussa
1995 pöydälleni kannettiin kätetty A1200. Kiintolevyltä löytyi Saku-lehden nume-
rot 10-12, ja olin oitis myyty mies. Luin kaikki kolme  lehteä  ainakin  viiteen
kertaan, ja hieman myöhemin ymmärsin voivani hankkia uusiakin Sakuja. Sakun  te-
kijöiden propaganda iski minuun kuin miljoona  volttia:  "Kirjoita  tai  kuole!"
saattoi lukea kaikkialta rivien välistä. Päätin siis kirjoittaa.

Ensimmäisen artikkelini kirjoitin Saku #16:een pelistä nimeltä Charr.  Olin  ai-
kaisemminkin kyllä kirjoitellut erinäisiin pienempiin julkaisuihin,  mutta  tämä
olisi kuitenkin ensimmäinen valtakunnalliseen levitykseen  lähtevä  artikkeli  -
jos olisi. Pelkäsin nimittäin, että juttuni kylmästi hyllytettäisiin sen ollessa
jostain hyvin syvältä.
Saku #16:n julkaisupäivän vastaisena yönä roikuin purkeissa myöhään asti, kunnes
Epsilon Indiin eksyttyäni saatoin todeta uuden lehden ilmestyneen. Kädet hikoil-
len sain paketin imuroitua ja purettua. Lehti latautui. Olin räjähtää  jännityk-
sestä. Kun hakemisto ilmestyi ensin eteeni, artikkeliani ei ainakaan heti tahto-
nut löytyä. Otsikon "Halpoja ja ilmaisia" alta se kuitenkin löytyi, ja olin het-
ken jossain seitsemännen taivaan yläpuolella ylpeydestä - minun, pienen tumpelon
amigistin kirjoittama juttu oli lehdessä, johon aikaisemmin luulin vain  gurujen
ja muiden alan ammattilaisten kirjottavan.

Kivet olivat lähteneet pyörimään tuona kylmänä tammikuisena yönä, eikä niitä sen
jälkeen ole tahtonut pysäyttää mikään.

Kirjoittelin suorasta kirjoittamisen ilosta, ja tuon jälkeen sai  juttujani  mo-
nien (v)ihastukseksi lukea lähes joka Sakusta.  Aiheeni  käsittelivät  erilaisia
asioita aina tornikoteloista kirjoitusasentoihin ja  yleisönosaston  palautekir-
jeisiin. Sakun julkistamispäivänä olin aina keskiyön aikoihin purkeissa  odotte-
lemassa uuden lehden julkaisua, ja jo yhden päivän myöhästyminen sai minut  pom-
mittamaan päätoimittajaa "missä lehti viipyy?" -viesteillä. Suomeksi sanoen odo-
tin uutta Sakua kuin kuuta nousevaa. (Paitsi että kuu nousi kaksi  kertaa  siinä
ajassa kun Saku kerran. ;-)

Noihin aikoihin Suomen Amiga-käyttäjät ry. oli  melkein  yhtä  kuin  Saku-lehti,
mutta tähänkin tulisi vielä muutos. Tarvittiin vain yksi henkilö ja tälle saman-
niminen motivaattori, niin johan alkoi tapahtua.  Paha  pakkomielteeni  on  koko
ajan olla perillä siitä, mitä ympärilläni tapahtuu, joten kun sitten  Saku  97:n
yhteydessä pidetyssä kokouksessa minut valittiin yhdistyksen hallitukseen,  kie-
toi yhdistyksen toiminta  minut  syövereihinsä  lopullisesti.  Kun  oudoimmatkin
ideat kertoo eteenpäin, voi asioihin todella vaikuttaa, ja  hyvät  motivaattorit
saavat laiskastakin ihmisestä ihmeellisen paljon irti.

Moni ei välttämättä ymmärrä, kuinka paljon muutama henkilö paiskii töitä  yhdis-
tyksen eteen. Ilman Janneja Siren ja Pikkarainen Suomen Amiga-käyttäjät ry. voi-
si hyvinkin tarkoittaa samaa kuin Saku-lehti. Pitkälti heidän ansiostaan  Suomen
Amiga-käyttäjät kuitenkin tunnetaan maailmanlaajuisesti suomalaisten  amigistien
järjestönä, joka koostaan huolimatta saa uskomattomaltakin tuntuvia asioita  ai-
kaan. Positiivinen asenne työhön tuntuu tarttuvan  myös  muihin:  ilman  Sirenin
lähettämää tekstiviestiä tuskin tässäkään nyt kirjoittelisin,  tai  tuskin  Simo
Koivukoskikaan tekisi namupaloja kotisivuille.

Lopuksi haluaisin vielä kiittää kaikkia ihmisiä, joiden kanssa olen saanut  olla
luomassa Amigalle parempaa tulevaisuutta Suomessa, ja toivottaa onnea sille sam-
makolle, joka nyt saavuttaa kunnioitettavan viiden vuoden iän. Unohtamatta  tie-
tenkään Saku-lehteä. En toivota onnea vain kuluneille 5 vuodelle, vaan myös seu-
raaville 50 vuodelle!

{6"Kuten huomaatte, Sakusta on tulossa enemmän kuin monet olisivat yhdistyksen ot-
{6taessa alkuaskeliaan uskonutkaan. Mikäli onnettaren oikut ovat meille ja Amigal-
{6le suotuisia, voimme jatkaa lehden tekemistä vielä vuosikausia ja ehkäpä  jonain
{6päivänä onnellisesti todeta, että tekemämme työn  ansiosta  Sakusta  on  viimein
{6tullut Suomen suosituin tietokonelehti. Tänä päivänä Saku on kulkenut jo  pitkän
{6matkan, mutta kokonaisuudessaan retki on vasta aluillaan."

{6                                              - Heimo Laukkanen, Saku #12 (3/95)
