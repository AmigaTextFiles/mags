2
1*
{A                  Ajatuksia Amigasta ja sen tulevaisuudesta
{A                  -----------------------------------------

{8                           Veli-Matti Vuorensyrjä

 
Kun Commodore joutui vaikeuksiin, sen toiminta loppui ja se joutui  velkajärjes-
telyyn, oli ensimmäinen ajatukseni: "Kääk! Pitääkö minunkin hankkia PC?" tai ai-
nakin jotain tuon tapaista. Mutta sitten toivo alkoi viritä:  "Ehkä  joku  ostaa
Commodoren/Amigan." Pitkällisen prosessin tuloksena C= ja Amiga saivat kuin sai-
vatkin uuden omistajan, ja vieläpä varsin  määrätietoisen  tuntuisen  sellaisen.
Escomin ote oli heti alussa paljon parempi kuin Commodoren aiemmin: Amiga  Tech-
nologies laittoi heti puhtia Amigan kehitykseen. Muun  muassa  tieto  PowerPC:tä
käyttävän Amigan suunnittelusta  valoi  uskoa  Amigaan  ja  sen  tulevaisuuteen.
A1200:n palaaminen tuotantoon ja kauppojen hyllyille jatkoi  positiivista  kehi-
tystä.

Sitten kesken kaiken tuli tietoja Amigan  ja  koko  Amiga  Technologies  -yhtiön
myynnistä yhdysvaltalaiselle Viscorp-yhtymälle. Mitä nyt? Mistä on kyse? Tarkko-
ja tietoja on vain Escom/AT:llä ja Viscorpilla. Onko kyse Escomin  uuden  johdon
strategian muutoksesta vai jostain muusta, jää nähtäväksi. Mutta joka tapaukses-
sa nyt on tilanne huomattavasti parempi, nyt ei ole kyse toiminnan  loppumisesta
tms., kuten Commodoren tapauksessa, vaan toimivan yhtiön omistajan vaihdoksesta.
Osoittautuuko vaihdos positiiviseksi Amigan kehityksen kannalta, siitä ei  vielä
tietenkään voi sanoa mitään, semminkään kun kauppaa ei ole vielä edes lyöty luk-
koon tätä kirjoittaessani! Mutta kaikesta huolimatta olen ja  haluan  olla  toi-
veikkaalla mielellä.



Kun ostin uuden Amigan (A1200) ja siihen Blizzard 1260 -turbon kahdeksalla mega-
tavulla muistia,  moni  ihmetteli:  "Tuollahan  olisi  saanut  Pentiumin!  Oliko
järkevää ostaa Amiga, kun sen tulevaisuus  on  epävarma?"  Niin,  olisiko  ollut
järkevämpää sijoittaa  rahat  Pentium  PC:n  ostoon?  Tämä  on  tietysti  varsin
pitkälle arvostuskysymys. Myönnän, että PC:llä on monia  hyviä  puolia,  ainakin
sen ohjelmisto- ja muu tuki on erinomainen, mutta Amiga ja sen käyttöjärjestelmä
ovat enemmän mieleeni. Amigan tulevaisuus on toki epävarma, mutta silti en tunne
tehneeni tyhmää valintaa.

Vaikka Amigan valmistus loppuisi heti, mikä on erittäin  epätodennäköistä,  pys-
tyisin käyttämään Amigaani vielä vuosia. Ohjelmia on  saatavissa  kohtalaisesti,
PD/SW-ohjelmia jopa runsaasti. Jos olisin Amigan sijasta ostanut  Pentium  PC:n,
se olisi aivan varmasti tullut tiensä päähän 4-5 vuodessa! Amigani on käyttökel-
poinen vähintään yhtä pitkän ajan, joten ei kannata pelätä  Amigan  valmistuksen
loppumista ja sen takia vaihtaa PC:hen. Ei  PC:kään  ole  ikuinen,  päinvastoin:
PC:llähän se vasta päivitys- ja  koneenvaihtorumba  onkin  edessä.  Tarvittaessa
voin muutettuani Amigani ensin tornikoteloon hankkia PC-emulaattorikortin, jonka
avulla voin ajaa haluamiani PC-ohjelmia. Kieltämättä esim. PC:n  CD-ROM-sanakir-
jat, rompuilla olevat tietoteokset ja monet muut  "multimediaohjelmat"  olisivat
kiinnostavia.
