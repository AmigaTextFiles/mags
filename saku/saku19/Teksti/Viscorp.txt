2
1*
{A                       Viscorp: "Me arvostamme Amigaa"
{A                       -------------------------------

{8                                 Janne Siren


Viscorp on vakavissaan ostamassa Amiga Technologiesia. Julkaisuhetkellä  kauppaa
ei vielä ollut viety päätökseen, mutta molemmat osapuolet uskovat omistajanvaih-
doksen sujuvan ongelmitta. Viscorp on painottanut, ettei se voi julkistaa mitään
yksityiskohtaisia päätöksiä ennen kaupan ratkeamista,  mutta  muutamia  lupaavia
lausuntoja on annettu. Viscorp haluaa  Amigan,  eikä  vain  set-top-laitteitansa
varten. 


{DMikä ihmeen Viscorp?

Chicagolainen Visual Information Services Corp. (Viscorp) muistetaan alkuvuodes-
ta hankkimastaan Amiga-lisenssistä, joka antaa sille oikeuden käyttää Amiga-tek-
nologiaa interaktiivisissa televisiosovelluksissaan.  Varmistakseen  teknologian
tulevaisuuden Viscorp on nyt aikeissa ostaa Amiga Technologiesin Escomilta.  Es-
com on halukas myymään, sillä se teki viime vuonna  suuria  tappioita  ja  aikoo
keskittyä PC-markkinoihin. Tappiot johtuivat lähinnä  joulun  huonosta  PC-myyn-
nistä ja Commodoren oston aiheuttamien  kulujen  lisäksi  englantilaisen  Rumbe-
lows-liikeketjun ostamisesta.

Viscorp on ostamassa Amiga Techologies GmbH -yrityksen lisäksi Amigaan liittyvän
teknologian. Commodore-nimi sen sijaan jää Escomille, joka käyttää sitä PC-lait-
teidensa markkinointiin (nimi on varsin hyvin tunnettu Escomin  kotimarkkinoilla
Saksassa). 


{DMitä Viscorp haluaa?

Viscorp haluaa Amigan. Yrityksen ensisijainen tarkoitus  on  rakentaa  set-top-
järjestelmä, jolla se tuo interaktiiviset televisiopalvelut miljooniin koteihin.
Tämä laite on käytännössä Amiga, joskin riisuttuna uusissa kuorissa, sopivin so-
velluksin varustettuna. Aikaisempi lisenssi ei antanut heille yksinoikeutta Ami-
ga-teknologiaan, joten mikä tahansa muu yritys olisi voinut myös hankkia lisens-
sin ja rakentaa set-top-laitteita, jotka olisivat perustuneet  televisiokäyttöön
hyvin soveltuvaan Amigaan. Näin Viscorp varmistaa sijoituksensa.

Set-top-laite ei kuitenkaan ole kaikki, mitä Viscorp aikoo Amigalla tehdä. Koska
tämä set-top-laite, tai ED (Electronic Device) kuten Viscorp vempaintaan kutsuu,
on Amiga, se vaatii ohjelmia. Näin ollen  Amiga-tietokoneperheen  lakkauttaminen
olisi kuin itsensä ampumista jalkaan. Viscorp on tehnyt selväksi aikeensa jatkaa
Amigan kehittämistä ja markkinoimista myös kotitietokoneena. 


{DMitä voimme odottaa?

Tuskin Walkeria. Viscorp ei usko ehtivänsä viimeistelemään tätä edellisessä  Sa-
kussa esiteltyä tuoteuutuutta ajoissa, joten se keskittyy muihin asioihin.  Tek-
nisiä parannuksia sekä laite- että käyttöjärjestelmäkantaan  kuitenkin  luvataan
tulevien kuukausien aikana. Parannukset tulevat  sekä  set-top-laitteisiin  että
pöytä-Amigoihin. Sillä aikaa nykyisten Amiga-mallien valmistus  jatkuu  tavalli-
seen tapaan.

"Yksi Viscorpin suunnitelmien päätarkoituksista on kehittää, valmistaa,  markki-
noida ja myydä Amiga-pöytätietokoneita." - Viscorp kesäkuussa 1996

Organisoidakseen järjestelmän kehitystä Viscorp on perustanut Architectural  De-
sign  Groupin,  joka  koostuu  Amiga-asiantuntijoista.  Eksperttejä  Viscorpilta
löytyykin, mm. Amigan käyttöjärjestelmän moniajosta huolehtivan Execin ohjelmoi-
nut Carl Sassenrath. Architectural Design Group tulee ilmeisesti tulevaisuudessa
huolehtimaan myös yhteistyöstä ulkopuolisten kehitystahojen kanssa,  sillä  Vis-
corp on ilmaissut halukkuutensa kehittää Amigaa muiden yritysten kanssa.

Mikä parasta, Amiga todellakin on Viscorpin markkinat - ei pieni päämarkkinoiden
kanssa kilpailuasemassa oleva "hairahdus" kuten Escomin tapauksessa. 

"Me arvostamme Amigaa." - Viscorp kesäkuussa 1996

Tulemme seuraamaan tapahtumia Sakussa. Viimeisimmät uutiset löydät Viscorpin
kotisivuilta osoitteesta http://www.vistv.com/.

