2
1
2 kuva1.iff 170 0
3 kuva2.iff 170 0*
{A                       Pitsiliinoja ja lumihiutaleita
{A                       ------------------------------

{8                                Petri Keckman

  
Koska olen jo kahteen aikaisempaan Sakuun lähetellyt ohjelmanpätkiäni, niin teen
sen taas. Tämä ei ole ainakaan koolla pilattu: reilut kaksi kiloa. Tällä  kertaa
ohjelma toimii 320x256-näyttötilassa 16-värisenä - tarvetta ei ollut suurempaan.
Kuten ohjelmalistauksesta näkee, ohjelma on tehty E-kielellä. Vaikka E-kieli  ei
ole niin kovin kätevää, on sen kääntäjä nopea, ja Shareware-version mukana  seu-
raavat hyvät ohjeet Amigaguide-muodossa. Paketin mukana on myös  runsaasti  mal-
liohjelmia, ja siinä on täysi tuki AGA:lle. Amiga E 3.1a löytyy purkeista.

Jos arpoo värit ja pistää pisteen liikkumaan näytölle  sattumanvaraisesti  ylös,
alas, oikealle tai vasemmalle, ei luulisi mitään järkevää saatavan aikaan. Mutta
jos plottaa saman pisteen symmetrisesti kahdeksaan paikkaan, niin saa aikaiseksi
värillisiä lumihiutaleita - vai ovatko ne pitsiliinoja?

Siis jos tavallisessa koordinaatistossa olisi piste (a,b), niin sitä vastaisivat
pisteet (-a,b), (-a,-b),(a,-b) sekä (b,a),(-b,a), (-b,-a) ja (b,-a).
(Katso kuva 1)

Oheinen ohjelma piirtelee näytölle nopeasti erilaisia lumihitaleita. Piste (a,b)
on aluksi (0,0) ja sitten seuraava sattumanvaraisesti siitä joko ylös, alas, oi-
kealle tai vasemmalle jne. Koska jokaiseen lumihiutaleeseen tulee sata pistettä,
on todennäköisyys äärimmäisen pieni sille, että kukaan koskaan näkisi näytöllään
samanlaista hiutaletta kuin kukaan toinen koskaan on nähnyt tai tulee näkemään -
noin yhden suhde 14*8^100/1*2*3*4:aan...tai mitä lie.

Ikävästi en kuitenkaan saanut ohjelmalla satunnaislukugeneraattoria alustetuksi.
Se alustetaan antamasi syötteen arvon perusteella. Anna siis ohjelmalle mikä ta-
hansa luku 1:stä $FFFFFFFF:een, niin ohjelma ei tuota  eri  ajokerroilla  samoja
hiutaleita (mutta ei tuota koskaan samalla ajokerralla kahta samanlaista...siitä
olen varma).

Niille, jotka eivät laiskoina jaksa kokeilla  ohjelmaa,  voivat  katsoa  kuvasta
mitä se tekee. (Katso kuva 2)

Heippa taas kaikille Amigisteille! Seuraavan Sakun ilmestymiseen ei olekaan enää
kuin kaksi kuukautta aikaa - paljon vähemmän kuin jouluun!


















{6                                              Kuvat seuraavilla sivuilla ----->



























































