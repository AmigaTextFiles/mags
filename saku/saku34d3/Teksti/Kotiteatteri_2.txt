9
1
-1 Baja.IFF 0 0
2 Baja.IFF 340 111
3 Pioneer.IFF 20 118
4 DiViDo.IFF 20 118
17 Mystery.IFF 290 40*

{1             Digitaaliajan kotiteatteri - kotiteatteria rakentamaan
{1             ------------------------------------------------------
 
                                 Esa Heikkinen
 
 
Hyvälaatuisen kotiteatterin rakentaminen on varsin kallista. Pelkkään äänentois-
toon uppoaa helposti 10-20 kilomarkkaa. Tarkoitus ei kuitenkaan ole, että  koti-
teatteriharrastus olisi vain isorikkaiden  puuhaa.  Täytyy  muistaa,  ettei  ole
välttämätöntä ostaa kaikkea kerralla tai tinkiä laitteiden laadusta, vaan  aivan
hyvin voi hankkia laitteita yksi kerrallaan ja aloittaa esimerkiksi vahvistimes-
ta tai DVD-soittimesta. Ostelemalla laitteita vähitellen  tulee  lopputuloksesta
parempi siksikin, että on aikaa valita jokainen laitteiston komponentti  huolel-
lisesti ajan kanssa ja varmistua eri laitteiden yhteensopivuudesta.
 
Minimilaitteisto, jolla pääsee nauttimaan DVD-elokuvista on soitin, digitaalinen
AV-vahvistin, viisi kaiutinta, subwoofer sekä mahdollisimman iso televisio, mie-
lellään 16:9-kuvasuhteella. Jo  tällainen  peruspaketti  maksaa  15000  markasta
ylöspäin, joten laitteiden hankkiminen yksitellen on  järkevää.  Ylärajaahan  ei
juurikaan ole, jos haluaa vaikkapa huippuluokan AV-vahvistimen, kannattaa varau-
tua maksamaan siitä 15-20 kmk!
 
 
{1DVD-soitin
{1----------
 
Jos talossa on jo ennestään analoginen kotiteatterijärjestelmä Dolby  Pro  Logic
-AV-vahvistimella, voi laitteiston päivityksen aloittaa hankkimalla  DVD-soitti-
men. Tällä tavoin pääsee nauttimaan DVD:n kuvanlaadusta, ja myös ääni tulee jon-
kin verran parempana kuin videonauhalta tai televisiosta, vaikkakin se joudutaan
tässä tapauksessa downmixaamaan kaksikanavaiseksi Pro Logic -vahvistinta varten.
Tällä tavoin Pro Logicilla toistettuna DVD:n ääni on vielä hyvin kaukana monika-
navaisesta. Nyrkkisääntönä voisi sanoa, että ero Dolby Digitalin  ja  Dolby  Pro
Logicin välillä on samaa luokkaa kuin ero monon ja stereon välillä.
 
Kaikissa DVD-soittimissa on downmixausmahdollisuus, eli monikanavainen Dolby Di-
gital -ääniraita muokataan soittimessa kaksikanavaiseksi Dolby  Surround  -ääni-
raidaksi, joka tulee ulos analogisista RCA-liittimistä videonauhurin tapaan.  On
myös olemassa DVD-soittimia, joissa on sisäinen Dolby Digital -dekooderi ja  ns.
5.1-ulostuloliitännät. Tämä tarkoittaa sitä, että monikanavaääni puretaan  soit-
timen sisällä ja se tulee analogisessa muodossa ulos  kuudesta  RCA-liitännästä.
Tällainen soitin on noin tuplasti kalliimpi kuin ilman dekooderia olevat mallit,
mutta toisaalta tämän kaveriksi riittää analoginen 5.1-sisääntulolla  varustettu
vahvistin, joka on halvempi kuin aidot digitaalivahvistimet.
 
Pitkällä tähtäimellä on kuitenkin suositeltavampaa  hankkia  tavallinen  soitin,
jossa ei ole sisäistä dekooderia mutta digitaalinen äänilähtö, joka  tukee  sekä
Dolby Digitalin AC3-formaattia että DTS-formaattia. Näin siksi,  että  vahvisti-
missa on vain yksi analoginen 5.1-monikanavasisäänmeno. Tämä rajoittaa monikana-
vaäänen käyttömahdollisuuden vain DVD-soittimelle. Tulevaisuudessa on  kuitenkin
mahdollista nauttia monikanavaäänestä mm. digitaalisen TV:n kautta, joten  tarve
useampaan monikanavaiseen äänilähteeseen on ilmeinen. Siksi monikanavaääni  kan-
nattaa viedä digitaalisena vahvistimelle asti - kätevästi yhtä johtoa tai  valo-
kuitua pitkin. Digitaalisia äänisisäänmenoja on vahvistimissa yleensä useita.
 
DVD-soittimella on mahdollista kuunnella myös CD-levyjä,  vaikkakaan  soitin  ei
ole tässä käytössä yhtä hyvä kuin tavallinen CD-soitin.  DVD-levyjen  tiheys  on
tavallista CD:tä korkeampi, ja siksi DVD-soittimen laserlukupään säde on huomat-
tavasti ohuempi kuin CD-soittimessa. Näin ollen säde  lukee  vain  hyvin  kapeaa
alaa "leveän" CD-datauran keskeltä. Alkuperäisellä CD-levyllä homma pelaa, mutta
jos DVD:hen ladataan itsepoltettu CD-R-levy, ei homma yleensä toimi. Ostettaessa
kannattaa pitää mielessä, ettei CD-R-levyjen toimiminen ei ole kaikissa  soitti-
missa taattua!
 
Ongelma ei sinänsä ole paha, koska DVD-soitinta ei yleensä hankita  CD-soittimen
korvaajaksi. Jos  erillistä  CD-soitinta  ei  kuitenkaan  ennestään  ole,  olisi
kätevää, jos myös CD-levyt toimisivat. Lisäksi lähes kaikilla DVD-soittimilla on
mahdollista katsella VideoCD-levyjä. VideoCD:t ovat tavallaan DVD:n  esiasteita,
Philipsin 1990-luvun alkupuolella lanseeraama järjestelmä. Se jäi kuitenkin har-
vinaiseksi lukuunottamatta Kaukoitää, jossa niitä massatuotetaan hurjia  määriä.
Muun muassa Amigan CD32:lla oli mahdollista katsella VideoCD-levyjä  hankkimalla
siihen videomoduli, jota ei kuitenkaan käytännössä saanut mistään... :-)
 
{CKuvassa Taiwanista tuotu VideoCD-elokuva
{CBaja, pääosissa Lance Henriksen ja Molly
{CRingwald. Tekstitykset ovat aina paikal-
{Clisella  kielellä,  mutta  ääniraita  on
{Cyleensä  alkuperäinen.  Elokuvat  vievät
{Cyleensä kaksi tai  useampia  levyjä,  ja
{Cniissä on massatuotantokannet ja -paina-
{Ctukset.
 
VideoCD:ssä  kuva on  MPEG-1-pakattua ja
vastaa laadultaan  VHS-laatua.  Ääni  on
kaksikanavainen  stereo, ja  myös  Dolby
Surround-äänitys toimii. Vaikka  VideoCD
onkin elokuvalevyillä länsimaissa  kuol-
lut formaatti, on se kotikäyttäjän  kan-
nalta mielenkiintoinen siihen asti,  kun
kaupasta alkaa saada kirjoittavia DVD- asemia ja -levyjä edullisesti. Jos  omis-
taa kirjoittavan CD-aseman, on mahdollista valmistaa sillä  omia  VideoCD-levyjä
varsin helposti. Mikäpäs  sen  mukavampaa  kuin  omat  videokuvaukset  kätevästi
CD:llä, jonka sitten vain tyrkkää DVD-soittimeen. Tässä yhteydessä  CD-R-levyjen
tulisi toimia DVD:ssä.
 
Siksi joissakin uudemmissa DVD-soittimissa on CD:n lukemista varten  toinen  la-
sersäde. Tällainen soitin toimii varmimmin kaikenlaisten  levyjen  kanssa.  Eräs
esimerkki kaksoissäteellä varustetusta soittimesta on Pioneerin DV-525,  jollai-
sen itsekin päätin hankkia. Myyjän mukaan se  lukisi  jopa  CD-RW-levyjä,  mutta
tätä en ole itse kokeillut. DV-525 on varsin suosittu laite  kotiteatteriharras-
tajien keskuudessa, ja se tarjoaakin varsin edulliseen hintaan täydellisen  DVD-
tuen, sillä se sisältää mm. kaikki ääniformaatit unohtamatta 24-bit 96 kHz  DVD-
audiolevyjäkään.
 











Pioneer näyttäisi toimivan myös naarmuisten tai muulla tapaa lievästi viallisten
DVD-levyjen kanssa paremmin kuin jotkut muut soittimet. Kätevää on myös  mahdol-
lisuus tallentaa kesken katsotun elokuvan paikka ja  asetukset  pysyvästi  muis-
tiin, niin että levyn saa jopa poistaa  laitteesta  ja  jatkaa  katselua  joskus
{Amyöhemmin. DV-525 ei sisällä äänidekoodereita, mutta siitä on olemassa myös  de-
{Akoodereilla varustettu rinnakkaismalli.
 
 
DiViDo
------
 
{AEräs mielenkiintoinen vaihtoehto on Bestcom DiViDo -DVD-soitin, jota  sain  kun-
{Anian testata hiljattain. Laitteen merkittävin  ominaisuus  on  Pioneerin  tapaan
{Akaikkien levyjen (DVD, CD, CD-R, CD-RW) toisto, mutta erikoista on,  että  laite
{Atunnistaa myös CD-ROM-levyt, joissa on MP3-kappaleita! Se käy siten sellaisenaan
{AMP3-soittimeksi. MP3-rompun ei tarvitse  olla  mitenkään  erityisesti  DiViDolle
{Asuunniteltu, vaan laitteelle kelpasivat sellaisenaan MP3-kokoelmaromppuni, joita
{Aolin Amigalla poltellut ISO9660 Level II -formaattiin!
 









{ADiViDon erikoisuus on myös se, että sen saa aluekoodittomaksi näppäilemällä kau-
{Akosäätimestä. Oletusarvoisesti laite on koodattu  alueelle  2,  mutta  menemällä
{Ahuoltovalikkoon voi aluekoodiksi asettaa "BYPASS" ja asettaa samalla Macrovisio-
{Anin pois päältä. Erillistä maksullista modifiointia ei siten tarvita.  Tämä  te-
{Akeekin DiViDosta ehkä halvimman DVD-soittimen (2300 mk),  jos  otetaan  huomioon
{Amuiden soittimien modifiointikustannukset.
Halvalla hinnalla on kuitenkin varjopuolensa. Ensimmäisenä panin merkille kuvas-
sa näkyvät vinoraidat. Se oli jokin häiriö, joka  syntyi  laitteessa  itsessään.
Häiriötä ei olisi ilmennyt käytettäessä RGB-ulostuloa, mutta  DiViDon  scartista
puuttui jostain syystä kokonaan ohjaus, joka komentaa  television  RGB-tilaan  -
selvä suunnitteluvirhe! Testattuani DiViDoa erilaisilla levyillä havaitsin,  et-
tei sen DVD-tuki ole täysin yhteensopiva. Levyillä, joissa on runsaasti ekstroja
ja monimutkainen hakemistorakenne, tuntui soitin toisinaan sekoilevan, ja tietyt
valinnat aiheuttivat soittimen menemisen stop-tilaan tai palaamisen  samaan  va-
likkoon, jossa jo oltiin (silmukkatilanne).
 
Testi-DVD on kätevä tapa selvittää laitteen ominaisuudet ja puutteet.  Näin  ha-
vaitsin mm. sen, ettei 24-bittinen 96 kHz DVD-audio toimi, vaan DiViDo konvertoi
sen ilmeisesti 48 kHz:lle. Lähinnä tästä voi olla haittaa  tulevaisuudessa,  jos
nuo 96  kHz:n  DVD-audio-levyt  yleistyvät.  Musiikki  toki  kuului,  mutta  jos
käyttäjä hakee nimenomaan ylivoimaista äänenlaatua hankkimalla 96 kHz:n  levyjä,
ei soitin palvele tarkoitustaan.
 
Sitten kokeilin DTS-testiraitoja. Yllätys oli suuri, sillä  osa  niistä  toistui
mykkinä. Vahvistin kyllä tunnisti DTS-signaalin ja meni DTS-tilaan, mutta mitään
ei kuulunut. Asiaa tovin kummasteltuani päätin kokeilla DTS-äänellä varustettuja
elokuvia, ja ladattuani Sotamies Ryanin DTS-version karu totuus  sitten  paljas-
tui: alussa olleen DTS-promon jälkeen ei kuulunut enää mitään - koko elokuva oli
alusta loppuun mykkä! Pahemman luokan bugi.  Dolby  Digital  -levyt  vaikuttivat
toimivan muuten ok, paitsi että Disneyn levyt (esimerkiksi Tarzan) eivät  suostu
toimimaan DiViDossa lainkaan. Tässä lienee kyse  valikoiden  yhteensopimattomuu-
desta. Toistoyritykset päätyvät stop-tilanteeseen.
 
Erikoista DiViDossa on sen NTSC -> PAL -muunnos, jota  tavallinen  DVD  ei  tee.
Laitteen valikoista voi valita TV-järjestelmäksi joko NTSC, PAL tai Multi.  Nor-
maalit soittimet toimivat Multi-tilassa, eli ne antavat aina  sen  kuvaformaatin
signaalia ulos, jossa toistettava levy on. DiViDo sen sijaan muuttaa NTSC:n  PA-
Liksi. Muunnos ei kuitenkaan ole näkymätön, sillä kuvan kuvasuhde muuttuu hieman
(kuva on ylikorkea) ja kuvataajuuden muutos aiheuttaa nykimistä, joka näkyy kiu-
sallisen selvästi esim. kamerapanoroinneissa. Eikä kuvanlaatukaan ole enää samaa
tasoa kuin ilman  konversiota.  Mielenkiintoinen  lisätoiminto  silti,  ja  mikä
tärkeintä, käyttäjä saa itse päättää, mitä signaalia haluaa ulos.
 
 
{1Vahvistimen valinta
{1-------------------
 
Koko laitteiston keskipiste on digitaalinen AV-vahvistin. Digitaalisuus tarkoit-
taa tässä yhteydessä sitä, että laite sisältää digitaaliset äänisisäänmenot joko
optisena (valokuituliitännät) tai koaksiaalisena (RCA-liitäntä)  sekä  vähintään
Dolby Digital -dekooderin. Vaihtoehtoisesti vahvistin voi olla  myös  analogista
tyyppiä, jossa on 5.1-sisäänmeno ja  dekoodaus  tehdään  DVD-soittimessa,  kuten
edellä kuvailtiin.
 
Vahvistimen hankinnassa tärkeintä on se, että laite tukee niitä ääniformaatteja,
joita ostaja on aikonut käyttää. Esimerkiksi DTS-tukea ei löydy halvimmista vah-
vistimista. DTS:n puuttuminen estää DTS-elokuvien lisäksi monikanavaisen  musii-
kin nauttimisen DTS-CD-levyiltä (näistä lisää jäljempänä). Koska  Dolby  Digital
on ylivoimaisesti käytetyin ääniformaatti DVD-elokuvissa, löytyy sille tuki var-
masti kaikista digitaalivahvistimista ja DVD-soittimista.
 
Lyhenne AV tulee siitä, että vahvistimessa on pelkkien  ääniliitäntöjen  lisäksi
myös kuvaliitännät. Vahvistin itsessään ei käsittele kuvasignaalia  (korkeintaan
laitteen kuvaruutunäytöt tulevat kuvan "päälle"), mutta se kytkee kuunneltavaksi
valitun laitteen kuvasignaalin monitor-ulostuloon eli toimii näppäränä videosig-
naalivalitsimena. Kuvaliitännät löytyvät tavallisesti RCA-tyyppisinä  komposiit-
tisignaalille ja MiniDIN-tyyppisenä S-video-signaalille.
 
S-video-liitäntöjä ei välttämättä ole kaikissa vahvistimissa, tai niitä  ei  ole
kaikille laitteille. Vahvistin ei konvertoi signaalia S-video-liittimistä kompo-
siitiksi tai toisin päin. Vahvistinta hankittaessa kannattaa  S-video-liittimien
olemassaololle antaa arvoa, vaikkei parhaillaan omistaisikaan sitä tukevaa TV:tä
tai monitoria. Tulevaisuudessa saattaa tulla hankintaan esimerkiksi  videotykki,
jolloin S-video-liitäntä nousee kokonaan uuteen arvoon. S-video-liitännässä  ku-
van väri- ja mustavalkoinformaatiot johdetaan erillisiä johtimia pitkin,  ja  se
tarjoaa huomattavasti paremman kuvanlaadun kuin perinteinen komposiittiliitäntä.
 
RGB-liitäntöjä vahvistimissa ei yleensä ole. Ilman niitäkin on  tyypillisen  AV-
vahvistimen takapaneeli varsin mutkikkaan  näköinen  varsinkin  vasta-alkajalle.
Pidemmälle ehtineeltä taas liitännät loppuvat kesken, vaikka niitä olisi  kuinka
paljon.  Kuvanauhureille  on  luonnollisesti  sekä  sisäänmeno-  että  ulostulo-
liitännät, kun taas pelkästään toistaville laitteille on pelkkä sisäänmeno.  Mo-
nissa VHS-videoissa on ainoastaan scart-liitäntä ääni- ja  kuvasignaaleille,  ja
tällöin on hankittava välijohdot, joissa toisessa päässä on  scart  ja  toisessa
päässä kasa RCA-liittimiä vahvistimen taakse liitettäväksi. DVD-soitin kannattaa
ehdottomasti liittää S-video-johdolla, muutoin DVD:n kuvanlaatu ei pääse oikeuk-
siinsa. Vaihtoehtoisesti voi käyttää suoraa RGB-scart-johtoa DVD:ltä televisiol-
le, mutta tällöin vahvistimen kuvavalinta ei tietenkään toimi DVD:lle.
 
Kun kaikki laitteet on liitetty vahvistimen kautta toisiinsa,  käyvät  erilaiset
toiminnot kuten esimerkiksi kopiointi videolle eri lähteistä todella  näppärästi
ilman johtojen irrottelua. Joissakin vahvistimissa voi "lukita" erillisellä  va-
litsimella tallennukseen käytettävän kuvalähteen, minkä jälkeen  katseltavaa  ja
kuunneltavaa lähdettä voi vaihdella ilman  että  tämä  vaikuttaa  tallennukseen.
Tällä tavoin on mahdollista esimerkiksi elokuvan  nauhoitus  satelliittiviritti-
meltä, samalla kuin katselee vaikkapa DVD:tä.
Myös erikoistemput voivat olla mahdollisia, mm. kuva- ja äänisignaaleiden  vapaa
valinta siten, ettei niiden tarvitse tulla samasta lähteestä. Tämän  avulla  voi
valita edellämainitusta nauhoituksesta näkyviin pelkän kuvan ja  poimia  ääneksi
vaikkapa CD-levyn, mikäli ei halua kuunnella elokuvan ääniraitaa. Tässä  tilassa
kuvaa seuraamalla on mahdollista editoida esim. mainoskatkot pois,  ja  musiikin
kuuntelusta huolimatta nauhalle tallentuu alkuperäinen elokuvan  ääni.  Kaikkien
näiden erikoistoimintojen hallinta saattaa olla  mutkikasta,  joten  ostettaessa
kannattaa kiinnittää huomiota siihen kuinka homma on toteutettu, mikäli  arvelee
tarvitsevansa toimintoja usein. Näppärintä olisi, jos vahvistimessa olisi  eril-
linen source-valitsin (katseltava/kuunneltava lähde) ja REC-valitsin (tallennuk-
seen valittu lähde). REC-valitsimen ei tarvitse toimia kaukosäätimestä  (parempi
onkin, vahinkojen välttämiseksi).
 
Kaikissa nykyajan AV-vahvistimissa on  Dolby  Pro  Logic  -kytkentä  riippumatta
siitä, onko vahvistimessa dekoodereita digitaaliäänille. Digitaalisissa  vahvis-
timissa Dolby Pro Logic -dekoodaus tehdään kuitenkin  DSP:llä,  joten  tällainen
vahvistin tarjoaa monessa tapauksessa laadukkaamman surround-äänen myös analogi-
sista lähteistä toistettaessa kuin vanhempi täysin analoginen  Pro  Logic  -kyt-
kentä. Digitaalisesti prosessoivassa vahvistimessa on myös usein  tilatehosteita
musiikin kuunteluun.
 
Digitaalisuutta ei pidä kuitenkaan palvoa, jos laite on halpa.  Halvasti  toteu-
tettu digitaalinen Pro Logic voi olla huonompi  kuin  analoginen.  Hyvin  paljon
ratkaisee se, minkälaatuisena vahvistin digitoi analogisen  2-kanavaäänen  digi-
taalista prosessointia varten. Jos digitaalivahvistinta aikoo käyttää  runsaasti
analogisten lähteiden, esimerkiksi VHS-videon tai  satelliittivirittimen  kanssa
perinteisessä Dolby Pro Logic -tilassa, kannattaa  ostettaessa  kiinnittää  eri-
tyistä huomiota äänenlaatuun tässä toimintatilassa.
 

Varmasti mikä tahansa digitaalivahvistin antaa hyvän  äänen  DVD:ltä  (ja  liik-
keessä laitetta taatusti myös esitellään DVD:ltä), jolloin ostaja ei välttämättä
muista kiinnittää huomiota analogisten tilojen äänenlaatuun. Joissakin laitteis-
sa saattaa olla myös direct-toiminto,  jonka  avulla  kaikki  digitaalitekniikka
voidaan kytkeä pois päältä, ja vahvistin toimii tämän  jälkeen  kuin  analoginen
kaksikanavainen vahvistin. Tässä toimintatilassa äänensävyn  säätimetkin  ohite-
taan. Tämä tila sopii parhaiten CD-musiikin kuunteluun.
 
Digitaalisen vahvistimen valinta ei ole helppo tehtävä. Ominaisuuksia laitteissa
on vaikka kuinka, ja niistä pitäisi osata valikoida sellaiset joita  itse  kokee
tarvitsevansa. Myös liitäntöjen määrä vaihtelee, jopa niinkin, että kalliimmassa
mallissa voi olla vähemmän liitäntöjä. Kannattaa miettiä tarkasti, mitä  kaikkea
aikoo vahvistimeen liitää ja tarkistaa, riittävätkö liitännät. Esimerkiksi digi-
taalisia äänisisäänmenoja ei välttämättä ole monta. Yksi  tarvitaan  DVD:lle  ja
toinen CD-soittimelle, mutta tulevaisuudessa digitaalinen  TV  tulee  tarjoamaan
monikanavaista ääntä, ja viimeistään siinä vaiheessa tarvitaan kolmas  liitäntä.
Ovatko liitännät sopivaa tyyppiä (optinen tai  koaksiaalinen  RCA)  liitettävien
laitteiden ulostuloille?
 
Koska kehitys jatkuu ja on  mahdollista,  että  tulevaisuudessa  käytetään  jopa
8-kanavaista äänijärjestelmää, voi uusimmista  vahvistimista  löytyä  analoginen
7.1-sisääntulo ja lähdöt  lisäpäätevahvistimille,  joiden  avulla  vahvistin  on
käytettävissä analogisena vahvistimena vielä tuolloinkin. Nähtäväksi jää, tulee-
ko näille liitännöille koskaan tarvetta.
 
 
{1Kaiuttimet
{1----------
 
Jos olemassa on jo ennestään Dolby Surround (Pro Logic)  -kotiteatteri,  voidaan
vanhoja kaiuttimia hyödyntää väliaikaisesti. Yleensä tällaisessa kotiteatterissa
on kuitenkin pienet takakaiuttimet, koska niistä kuuluu vain keskiäänialue.  Di-
gitaalisessa kotiteatterissa kaikki kanavat  ovat  tasa-arvoisia,  koko  kuuloa-
lueella toimivia, joten vähintään ne pienet sardiinipurkit sieltä huoneen takao-
sasta tulisi korvata koko äänialueen toistavilla, mahdollisimman  samankaltaisen
toiston etukanaviin nähden omaavilla kaiuttimilla. Keskikanavaakaan ei saa unoh-
taa, koska sillä on varsin merkittävä osa elokuvan äänimaailmasta. Myös keskika-
navan tulisi omata mahdollisimman paljon pääkanavia muistuttava toistokäyrä. Jos
keskikaiutin sijoitetaan television läheisyyteen, tulee sen  olla  magneettisuo-
jattua mallia.
 
Parhaaseen tulokseen pääsee, jos raaskii  ostaa  viisi  kappaletta  samanlaisia,
mahdollisimman hyvälaatuisia kaiuttimia. Rahaa tähän kylläkin uppoaa, sillä hal-
vimmat hyvälaatuiset kaiuttimet itse  rakennettuina  rakennussarjoista  maksavat
nekin 1200-1500 markkaa kappale. Kannattaa tutustua Hifi-lehden  rakennussarjoi-
hin ja kasata niistä kaiuttimet itse. Itse hankin tällä tavoin viisi  kappaletta
Hifi 12/2 -tyyppisiä kaiuttimia, ne maksavat noin 1300 markkaa kappale itse  ra-
kennettuina. Tämä kaiutin ei ehkä ole parhaimmillaan kotiteatterikäytössä, mutta
koska omistin niitä ennestään parin, päätin  hankkia  kotiteatterin  päivityksen
yhteydessä kolme lisää. Tässäkin kannattaa muistaa, että  ellei  pysty  ostamaan
kerralla kunnollisia, ei saa sortua halpakaiuttimiin. Mieluummin ostaa  vähitel-
len kunnollisia ja käyttää esim. takana väliaikaisia kaiuttimia. Lopussa  kiitos
seisoo - viiden samanlaisen kaiuttimen luoma elokuvan äänimaisema on todella mu-
kavaa kuultavaa!
 
Subwoofer eli subbari toistaa kaikista matalimmat äänet. Sen tulee  olla  aktii-
vista tyyppiä, eli siinä on joko itsessään vahvistin tai sen yhteydessä on eril-
linen päätevahvistin sekä suodin. Subbaria ei välttämättä tarvita,  jos  omistaa
ennestään  erinomaisen  bassotoiston  omaavat  pääkanavat.  Edullisen   subbarin
järeällä bassotoistolla saa esimerkiksi rakentamalla Hifi 100/1 -tyyppisen  kaa-
pin, johon on valittavissa erilaisia kaiutinelementtejä. Halvimmat elementit ir-
toavat alle tuhannen markan, joten puuosineen saattaa itse kaapin  saada  kasaan
jopa tonnilla.
 
 
{1Kuvan esitys
{1------------
 
Jotta DVD:n kuvanlaatu pääsisi  oikeuksiinsa,  tulisi  kuvaa  esittää  vähintään
16:9-kuvasuhteella varustetussa televisiossa. Useimmille levyille kuva  on  tal-
lennettu anamorfisena ja tarkoitettu esitettäväksi 16:9-muodossa. Signaali tuli-
si viedä joko S-video-liitännöin vahvistimen  kautta  tai  RGB-muodossa  suoraan
scart-kaapelilla televisioon. Komposiittiliitännän tarjoama  kuvanlaatu  ei  ole
riittävä DVD-käytössä. Sen perusongelmia  ovat  mm.  väripintojen  epätasaisuus,
terävien yksityiskohtien sekoittuminen toisiinsa ja juoksevat  väriraidat  kirk-
kaiden yksityiskohtien ympärillä. Kuva on silminnähden  huonompi  kuin  S-video-
tai RGB-liitäntöjen kautta.
 
Hyvillä liitännöillä televisioon saadaan erinomainen kuva DVD:ltä. Itse  asiassa
se on niin tarkka, ettei katsoja kykene erottamaan siitä kaikkia yksityiskohtia.
Perusongelma onkin television liian pieni kuva. Vaikka televisio olisi  laajaku-
vamallia, jää kuva varsin pieneksi. Kun laajakuvamallin tuumat mitataan  samalla
tapaa kulmasta kulmaan kuin perinteisissäkin televisioissa, on  esimerkiksi  28"
laajakuvatelevisiossa jonkin verran matalampi kuva kuin perinteisessä  mallissa.
Kuvaa voi yrittää parantaa hankkimalla suuremman television, mutta niiden  hinta
kohoaa nopeammin kuin tuumat. Yli 30-tuumaisen laajakuvatelevision hinnalla  saa
jo keskinkertaisia videotykkejä.
 
Videotykki onkin paras tapa kuvan esittämiseen kotiteatterissa. Kuvan tuumakool-
la ei tämän jälkeen ole muuta rajaa kuin käytetyn huoneen koko eli kuinka kaukaa
kuvan saa heijastettua. Ongelma onkin usein siinä, että kuvasta tulee liian iso,
jos tykki ja kangas sijoitetaan niille parhaiten sopiviin paikkoihin. Suuri kuva
tarjoaa kuitenkin enemmän. Pienetkin yksityiskohdat nousevat esiin ja esitys saa
elokuvateatterimaisen ilmeen. Kolikon kääntöpuoli on  sitten  videotykkien  kor-
keahko hinta. Kunnollinen tykki maksaa kymmeniä tuhansia, täydellinen jopa  sata
tuhatta tai ylikin. Jos ei halua sijoittaa niin paljon, on pakko tyytyä  kompro-
misseihin.
 
Videotykkejä on kahdenlaisia. Aito videotykki on kolmella kuvaputkella toteutet-
tu suurikokoinen ja raskas laite, jonka kuvan konvergointi on aikaavievä toimen-
pide. Huonona puolena on lähes täydellinen kiinteys: jos tykkiä  vähänkin  siir-
retään, on kuva konvergoitava uudelleen. Lisäksi kuvaa on todella  vaikea  saada
virheettömäksi, aina tahtoo jäädä johonkin nurkkaan konvergenssivirheitä.
 
Konvergoinnin vaikeuden tajuaa, kun tarkastelee  kuvanluontitekniikkaa.  Tykissä
on kolme mustavalkoista kuvaputkea, joiden kuva heijastetaan eriväristen (punai-
nen, vihreä ja sininen) lasien ja erittäin valovoimaisten linssien  läpi  valko-
kankaalle. Nämä kolme kuvaa pitää sijoittaa tarkalleen päällekkäin,  jotta  muo-
dostuisi värikuva. Siksi kuvan säätöjä tällaisessa laitteessa  on  kymmenittäin.
Ajan oloon putket kuluvat, ja muutaman tuhannen käyttötunnin jälkeen  alkaa  ku-
vanlaatu pudota. Edessä on kallis remontti, putkien uusinta.
 
Edullisien tykkien kirous on se, että kun TV-kuva heijastetaan suureksi, tulevat
vaakajuovat näkyviin ikävän selvästi. Siksi paremmissa malleissa onkin juovatup-
lain, joka nostaa juovataajuuden SVGA-tasoiseksi ja tällä tavoin kuvan juovituk-
sesta tulee tuplasti tiheämpi. Hyvänä puolena näissä putkilaitteissa on  kuiten-
kin niiden lähes täydellinen hiljaisuus ja parempi kuva verrattuna saman  hinta-
luokan LCD-tykkeihin. Perinteistä putkitykkiä edustaa mm. Selecon  SVP350,  joka
on edullisen hintansa vuoksi (noin 25000 mk) varsin suosittu kotiteatteriharras-
tajien keskuudessa. Tämä malli korvaa television, se sisältää  TV-virittimen  ja
teksti-TV:n ja siinä on kaukosäädin. Juovatuplaimella varustettu malli  on  noin
tuplasti kalliimpi.
 
Putkitykin vaihtoehto on lampulla toteutettu videotykki, yleisemmin videoprojek-
toriksi kutsuttu. Se toimii diaprojektorin tavoin; valo tulee lampusta  ja  dian
paikalla on LCD- tai mikropeilipaneeli - LCD-pohjaiset ovat yleisimpiä. LCD-pro-
jektori voi olla hyvinkin pieni ja kevyt laite. Laitteen siirtely on vaivatonta,
ja koska kuva tulee yhdestä linssistä ulos, ei tarkennuksen lisäksi muuta säätöä
tarvita. Kuvan konvergenssi on aina kohdallaan. Siksi LCD-tykit ovatkin yleisty-
neet datakäytössä. Samalla niistä on tullut  mielenkiintoinen  vaihtoehto  koti-
teatteriharrastajalle edullisen hintansa vuoksi.
 
Kannattaa kuitenkin katsoa mitä hankkii - halpa dataprojektori ei toisinaan  so-
vellu laisinkaan videokäyttöön, koska sitä ei ole suunniteltu siihen.  Se,  että
laitteessa  on  liitännät  videosignaalille  ei  takaa  sen   soveltumista   vi-
deokäyttöön. Videosignaali on lomitettua, ja jotkut tykit eivät tätä hallitse  -
vaakasuuntaiset liikkeet aikaansaavat kuvan hajoamisen juoviksi  yms.  Kannattaa
aina katsoa, ennen kuin ostaa. Kaikkien lampulla toimivien  projektorien  kirous
ovat niiden tuulettimet. Mallista riippuen ääntä lähtee  enemmän  tai  vähemmän,
eikä tähän sovellukseen ole olemassa "noise killereitä".
 
LCD-projektoreiden hinnat alkavat noin viidestätuhannesta markasta.  Halvimmissa
malleissa kuvan pikselit ovat suuria ja näyttää kuin kuvan päällä olisi  verkko.
Lampun teho voi olla myös alhainen, ja  se  rajaa  suurimman  mahdollisen  kuvan
koon. Halvimmissa projektoreissa käytetään diaprojektorin tapaan  halogeenipolt-
timoa. Yleisempi on  kuitenkin  metallihalidilamppu,  joka  antaa  huomattavasti
kirkkaamman kuvan. Maksimaalista kirkkautta ei kuitenkaan kannata  hakea.  Kirk-
kaudella on myös kääntöpuolensa - kirkas lamppu antaa niin  paljon  valoa,  että
musta alkaa muuttua harmaaksi, koska  paneelin  ollessa  "kiinni"  valoa  pääsee
vielä siitä läpi. Ongelma poistuu jos kuvakokoa suurentaa.
LCD-projektorien huonona puolena ovat kontrastiongelmat, eli  jos  kuvaa  vertaa
TV-kuvaan, tahtoo joko vaaleasta tai tummasta päästä  jäädä  osa  yksityiskohtia
toistumatta. Ongelmallisimpia ovat hämärässä kuvatut osuudet, samoin kuin ulkona
kuvatut osuudet, joista vaikkapa taivaalla olevat pilvet helposti katoavat  val-
koiseksi pinnaksi. Paperilla puhutaan usein  kontrastisuhteesta.  Parempilaatui-
sissa LCD-projektoreissa on yhden värillisen LCD-paneelin sijasta  kolme  musta-
valkoista, ja näiden kuvat yhdistetään värilliseksi värilasien ja optiikan avul-
la. Näin saavutetaan parempi kontrastisuhde.
 
Videotykki on toteutuksestaan riippumatta kallis laite. Lisäksi on  syytä  muis-
taa, että myös käyttö maksaa. Putkitykkien  putket  kuluvat  loppuun  5000-10000
tunnissa, ja uudet putket maksavat  jopa  tuhansia  markkoja  kappale.  Halpojen
LCD-projektoreiden halogeenipolttimot kestävät muutamia satoja tunteja ja maksa-
vat pari kolme sataa. Metallihalidilamput kestävät tuhansia tunteja ja maksavat-
kin tyypillisesti muutamia tuhansia markkoja. Videotykin käyttö maksaa toteutus-
tavasta riippumatta keskimäärin markan tunnissa.
 
Tykkiesitys vaatii lähes täydellisen pimeyden. Kuva  kyllä  näkyy  hämärässäkin,
mutta värikylläisyys kärsii. Mitä suurempi kuva, sitä pimeämpi huone  tarvitaan.
Onhan elokuvateatterissakin täysin pimeää,  vaikka  projektoreiden  xenon-lamput
ovat kilowattien tehoisia ja konehuone on siksi usein kuuma paikka työskennellä.
Omakotitalossa kannattaa rakentaa kotiteatterihuone kellariin, mikäli se on mah-
dollista. Pienet ikkunat on helppo peittää  pysyvästi.  Jos  rakentaa  teatterin
olohuoneeseen, on hankittava tehokkaat pimennysverhot  tai  rajoitettava  käyttö
ainoastaan pimeisiin syksy- ja talvi-iltoihin.
 
 


{1                                                                     ---------->
{1Teatterihuoneen rakentaminen
{1----------------------------
 
Järjestelmän rakennus kannattaa aloittaa siitä, että suunnittelee katselutilaksi
aiotun huoneen sijoittelun. Jos huone ei ole  neliömäinen,  tulee  katselusuunta
valita siten, että se on samansuuntainen huoneen pituuden kanssa. Sohvan tai is-
tuinten taakse tulisi jäädä tilaa.
 
Lopullinen äänentoisto riippuu kaiuttimien (ja varsinkin subbarin)  sijoitukses-
ta. 100/1-tyyppisen subbarikaapin tulisi olla pystyasennossa. Ennen johtojen py-
syvää kiinnittämistä olisikin hyvä, jos  kaiuttimet  voisi  kytkeä  vahvistimeen
väliaikaisesti, jolloin erilaisia sijoituksia voisi vapaasti kokeilla  ja  etsiä
sen parhaiten soivan vaihtoehdon. Kokeiluissa kannattaa  kuunnella  bassotoiston
puhtautta, koska se muuttuu eniten. Matalia sinitaajuuksia  sisältävä  testilevy
on korvaamaton apu tässä vaiheessa.
 
Pyri löytämään ratkaisu, jossa eri bassotaajuudet kuulostavat yhtä  voimakkailta
ja että esim. bassorummun aikaansaama lyöntiääni ei "kumise" tai  "jää  soimaan"
huoneeseen. Jos mahdollista, huone tulisi akustoida parhaan äänentoiston saavut-
tamiseksi. Bassokorostumien korjaus vaatii esim. Helmholzin resonaattorin, jonka
suunnittelu ja rakennus on varsin vaativa tehtävä. Kaikkien  kaiuttimien  tulisi
olla loitolla seinästä noin metrin verran. Käytännössä tämä  on  yleensä  varsin
hankala toteuttaa varsinkin uusissa taloissa, joissa on todella pienet huoneet.
 
Takavuosina huoneen aiheuttamat resonanssit sai osittain kuriin käyttämällä taa-
juuskorjainta. Digitaalisessa kotiteatterissa tämä ei enää ole mahdollista, vaan
kuuntelutilan akustiikka ja kaiuttimet on viritettävä soimaan  niin  hyvin  kuin
mahdollista. Huone on laitteiston heikoin lenkki, ja se vaikuttaa kaikkein  eni-
ten lopputulokseen - jos akustiikka on huono, ei auta vaikka olisi kuinka kallis
laitteisto. Siksi tähän vaiheeseen kannattaa todella käyttää aikaa!
Kun huoneen asettelu on selvillä ja kaiuttimet paikoillaan, voidaan tuumia sopi-
va  sijoituspaikka  itse  laitteistolle.  Laitteiston   tulisi   olla   helposti
käytettävissä katselupaikalta vähintään kaukosäätimen avulla.
 
 
{1Laitteiston liitännät
{1---------------------
 
AV-vahvistimissa on tyypillisesti viisi pääteastetta. Tämä tarkoittaa sitä, että
laitteen perään voidaan kytkeä viisi kaiutinta, jotka toistavat digitaalisen mo-
nikanavaäänen viisi tasa-arvoista kanavaa: vasen, oikea ja keskikanava sekä  va-
sen ja oikea takakanava. Subbarille ei ole  pääteastetta,  vaan  säätyvätasoinen
linjalähtö, joka kelpaa sellaisenaan subbarin päätevahvistimelle. Aktiivisuodin-
ta ei digitaalisessa kotiteatterissa tarvita, sillä  AV-vahvistimen  tehtävä  on
ohjata matalimmat äänet subbarille ja leikata sama taajuusalue pois  pääkanavil-
ta. Joissakin vahvistimissa jakotaajuutta voi säätää.
 
Itse ohjelmalähteiden liitännät on  neuvottu  laitteiden  käyttöohjeessa  varsin
selkeästi. Jonkinlaiseksi standardiksi  ovat  kuitenkin  muodostuneet  erilaiset
liittimien värit vahvistimen takapaneelissa. Keskiosaltaan keltaiset RCA-liitti-
met ovat tyypillisesti komposiittisignaalille tarkoitettuja. Tätä signaalia saa-
daan kaikista videolähteistä. S-video-liittimet ovat  takapaneelin  tasossa  (ei
koholla) olevia pyöreitä nelinapaisia naarasliittimiä, joissa on  yksi  suurempi
kolo keskiosan tienoilla. S-video-signaalia saa mm.  DVD-soittimelta  tai  S-VHS
videonauhurilta.
 
Valkoisilla ja punaisilla sisäosilla varustetut  RCA-liitännät  ovat  analogisia
ääniliitäntöjä. Valkoinen on vasen kanava ja punainen oikea. Monikanavaiset ana-
logiset sisäänmenot tai lähdöt ovat  yleensä  erillisenä  kuuden  tai  kahdeksan
RCA-liittimen ryppäinä. Niissä käytetään kanavien indikointiin esimerkiksi  seu-
{6raavia lyhenteitä: FL=etuvasen (front left), FR=etuoikea (front right), C = kes-
{6kikanava (center), SL=takavasen (left surround), SR=takaoikea (right  surround),
{6LFE=subbari (low frequency effects). Näitä liitäntöjä ei tarvita, mikäli vahvis-
{6timessa on dekooderi digitaaliselle monikanavaäänelle.
 
{FHarrastuksen edetessä  ja  liitän-
{Ftöjen täyttyessä kehittyy  tilanne
{Ftämän näköiseksi vahvistimen taka-
{Fna.
 
{6Digitaalinen monikanavaääni liite-
{6tään joko  koaksiaalisella  kaape-
{6lilla RCA-liitäntään tai  valokui-
{6dulla  toslink-tyyppiseen  liitän-
{6tään, ei  siis  molemmilla!  Opti-
{6sissa toslink-liitännöissä on muo-
{6viset suojatupit, jotka saa  vetä-
{6mällä pois. Digitaalisen  äänikaa-
{6pelin lisäksi muita kytkentöjä ää-
{6nelle ei tarvita - kaikki  kanavat
{6menevät  kätevästi  yhtä  kaapelia
{6pitkin. Myös tavallinen  CD-soitin
{6kannattaa kytkeä digitaalikaapelilla, mikäli soittimessa on digitaalinen  lähtö.
{6Tällä tavoin myös DTS-CD-levyjen kuuntelu tulee mahdolliseksi.
 
{6Vahvistin  tunnistaa  digitaaliäänen  formaatit  automaattisesti,  joten  samoja
{6liitäntöjä voi käyttää niin monikanavaisessa kuin CD-toistossakin.  Digitaaliset
{6ääniliitännät voivat olla joko tiettyyn laitteeseen sidottuja tai  osoitettavia,
{6jolloin liitännät ovat numeroituja (Optical 1, Optical 2  jne.)  ja  vahvistimen
{6asetuksista määrätään, mikä laite on missäkin digitaalitulossa. Mikäli  on  tar-
vetta nauhoittaa analogisilla laitteilla CD:ltä tai esimerkiksi DVD:ltä  videol-
le, joudutaan myös analogiset ääniliitännät kytkemään kaksikanavaista ääntä var-
ten. Vahvistin ei  konvertoi  digitaaliääntä  äänitysliitäntöihin.  Älä  koskaan
liitä koaksiaalista digitaaliääntä analogisiin äänisisäänmenoihin, vaikka  liit-
timet ovatkin samanlaisia.
 
{FElokuvan äänimaailmasta ja kotiteatterin historiasta ja nykytilanteesta voit lu-
{Fkea lisää artikkelin ensimmäisestä osasta, "Historiasta nykypäivään". Oman koti-
{Fteatterin laitteiston säädöistä ja levyjen hankinnasat jatkaa artikkelin  kolmas
{Fosa, "Säätöä ja elokuviin".
 
Kirjoittajan tavoittaa sähköpostitse osoitteesta oh4kju@sci.fi.
 
Monikanavaisista äänijärjestelmistä löytää lisätietoja mm. osoitteista www.dolby
.com ja www.dtstech.com. Dolby ja tupla-D-symboli ovat Dolby Laboratoriesin  re-
kisteröityjä tavaramerkkejä. DTS ja DTS Digital Surround  ovat  Digital  Theater
Systems Inc.:n rekisteröityjä tavaramerkkejä. Kaikki oikeudet pidätetään.
