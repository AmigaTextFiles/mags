15
1
-1 Maakoodi.IFF 0 0
7 Maakoodi.IFF 520 96
8 Tiedot.IFF 0 0*

{1                Digitaaliajan kotiteatteri - säätöä ja elokuviin
{1                ------------------------------------------------
 
                                 Esa Heikkinen
 
 
{1Vahvistimen asetukset
{1---------------------
 
Digitaalidekoodereilla varustetussa vahvistimessa on runsaasti asetuksia. Ne tu-
lee  käydä  läpi  käyttöohjeen  kera  laitteen   ensimmäisellä   käyttökerralla.
Tärkeimmät asetukset ovat kaiuttimia  koskevat.  Pääkanavista  on  asetettavissa
niiden koko (large/small), käytännössä tämä tarkoittaa niiden bassotoistoa. Ase-
tus toimii siten, että large-asentoon asetetuille kaiuttimille menee täysi  taa-
juusalue ja small-asentoon asetetuilta kaiuttimilta leikataan bassoalue pois  ja
se johdetaan joko subbarille tai pääkanaville riippuen niiden  asetuksista.  Jos
et käytä erillistä subbaria, aseta etukanavat asentoon large, jolloin  vahvistin
ohjaa bassoäänet niihin. Jos sinulla  on  pienet  takakaiuttimet,  aseta  niihin
small, jolloin takakanavien bassoäänet ohjataan etukanaviin. Sama koskee  keski-
kanavaa. Jos käytät subbaria, voit  asettaa  kaikki  kaiuttimet  small-asentoon,
subbarille on myös on/off-asetus.
 
Jos sinulla on hyvän bassotoiston omaavat pääkanavat ja lisäksi  vielä  subbari-
kin, voit kokeilla asettaa etukanavat asentoon large ja subbarin päälle. Tällöin
subbariin menee pelkkä LFE-kanava kuunneltaessa monikanavaääntä. Tässä  on  kui-
tenkin vaarana, että kaksikanavaisia lähteitä kuunneltaessa kuuluvat samat  bas-
sotaajuudet sekä subbarista että pääkanavista.  Tällaista  tilannetta  ei  saisi
syntyä, koska se sotkee bassotoiston totaalisesti! Mikäli  subbarin  jakotaajuus
on asetettavissa, aseta se reilusti pääkanaviesi toistoalueen  alarajan  yläpuo-
lelle, esimerkiksi 80-100 Hz. Jakotaajuus on se rajataajuus, joka  rajaa  subba-
rille menevät taajuudet pääkanaville menevistä taajuuksista. Jakotaajuudella voi
vaikuttaa myös bassotoistoon varsin paljon, joten paras arvo löytyy viimekädessä
kuuntelemalla.
 
Perusasetusten jälkeen tulee kunkin kaiuttimen etäisyys metreissä säätää. Mittaa
välimatkat ja syötä ne vahvistimeen. Tämän tiedon avulla kanavien  äänisignaalia
viivästetään siten, että kaikkien kanavien ääni saapuu kuulijan korvaan  mahdol-
lisimman tarkasti samalla hetkellä. Tämä on tärkeää, jotta tilavaikutelma välit-
tyisi mahdollisimman todentuntuisena.
 
Lopuksi on vuorossa kanavien keskinäisen voimakkuuden säätö. Mikäli  sinulla  on
viisi samanlaista kaiutinta suurin piirtein yhtä etäällä kuuntelupaikalta,  sel-
viät  helpolla:  tällöin  voit  asettaa  kaikkien  kanavien  tasoksi  0  dB  eli
säätöalueen keskelle. Muussa tapauksessa säätö käynnistetään aktivoimalla testi-
kohina, joka kuuluu vuorollaan eri kanavista. Yritä säätää  voimakkuudet  siten,
että kohina kuulostaa yhtä voimakkaalta kaikista kaiuttimista.
 
Vaikeinta on subbarin tasonsäätö. Lähes poikkeuksetta subbari soi liian  kovalla
aloittelevalla kotiteatteriharrastajalla. Oikea taso  löytyy  vasta  pitkällisen
kuuntelun tuloksena.  Matalia  sinitaajuuksia  sisältävää  testilevyä  kannattaa
käyttää apuna ja pyrkiä siihen, että toiston siirtyminen pääkanavilta subbarille
jakotaajuuden kohdalla tapahtuisi mahdollisimman tasaisesti ja että  eri  basso-
taajuudet kuulostaisivat yhtä voimakkailta. Sopivan  alkuasetuksen  löytää,  kun
kuuntelee reilusti jakotaajuuden yläpuolelta (esim. 150 Hz) ja  sen  alapuolelta
(esim. 40 Hz) olevia sinitaajuuksia vuorollaan ja  yrittää  säätää  näiden  kes-
kinäisen voimakkuuden samaksi. Testitaajuuksia kannattaa muutella, kuitenkin si-
ten että alempi taajuus menee subbarin toistoalueelle ja toinen pääkanavien.
 

Mikäli sinulla on analoginen, 5.1-liitännöin varustettu kotiteatterivahvistin ja
dekooderilla varustettu DVD-soitin, löytyvät edellä kuvatut  säädöt  DVD-soitti-
mesta.
 
 
{1DVD:n asetukset
{1---------------
 
Myös dekooderittomissa DVD-soittimissa on asetuksia,  jotka  säädetään  olemassa
olevalle laitteistolle sopiviksi. Esimerkiksi  digitaalinen  äänilähtö  (digital
out) vaatii perusasetusten tekemisen, jotta erilaiset ääniformaatit toistuisivat
oikein. Dolby Digital -monikanavaäänen ulostuloformaatti pitää asettaa.  Yleensä
tässä asetuksessa on kaksi vaihtoehtoa; Dolby Digital tai esim.  bitstream  tar-
koittaa, että Dolby Digital tulee ulos monikanavaisena, digitaalisesti pakattuna
signaalina. Mikäli sinulla on dekooderilla varustettu  vahvistin,  valitse  tämä
vaihtoehto. Toinen  vaihtoehto  on  PCM,  joka  tarkoittaa  että  monikanavaääni
downmixataan kaksikanavaiseksi ja syötetään ulos samassa  formaatissa  kuin  CD-
soittimelta tuleva pakkaamaton musiikkidata.  PCM-asetusta  käytetään  vain  jos
vahvistin ei sisällä Dolby Digital -dekooderia, mutta siinä on  kuitenkin  digi-
taalinen äänisisäänmeno.
 
Jos DVD-soitin tukee MPEG Multichannel -äänijärjestelmää, löytyy sillekin edellä
kuvatut asetukset. MPEG Multichannel ei koskaan  yleistynyt,  joten  sitä  tapaa
varsin harvalla levyllä. Myöskään kaikki vahvistimet eivät sitä tue. Näin  ollen
PCM-asetukselle löytyy tässä kohdassa useammin käyttöä, jotta äänen  saa  kuulu-
viin edes kaksikanavaisena. Tosin en usko, että on olemassa yhtään DVD:tä, jossa
olisi pelkkä MPEG Multichannel -ääni eikä lainkaan Dolby Digitalia vaihtoehtona.
 
DTS-tukea varten ei yleensä ole edellä  kuvattuja  asetuksia.  Sen  voi  yleensä
asettaa vain päälle tai pois, PCM-konvertointimahdollisuutta ei ole. Jos vahvis-
timessasi on DTS-dekooderi, aseta DTS-ulostulo päälle.
 
Seuraavana tulevat kuvasuhteen määritykset. Vaihtoehtoja on tavallisesti  kolme:
4:3 Pan&Scan, 4:3 Letterbox ja 16:9 Widescreen. Nämä  määritellään  sen  mukaan,
millainen televisio sinulla on. Mikäli TV:si tukee 16:9-kuvasuhdetta, aseta  ku-
vasuhde sellaiseksi. Silloin kuva tulee  ulos  anamorfisena.  Kun  TV  asetetaan
16:9-tilaan (DVD antaa 16:9 ohjauksen scartin kautta, jos se on kytketty suoraan
TV:hen), tapahtuu tavallaan sama kuin elokuvateatterissa  Cinemascope-linssillä.
Tällä tavoin DVD:ltä saadaan paras kuvanlaatu. Jos 16:9 ei ole tuettuna, valitse
kuvasuhteeksi 4:3 Letterbox, jolloin DVD-soitin konvertoi anamorfisen kuvan nor-
maalin TV:n kuvasuhteelle ja asettaa kuvan ruudun  keskelle  ylä-  ja  alalaidan
jäädessä mustiksi. Pan&Scan-vaihtoehtoa ei kannata koskaan valita, koska silloin
osa kuvasta voi jäädä näkymättömiin.
 
Jos olet liittänyt DVD-soittimen scart-kaapelilla televisioosi, aseta DVD:n ase-
tuksista RGB-ulostulo päälle. Asetus vaikuttaa vain scart-liittimeen. Tällä  ta-
voin saat TV-ruudulle terävimmän mahdollisen kuvan. Jos käytät  soittimen  S-vi-
deo-lähtöä  ja  signaali  menee  vahvistimen  kautta   televisiolle,   on   kuva
käytännössä hyvin lähellä  RGB-laatuista  kuvaa,  eikä  scart-kaapelia  tarvitse
käyttää.
 
Joissakin soittimissa voi valita käytettävän videonormin, PAL, NTSC  tai  Multi.
Tämä asetus ei vaikuta RGB-ulostuloon. Asetuksella määrätään se värijärjestelmä,
jonka mukaisena TV:si vastaanottaa  signaalia.  Multi-asennossa  värijärjestelmä
määräytyy käytetyn levyn mukaan. Käytä tätä, jos sinulla on  moninormitelevisio.
Jos et omista sellaista, voit kokeilla asettaa värijärjestelmäksi  PAL.  Silloin
soitin toimii siten, että NTSC-levyiltä tulee ulos 60 Hz PALia. Tämä ei ole  ai-
van standardin mukainen signaali, sillä kuvataajuus on  NTSC:n  mukainen,  mutta
värijärjestelmänä on PAL. Jotkut vanhemmat televisiot osaavat kuitenkin  näyttää
tällaista signaalia aidon NTSC:n sijasta.
DiViDo on siitä erikoinen,  että  tämä  asetus  vaikuttaa  myös  kuvataajuuteen.
NTSC-levyt konvertoituvat standardiksi 50 Hz PAL-signaaliksi, jota  voi  esimer-
kiksi nauhoittaa videolle. Normaalistihan NTSC-levyiltä ei voi nauhoittaa taval-
lisella videonauhurilla. Kuvataajuuden muutos aiheuttaa kuitenkin nykimistä,  ja
kuvanlaatu heikkenee muutenkin.
 
DVD:ssä on myös kieliasetuksia.  Oletuskieli  tekstitykselle  kannattaa  asettaa
suomelle. Suomenkielinen tekstitys käynnistyy jatkossa  automaattisesti,  mikäli
sellainen levyltä löytyy. Myös ääniraidan oletuskielen voi valita. Tähän kannat-
taa myös määritellä suomi, jos soittimessa joskus toistetaan jotakin  suomenkie-
lisellä dubbauksella varustettua lastenelokuvaa. Muihin DVD-elokuviin tämä  ase-
tus ei vaikuta, koska Suomessa ei (luojan kiitos) dubata kaikkia  elokuvia.  Jos
soitin ei löydä suomenkielistä ääniraitaa, valitsee se oletusäänen (yleensä eng-
lanti).
 
Joissakin soittimissa  voi  valita  myös  DVD:n  valikkokielen  (DVD  language).
Tähänkin voi määritellä suomen, valinta toimii silloin, jos levyllä  on  suomen-
kieliset valikot (lastenlevyillä). Muihin levyihin valinta ei  vaikuta.  Erikoi-
sempi kieliasetus, joka on ainakin Pioneerissa, on tekstityksen poisto  äänirai-
dan mukaan (subtitle off). Tällä voi estää esimerkiksi suomenkielisen tekstityk-
sen automaattisen käynnistymisen silloin kun ääniraitakin on suomenkielinen.
 
 
{1Elokuvien asetukset
{1-------------------
 
Kun laitteiston asetukset ovat kunnossa, pääset  nauttimaan  ensimmäisestä  DVD-
esityksestä kotonasi. Maltti on kuitenkin vielä tarpeen, vaikka olisikin jo kova
hinku päästä nauttimaan vaivalla  tehdystä  työstä  ja  kalliista  hankinnoista.
Yleisin virhe, jonka voi malttamattomuuttaan  kiirehtimällä  tehdä,  on  unohtaa
ääniraidan valinta. Tämä sattuu toisinaan vanhemmallekin harrastajalle.  Joissa-
kin levyissä on oletusääniraitana kaksikanavainen Dolby Digital Stereo -äänirai-
ta, joka toistuu vahvistimelta perinteisen Pro Logic  -järjestelmän  kautta,  ja
aito monikanavaääni jää kokematta. Vahvistimesi kyllä tukee erilaisia ääniraita-
vaihtoehtoja ja ääni kuuluu, valitsipa mitä hyvänsä - mutta onko ääni paras mah-
dollinen?
 
Elokuvan käynnistyminen riippuu levystä. Joissakin levyissä elokuva  alkaa  suo-
raan, kun levyn asettaa soittimeen. Tällöin ääni- ja tekstitysasetukset  tulevat
soittimeen tehtyjen valintojen mukaisesti. Yleisempää on kuitenkin se, että  le-
vyssä siirrytään valikkoon heti käynnistyksestä. Jos valikosta ei tee mitään va-
lintoja, vaan käynnistää elokuvan "play movie" yms. kohdasta, tulee käyttöön jo-
ko soittimeen tehdyt oletusasetukset tai jotakin muuta, jota levyn julkaisija on
valikkojärjestelmään ohjelmoinut. Siksi olisi aina viisainta käydä  valitsemassa
ääniraita "sound setup" valikosta ja halutut tekstit kohdasta "subtitles"  ennen
esityksen aloittamista. Valikoiden toteutus on levykohtaista, hienoimmissa vali-
koissa on elävät taustat ja ääniraita. Valikoissa liikutaan  kaukosäätimen  nuo-
linäppäimillä ja enterillä.
 
Tärkeät ääni- ja tekstitysvalikot löytää nopeimmin painamalla kaukosäätimen  au-
dio- tai subtitle-painiketta. Oikea valikko pitäisi tulla silloin esiin.  Samoja
painikkeita voi käyttää myös elokuvan toiston aikana ääniraidan tai tekstityksen
valitsemiseksi "lennossa". Joillakin levyillä tämä on voitu  estää,  ja  painik-
keista tulee vain estosta kertova ikoni  hetkeksi  ruudulle.  Tällöin  on  siir-
ryttävä takaisin levyn valikkoon painamalla menu-näppäintä.
 
Mitä äänivalikosta sitten pitäisi valita? Seuraavassa  pieni  taulukko  yleisim-
mistä vaihtoehdoista ja mitä mikäkin niistä tarkoittaa:
 

PCM:                   Kaksikanavainen, pakkaamaton stereoääni, käytössä monilla
                       musiikkilevyillä.

Dolby Digital 1.0:     Dolby Digital -koodattu monoääni, kuuluu vain  keskikana-
                       vasta.

Dolby Digital Stereo:  Dolby Digital -koodattu kaksikanavainen ääniraita. Toimii
                       joko perinteisenä stereona tai Dolby Pro Logic -kytkennän
                       kautta riippuen vahvistimen toimitilasta.

Dolby Digital 2.0:     Sama kuin edellä.

Dolby Digital 2.1:     Sama kuin edellä, mutta sisältää LFE-kanavan.

Dolby Digital 5.0:     Dolby Digital -koodattu monikanavaääni ilman LFE-kanavaa.

Dolby Digital 5.1:     Dolby Digital -koodattu monikanavaääni, jossa mukana LFE-
                       kanava. Valtaosassa uusista elokuvista löytyy tämä  ääni-
                       raita, ja mikäli levyllä ei ole DTS-ääntä,  valitse  aina
                       tämä vaihtoehto.

DTS:                   DTS-koodattu monikanavaääni. Jos tämä vaihtoehto  on käy-
                       tettävissä ja  vahvistimessasi  on  DTS-dekooderi,  käytä
                       tätä parhaimman äänenlaadun saavuttamiseksi.  Myös  DTS:n
                       yhteydessä  voidaan  käyttää  vastaavia  numerolyhenteitä
                       kuin edellä.

Yhteenvetona voisi todeta, että aina kun  ääniraitatieto  on  esitetty  numeroin
(esim. 5.1), tarkoittaa ensimmäinen numero  kanavien  määrää  ja  toinen  numero
LFE-kanavan olemassaoloa. Edellisessä taulukossa esitettyjen lisäksi voi  esiin-
tyä muitakin kokoonpanoja - eräälläkin DTS CD:llä on nelikanavaisesti äänitettyä
musiikkia (DTS 4.0), eli keskikanava ja LFE ovat mykkiä. Valitun ääniraidan  ka-
navien määrän voi havainnollisesti nähdä joidenkin DVD-soittimien tai  vahvisti-
mien etupaneelista. Ääniraidan tyypin mukaan aktiiviset kaiutinsymbolit syttyvät
näyttöön.
 
 
{1Levyjä ostettaessa
{1------------------
 
Kun hankit uusia DVD-elokuvia, huomioi muutamia seikkoja. Jos ostat levyjä  Suo-
mesta, ei maakoodista yleensä tarvitse  huolehtia,  eikä  myöskään  silloin  jos
soittimesi on modifioitu. Maakoodi mainittu levyssä symbolilla:
 
Jos saat ostotilanteessa selailtua DVD-levyjä suoraan hyllystä,
kertovat DVD-koteloiden takasivut hyvin paljon oleellista tietoa. Jos taas ostat
netin kautta, löytyvät tärkeimmät tiedot jokaisesta levystä kunnollisesta netti-
kaupasta. Ainakin seuraaviin asioihin kannattaa kiinnittää huomiota:
 
Jos haluat, että elokuvassa on suomenkielinen teksti, tarkista löytyykö se (Fin-
nish subtitles). Tarkista myös, löytyykö vähintään Dolby Digital 5.1 -ääniraitaa
ENGLANNINkielisenä! Monissa yhteyksissä käytetään  lyhennettä  DD5.1.  Joissakin
levyissä käytetään neliömäistä symbolia, jossa mustat täplät tarkoittavat  kana-
vien  lukumäärää  (kuva seuraavalla sivulla).

Joskus saatat tavata ansoja, levyjä joissa on DD5.1-ääniraita dubattuna  esimer-
kiksi saksaksi, ja englanniksi löytyy vain DD2.0. Muista, että pelkkä Dolby  Di-
gital -logo ei vielä takaa monikanavaääntä, ja  maininta  Dolby  Digital  Stereo
tarkoittaa kaksikanavaista ääntä!
 








{2Esimerkkilevyssä on DTS-äänitetty monikanavaääni 5.1-muodossa englannin kielellä
{2sekä kaksikanavainen Dolby Surround -ääni englanninkielisenä. Huomaa neliön mal-
{2liset symbolit, niitä käytetään yleisesti. Maininta Dual Layer  levyn  tiedoissa
{2tarkoittaa kaksikerroslevyä. DVD:llä voi olla kaksi informaatiokerrosta, ja näin
{2kapasiteetti tuplautuu. Kerros vaihtuu automattisesti, mutta joissakin elokuvis-
{2sa se saattaa aiheuttaa lyhyen tauon.
 
{2Ihmisen näkökenttä on leveä, muttei kovin korkea. Elokuvan mittasuhteet  on  va-
{2littu sellaisiksi, että ne sopivat näkökenttään mahdollisimman hyvin ja  tarjoa-
{2vat siten maksimaalisen elokuvanautinnon. Television kuva on  lähes  neliömäinen
{2(4:3) eikä täytä näkökenttää. Koska television ja elokuvan mittasuhteet ovat hy-
{2vin erilaiset, ei elokuvaa voi esittää televisiossa siten  että  kuva  täyttäisi
{2koko ruudun. Yksi ihmiskunnan kirotuimmista keksinnöistä on kuitenkin  pan&scan,
{2tapa jolla leveästä kuvasta valitaan pieni palanen, joka sitten täyttää  TV-ruu-
{2dun. Alkuperäisestä kuvasta poimitaan tavallaan zoomaamalla esiin vain  oleelli-
{2nen, ja esimerkiksi tausta tai osa ihmisistä poistetaan  tällä  tavoin  kuvasta.
{2Koska alkuperäistä elokuvaa ei ole kuvattu  tällaista  esitystä  silmälläpitäen,
{2menee elokuva pilalle. Kotimaisilla TV-kanavilla esitettävistä  elokuvista  val-
{2taosa on raiskattu tällä tavoin pilalle, samoin myös vuokravideot.
 
{2Onneksi DVD tuo muutoksen  tähän,  ja  valtaosa  myytävistä  levyistä  on  alku-
{2peräisellä kuvasuhteella tai vähintään 16:9-kuvasuhteella. Kuitenkin  levyä  os-
tettaessa kannattaa muistaa kuvasuhde, sillä ansojakin on olemassa. Levyjä, jot-
ka sisältävät maininnan 4:3 pan&scan, fullscreen tai 1.33:1  kannattaa  välttää,
ellei kyseessä ole TV-sarjan jaksoja tai muuta materiaalia, joka on alun  perin-
kin kuvattu tälle kuvasuhteelle. Maininnat widescreen, 16:9, 1.85:1, 2.35:1  tai
sitäkin suuremmat tarkoittavat alkuperäistä laajakangasformaattia. Maininta ana-
morfinen tarkoittaa sitä, että saat parhaimman mahdollisen  kuvan  16:9-kuvasuh-
teella esitettäessä - tämä ei kuitenkaan takaa sitä, että  kuva  täyttäisi  koko
ruudun 16:9-televisiossa!
 
Leveä kuvasuhde elokuvissa nousee merkittävään  asemaan  varsinkin  tykkiesityk-
sissä. Se, mikä TV:ssä täyttää koko ruudun, on suurella kuvalla ikävää katselta-
vaa. Kuva on niin korkea, ettei sitä voi seurata ilman pään tai silmien  liikut-
telua, ja niinpä kokonaisen elokuvan katselu tällaisella kuvasuhteella  rasittaa
silmiä.
 
Lopuksi vielä yksi asia, jota ei kuitenkaan voi tarkistaa levyn kansiteksteistä,
nimittäin sensuuri. Jotkut 2-alueen DVD-levyt on sensuroitu esim.  Saksassa  tai
Englannissa vallalla olevan tiukan videolain mukaisiksi, ja niinpä  sellaisista-
kin elokuvista, joista Suomessa olisi saanut olla leikkaamattomat versiot, saat-
taa DVD:llä olla leikattuja versioita. Levyt ovat varsinaisia ansoja, sillä jopa
huippuelokuvista (James Bond jne.) löytyy saksittuja versioita!
 
Parasta olisikin suunnitella DVD-ostoksensa etukäteen ja käväistä  tarkistamassa
vaikkapa Dark Fantasy ry:n nettisivulta, löytyykö kyseisestä  DVD:stä  leikkauk-
sia. Kattavaa tietoa brittilän saksinnoista löytyy UK DVD Cuts List  -sivustolta
http://www.bwescombe.freeserve.co.uk/. Siellä on usein mainittu  myös  kyseisten
elokuvien leikkaustilanne muiden alueiden osalta.
 
Jos suomenkielistä tekstitystä ei kaipaa, omistaa modifioidun  DVD-soittimen  ja
laitteisto kykenee esittämään NTSC-formaatin mukaista kuvaa,  kannattaa  harkita
elokuvien tilaamista esim. Yhdysvalloista. Valikoima on  toistaiseksi  huomatta-
vasti laajempi kuin Euroopassa, ja myös monia sellaisia elokuvia  löytyy,  joita
ei ole Suomessa nähty edes teattereissa!  Huippuelokuvista  on  saatavilla  myös
DTS-äänitetyt versiot, joita kannattaa hankkia, jos omistaa DTS-dekooderilla va-
rustetun vahvistimen.
 
Yhdysvalloissa hallitaan myös DVD-tuotanto, ja levyjen laatuun panostetaan. Luu-
lisi nimittäin, että kun PAL-formaatissa on enemmän juovia,  olisi  PAL-levyissä
parempi kuvanlaatu. Usein homma on kuitenkin toisin päin - ykkösalueen  NTSC-le-
vyltä tuleva kuva pesee monesti  eurooppalaisen  veljensä  kuvanlaadussa  mennen
tullen! Ykkösalueen levyssä voi olla myös enemmän  extramateriaalia  kuin  saman
elokuvan Euroopan versiossa.
 
{D[Toimitus ei täysin yhdy tähän näkemykseen. R2- ja R4-levyjen  (Australia,  PAL-
{Djärjestelmä sielläkin) laatu on viimeisen vuoden aikana parantunut roimasti  al-
{Dkuaikojen taaperteluista, ja kuvanlaatu on nykyään usein parempi kuin  NTSC-vel-
{Djiensä. Levyt tehdään usein samasta masterista, mutta onpa  näitäkin  tapauksia,
{Dettä jenkkilevyn masterina käytetty filmikopio on huono ja naarmuinen.  Näin  on
{Dkäynyt mm. Braveheartin R1-versiolle, jonka kuvanlaatu on kaikkea muuta kuin op-
{Dtimaalista DVD-tasoa. Joulukuussa tuleva R2-versio (ja kaiketi  myös  R4-versio)
{Don todennäköisesti remasteroitu tai tehty kokonaan eri masterista.]
 
Pohjois-Amerikasta tilaaminen hoituu nykyään nopeasti ja  helposti.  Levyjä  voi
tilata nettikaupasta ja maksaa luottokortilla. Jos maksat näin, käytä ainoastaan
sellaista nettikauppaa jossa korttinumero välitetään salatun yhteyden yli. Luot-
tokortin numeroa ei saa lähettää Internetiin sellaisenaan.
 
Ainoa ongelma Yhdysvalloista tilattaessa on Suomen  tullikäytäntö.  Voit  tilata
ilman tullia tavaraa noin 50 euron edestä, joten  käytännössä  tämän  hetkisillä
taalan kursseilla yksi 19,95 taalan DVD-levy ja 8 taalan postikulut tekevät  sen
verran, ettei samaan tilaukseen uskalla ottaa enää toista levyä,  jos  ei  halua
maksaa tullia ja arvonlisäveroa. Yksitellen tilattuna levyjen hinnaksi muodostuu
kovasta taalan kurssista johtuen helposti lähes 200 mk/kpl, joista  postikulujen
osuus yli 50 mk. Paketti tulee lentopostina suoraan kotiin noin viikon  kuluttua
tilauksesta.
 
{D[Toim.huom.: Osa nettikaupoista lähettää levyt vaikkapa erikseen pakattuina, il-
{Dman postikuluja tai jopa Englannin  postileimoilla  varustettuna  (vaikka  firma
{Dtoimiikin Kanadassa), joten kannattaa ottaa toimitusehdoista  ja  -mahdollisuuk-
{Dsista selvää ennen tilaamista. Hyvät ohjeet ja suosituksia  ulkomailta  tilaami-
{Dseen löytyy Dark Fantasy ry:n DVD-tilausohjesivulta http://darkfantasy.mork.net/
{Dosoitteet/tilausfaq.htm.]
 
 
{1Monikanavaista musiikkia
{1------------------------
 
Myös monikanavaisesti äänitettyä musiikkia on saatavilla DTS CD-levyillä. DTS CD
on periaatteessa tavallinen CD-musiikkilevy, mutta tavallisen äänen sijasta  le-
vylle on tallennettu DTS-koodattu monikanavainen äänidata. Jos  levyä  kuuntelee
sellaisenaan tavallisessa CD-soittimessa, kuuluu levyltä vain ikävää digitaalis-
ta kohinaa. Kun levy toistetaan digitaalisella lähdöllä varustetussa  DTS-dekoo-
derilla varustettuun vahvistimeen liitetyssä  CD-  tai  DVD-soittimessa,  aukeaa
kuulijalle monikanavainen, 20-bittinen monikanavaesitys, jonka jälkeen  tavalli-
set CD-levyt kuulostavat melkeinpä vanhanaikaisilta rautalankaäänitteiltä.
 
DTS-CD-levyjä löytyy eniten sieltä mistä DVD-levyjäkin, Yhdysvalloista. Tarjonta
on enimmäkseen klassista, mutta myös kevyempää löytyy, mm. Police, Belinda  Car-
lisle, Alan Parsons yms. Levyt tarjoavat mukavan lisäarvon digitaaliselle  koti-
teatterilaitteistolle, koska niiden toisto ei vaadi uusien lisälaitteiden  hank-
kimista.
 
 
{1Digitaalinen TV
{1---------------
 
Lähivuosina digitaali-TV tulee korvaamaan analogiset lähetykset myös maanpäälli-
sissä lähetyksissä. Satelliittitaivaalla digitalisoituminen on  parhaillaan  me-
nossa kovaa vauhtia. Valitettavasti digitalisoinnissa edetään  vaihe  vaiheelta,
eikä asioita tehdä kerralla loppuun asti. Niinpä esimerkiksi Canal Digitalin ka-
navilla ei vielä lähetetä monikanavaista ääntä. Tällä hetkellä  Canal  Digitalin
asiakkaille jaettavassa, Philipsin valmistamassa  digitaalivirittimessä  ei  ole
edes digitaalista lähtöä äänelle.
 
Monikanavaisia koelähetyksiä on kuitenkin jo tehty, ja ennen kaikkea uusi  digi-
taalinen TV-järjestelmä tukee myös monikanavaista ääntä. Ehkäpä järjestelmä  al-
kaa yleistyä tulevaisuudessa. Odotus tuntuu samalta kuin kymmenisen vuotta  sit-
ten, kun odoteltiin monofonisten TV-lähetysten muuttumista nicam-normille. Vielä
pitkään tämän jälkeen lähetti mm. MTV3 elokuvat monoäänellä. Joten ehkäpä viiden
vuoden päästä voisi jo olettaa, että monikanavaääni alkaa olla TV-lähetysten va-
kiostandardi. Samalla myös kapea TV-kuva jää lopullisesti historiaan, kun  lähe-
tykset muuttuvat 16:9-normin mukaisiksi.
 
 
{1Postituslista
{1-------------
 
Mikäli jollekulle lukijalle jäi jotakin kysyttävää  kotiteatteriaiheesta,  lait-
teiden asetuksista tai muuten vain tarve  keskustella  aiheesta,  olette  kaikki
tervetulleita jokin aika sitten perustamalleni  postituslistalle!  Listalle  voi
liittyä osoitteessa http://fi.egroups.com/group/kotiteatteri, ja  keskustelu  on
suomenkielistä.
 
Lista perustettiin, koska uutisryhmissä ei voi enää  nykyään  juuri  keskustella
joutumatta spämmilistalle, minkä jälkeen oma postilaatikko täyttyy  asiattomista
mainoksista, eikä loppua tule ikinä. Postituslista on suljettu lista, jonne  ul-
kopuoliset eivät voi postittaa, vaan listalle täytyy ensin  liittyä.  Listaposti
tulee aina tietystä osoitteesta, ja subject-rivillä olevan tunnuksen avulla lis-
taposti on helppo ohjata omaan kansioonsa sähköpostiohjelmissa. Niinpä  listalla
mukanaolo  sujuu  vaivattomasti,  etkä  tarvitse  muuta  kuin  olemassa   olevan
sähköpostiosoitteen.
 
Lopuksi esitän kiitokset tuttavalleni "Kemmille", joka toimii Pieksämäellä Kino-
mania-nimisen elokuvateatterin hoitajana.
 
{DElokuvan äänimaailmasta ja kotiteatterin historiasta ja nykytilanteesta voit lu-
{Dkea lisää artikkelin ensimmäisestä osasta, "Historiasta nykypäivään". Oman koti-
{Dteatterin rakentamisesta ja laitteiden hankkimisesta  jatkaa  artikkelin  toinen
{Dosa, "Kotiteatteria rakentamaan".
 
Kirjoittajan tavoittaa sähköpostitse osoitteesta oh4kju@sci.fi.
 
Monikanavaisista äänijärjestelmistä löytää lisätietoja mm. osoitteista www.dolby
.com ja [http://www.dtstech.com] www.dtstech.com. Dolby ja tupla-D-symboli  ovat
Dolby Laboratoriesin rekisteröityjä tavaramerkkejä. DTS ja DTS Digital  Surround
ovat Digital Theater Systems Inc.:n rekisteröityjä tavaramerkkejä. Kaikki oikeu-
det pidätetään.
