2
1*

{3                               Amiga-yhteisö 2000
{3                               ------------------

                                 Sami O. Hauhio


Amigaa kymmenen vuotta käyttäneenä ja Amigani vihdoin vuosi sitten  myyneenä  on
tullut jäätyä pyörimään erilaisiin Amiga-ympyröihin. Porukkaa on aina ollut  mo-
nenlaista; mielenkiintoista, tylsää, nerokasta ja säälittävää, laidasta laitaan.
Amigistina, eli vähemmistöryhmän edustajana, sai tutustua myös  vähemmän  nerok-
kaisiin ja mielenkiintoisiin Amiga-vihaajiin.
 
Amiga-harrastukseni alkoi joskus  1980-luvun  loppupuolella,  jolloin  Amiga-yh-
teisöni koostui kahdesta itseäni vanhemmasta  kaveristani.  C64:t  olivat  vielä
silloin valta-asemassa suomalaisten  pöydillä,  eikä  PC  pelikoneena  ollutkaan
vielä vaihtoehto, joten muistaakseni nämä kaksi amigistia olivatkin  tuttavapii-
rin ainoat 16-bittisen koneen omistajat.
 
Jo siihen aikaan minulla oli hieman kokemusta tietokoneista, ensimmäiset muisto-
ni ovatkin jostain erittäin varhaiselta ajalta,  kun  pelasin  Pooyania  jollain
äidin töistä saamalla vehkeellä. Sen jälkeen kotiin  oli  kannettu  Aquarius  ja
vieläpä Atari 800XL minun ja siskoni yhteiseksi pelikoneeksi.  Vietin  kuitenkin
paljon aikaa tietenkin pelaamalla kaverini A500:lla ja vielä enemmän aikaa  kat-
sellessani toisella kaverilla koodausta, mudaamista ja sen aikaisia Amiga-demoja
(nykyään viimeksi mainittu kaveri on eräässä PC-pelifirmassa töissä).
 
Oli sanomattakin selvää, että seuraavan  tietokoneeni  pitäisi  olla  Amiga,  ja
A500:n hankinkin. Samaan tulokseen oli päästy ilmeisesti  muuallakin,  sillä  jo
kolme rinnakkaisluokkalaistani paljastuivat A500:n omistajiksi. Pelejä ja  muuta
ei vaihdeltu hirveästi, ja luulenkin syyn olleen lähinnä muiden kitsaissa  asen-
teissa ja tietysti siinä, että olin jo tässä vaiheessa löytänyt trackerit ja mu-
siikin tekemisen elämääni. Olipahan kuitenkin muutama tuttu, jonka kanssa pystyi
vaihtamaan kuulumisia Amigasta, uusista peleistä ja lisälaitteista.
 
Seuraava askel oli epäilemättä modeemin  hankkiminen,  joka  kasvatti  Amiga-yh-
teisöä: minulle räjähdysmäisesti ja muille yhdellä Kuutiolla. Purkeissa  hengai-
leminen tuottikin paljon tuttavuuksia, jotka ovat vielä voimassa tänäänkin,  pu-
humattakaan siitä potkusta, minkä Amiga-harrastukseen sai uusien ja ennen  kaik-
kea nykyaikaisten ohjelmien ja pelien muodossa.
 
Purkit  olivat,  ennen  Internet-buumia,  parhaimmillaan  erittäin   miellyttävä
ympäristö, jossa tietty ryhmä ihmisiä pystyi keskustelemaan, väittelemään ja hy-
vin usein myös riitelemään asioista - niin tärkeistä kuin vähemmän tärkeistäkin.
Minullakin oli omat vakiopurkkini, joista kahmin viestit kerta toisensa  jälkeen
ja opin tunnistamaan muita amigisteja jopa nimeltä. Tätä vaihetta ei  valitetta-
vasti kestänyt kauaa, sillä isommat systeemit, ensin MBnet, sitten Internet, al-
koivat imeä ihmisiä yksilinjaisista  purkeista  ja  messuilusta  reaaliaikaisiin
chatteihin ja valtaviin tiedostoarkistoihin.
 
MBnet-aikoihin tuli tutustuttua eräisiin Suomen aktiivisimpiin amigisteihin,  ja
jossain vaiheessa Saku-yhdistys lehtineen tuli myös kuvioihin. MBnetin  viestia-
lueilta löytyi paljon asiantuntevaa väkeä ja neuvoja hilseet  ylittäviin  ongel-
miin. MBnetin chatissa  kartutin  myös  henkilökohtaisia  tuttavuuksiani  Amiga-
maailmassa.
 
Ennen Internet-aikaan astumistani Amigan käyttäjäkuntaa oli jo alkanut  nakertaa
Commodoren konkurssi ja kaiken maailman sekoilut Amigan eri ostajien ja  myyjien
välillä. Vaikka Amiga-yhteisö ehkä kutistuikin hieman, se myös tiivistyi, ja tu-
lokset ovatkin näkyneet Suomen Amiga-käyttäjät ry:n esimerkillisessä toiminnassa
sekä Amiga-yhteisön sosiaalisen ja hyötytoiminnan parantumisessa.
 
Viimeinen naula otsaan oli kuitenkin Internet ja IRC.  Ensiaskeleeni  #amigafin-
kanavalla onnistuivat joten kuten aikaisempien kokemusten kautta haalimieni tut-
tavuuksien avulla, ja minusta kehkeytyikin lyhyessä ajassa kanavan  vakiorasite.
Vaikka nykyään #amigafin on minulle lähes koko Amiga-yhteisö, se  tarjoaa  silti
päivä toisensa jälkeen monipuolisen valikoiman viihdettä ja ajanvietettä. Puhee-
naiheena on itse asiassa nykyään yhä vähemmässä määrin Amiga, mutta silti  lähes
jokaisella kanavalaisella on useiden vuosien kokemus Amigasta, vaikka itse  kone
olisikin myyty jo eteenpäin ja vaihdettu toiseen merkkiin.  Satunnaisesti  melko
anarkistinenkin meininki ja tietyt  persoonalliset  henkilöt  kuitenkin  sitovat
tätä - ainakin jossain elämänsä vaiheessa - Amigaa tunnustaneiden  porukkaa  yh-
teen.
 
Amigisteja löytyy aina jostain, vaikka luulisi  niiden  kadonneen  ajat  sitten.
IRC-kanavien, Saku-lehden ja  sfnet.atk.amiga-uutisryhmän  lisäksi  löytyy  myös
Amiga-aiheinen postituslista ainakin http://dot.tml.hut.fi-osoitteesta. Valitet-
tavasti viime aikoina Amiga-yhteisössä ovat nousseet  esille  fanaatikot,  jotka
tekevät kaikkensa  pitääkseen  oman  Amigansa  elämänsä  rakkauden  kohteena  ja
hyökkäävät raivoisasti, kun vähänkin muista konemerkeistä puhuu, mutta nämä  va-
litettavat yksilöt tekevät ainoastaan  haittaa  Amiga-yhteisölle  -  päinvastoin
kuin ilmeisesti luulevat. Haluan painottaa, että nämä yksilöt  eivät  kuitenkaan
edusta koko amigistikuntaa. Paljon ystävällisiä ja hauskoja  ihmisiäkin  on  ku-
vioissa.
 
Amiga on osaltaan juuri harvinaisuutensa ja ongelmiensa takia  pystynyt  luomaan
ympärilleen pienen mutta uskollisen käyttäjäkunnan, joka  on  esimerkillinen  ja
ennennäkemätön muihin käyttäjäryhmiin verrattuna. Suomalaiset, nimenomaan Suomen
Amiga-käyttäjät, ovat saaneetkin tunnustusta itseltään Amigan johtoportaalta as-
ti. Vaikka itse myin viimeisenkin Amigani jo vuosi sitten, on pakko sanoa,  että
vastaavaa  ryhmähenkeä,  yritteliäisyyttä  ja  positiivista   sekopäisyyttä   on
erittäin vaikea löytää muualta kuin juuri Amiga-yhteisöstä. Sen takia viihdynkin
siellä. Satunnaisista Amiga-mollaajista, eksentrikoista ja fanaatikoista  huoli-
matta, amigistien yhteishenki ei lähde kulumallakaan.
