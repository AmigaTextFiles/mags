2
1*

{3                           Roolipelejä Roguen malliin
{3                           --------------------------
 
                                 Tatu Tamminen
 

Amigalle löytyy monia hyviä merkkipohjaisia roolipelejä, jotka ovat  täysin  il-
maisia. Jokaisella pelillä on luonnollisesti hyvät  ja  huonot  puolensa,  joten
joskus valinta voi olla vaikea. Peleillä on kuitenkin merkittäviä eroja toisiin-
sa nähden, joten jos ei pidä yhdestä, niin se ei välttämättä tarkoita sitä, että
kaikki olisivat yhtä suuria pettymyksiä. (Tosin saattaa myös  käydä  niin,  että
seuraava peli onkin pahempi pettymys... ;-D) Mutta koska kaikki pelit  ovat  il-
maisia, ei ole väliä vaikka kävisi hakemassa useita pelejä.
 
Valitsin testiin omasta mielestäni kolme vahvinta ehdokasta:  ADOM,  Nethack  ja
Angband. Kaikki tämäntyyliset pelit pohjautuvat Rogue- ja  Hack-nimisiin  pelei-
hin, Moriakin on niitä ensimmäisiä. Tähän väliin haluaisinkin sanoa  pari  sanaa
näistä  merkkipohjaisista  peleistä:  älä  säikähdä  karua  ulkoasua,  joka  en-
simmäisenä ruutuun putkahtaa. Kun opit eri merkkien merkityksen, niin pelin hie-
nous alkaa valjeta. Voin sanoa,  ettei  yksikään  PC:n  3D-"roolipeli"roska  ole
mitään verrattuna esim.  Adomin  hienoihin  ideoihin,  sillä  ne  eivät  keskity
täysillä pelattavuuteen,  vaan  panostavat  paljon  myös  graafiseen  ulkoasuun.
Näistä peleistä on myös lähdekoodit levityksessä, joten ei  tarvitse  surkutella
sitä, ettei peliä löydy omalle koneelle.
 
 


{F                                                                     ---------->
{3ADOM (versio 0.9.9 Gamma 15)
{3----------------------------
 
Ancient Domains Of Mystery eli lyhyesti ADOM on kaikkein monipuolisin. Heti  en-
simmäistä hahmoa luodessa huomaa, että peliin on laitettu  mukavia  ideoita  mu-
kaan: esimerkiksi eri kuukausina (myös päivä vaikuttaa) hahmolle tulee erilaisia
etuja ja haittoja. Rotuja ja taitoja on mielettömän paljon, ja niistä saa todel-
la monia kombinaatioita. Kaikkiin tämänkaltaisiin peleihin pätee se sääntö, että
maagilla tai vastaavalla ei kannata aloittelijan aloittaa! Totta  kai  kannattaa
kokeilla, mutta maagi on fyysisesti heikko ja kuolevainen, jolloin pelin alkuosa
on vaikea. Joten joku ogre-barbaari  voisi  olla  aloittelijalle  sopiva,  koska
siinä ei tarvitse käyttää aivoja niin paljon... ;)
 
"?"-merkillä saa näkyviin komennot ja muutakin  tietoa  pelistä.  En  suosittele
tätä peliä ensimmäistä kertaa roolipelejä pelaavalle, ellei sitten joku ole neu-
vomassa. Aloittelijan kannattaa lukea Angbandin arvostelu. Pelistä  löytyy  PPC-
versiokin, se menee periaatteessa mille tahansa ruudulle ja tietenkin  moniajaa,
joten jotain hyvää musaa soimaan  taustalle.  Asennus  sujuu  jouhevasti  Amigan
omalla Installerilla, ja käsinkin asennuksen voi tehdä helposti. Asetuksia  var-
ten Amiga-versiossa on oma GUI. Lyhyesti sanottuna peli on helppo saada, asentaa
ja sitä pääsee pelaamaan nopeasti.
 
http://ftp.sunet.se/pub/aminet/game/role/Adom_68020.lha (68020-versio, 1 Mt)
http://ftp.sunet.se/pub/aminet/game/role/Adom_68040.lha (68060-versio, 1 Mt)
http://ftp.sunet.se/pub/aminet/game/role/Adom_PPC.lha (PPC-versio, 1,2 Mt)
 
 


{F                                                                     ---------->
{3Nethack
{3-------
 
Nethack on ehkä tunnetuin merkkipohjainen roolipeli. Itse innostuin  juuri  tätä
pelaamaan ensimmäisenä, ja jäin koukkuun saman tien. Olin pelannut kyllä  muita-
kin roolipelejä kuten Black Crypt (paras!), Dungeon Master  jne.,  mutta  mitään
tällaista en ollut ennen pelannut. Pelistä löytyy  mielettömästi  kaikkea  uutta
keksittävää! Esim. jos kääröjä lukee kännissä, niin vaikutus saattaa olla hyvin-
kin erilainen... Rotuja löytyy tarpeeksi, esineitä ja hirviöitä on vaikka muille
jakaa. Ehdottomasti tutustumisen arvoinen peli.  Vaikeampi  aloittelijalle  kuin
Angband, mutta helpompi kuin ADOM. Peliin saa myös grafiikat ja äänet, jos niitä
kaipaa. MorphOSillekin löytyy tuore käännös. Pelin käynnistys on  helppoa;  nap-
sautat vain ikonia.
 
Nethack 3.3.1, 68000/68010:
ftp://ftp.nethack.org/pub/nethack/nh331/binaries/amiga/nh331am000.lha (1,2 Mt)
 
Nethack 3.3.1, 68020+:
ftp://ftp.nethack.org/pub/nethack/nh331/binaries/amiga/nh331am020.lha (1,2 Mt)
 
 
{3Angband
{3-------
 
Tätä peliä en ole pitkään aikaan pelannut, mutta muistaakseni tämä oli yksinker-
taisin kaikista kolmesta. Tällä on helppo aloittaa roolipelaaminen,  tosin  peli
on aika tylsä. Tehtävänä taisi olla mennä 100 kerrosta alaspäin  luolastossa  ja
tappaa paha. Ärsyttävää pelissä on se, että jos kerroksia menee  ylös  ja  alas,
niin edellinen taso "unohtuu". Kannattaa kuitenkin kokeilla tätäkin. Angbandista
löytyy modifioituja versioita, kuten ZAngband.
Angband, eri versioita:
http://ftp.sunet.se/aminetbin/find?angband
 
 
{3Yhteenveto
{3----------
 
Kokeilemalla eri roolipelejä löytää varmasti itselleen sopivan, joten ei kannata
sokeasti luottaa tähän pikku arvosteluun. Jos kysyttävää tulee tästä tai jostain
muusta aiheesta, niin laita mailia: misc@raa.to tai tx3@iobox.com.

Testikone:
A1200T, PPC603 200 MHz/68040, BVision, 17" Belinea, Prelude, kiintolevyt jne.
