2
1*

{3                                 Visa Electron
{3                                 -------------
 
                              "Tohtori AivoTurmio"
 
 
Olet melko todennäköisesti kuullut juttua uudesta kortista,  Visa  Electronista.
Olet kuullut juttuja, että sillä saattaisi  pystyä  tilamaan  AmigActiven  netin
kautta, onhan se Visa. Olet kuullut, että se kelpaisi bensan tankkauksessa itse-
palveluasemilla. Mutta pitävätkö väitteet paikkansa?
 
Valitettava vastaus on, että pääasiassa eivät. Todellisuudessa Visa Electron  ei
ole sama asia kuin Visa. Visa on luottokortti, Visa Electron  ei.  Tämän  vuoksi
Visa Electronista myös puuttuvat luottokortin  tuomat  edut,  joista  Amigisteja
kiinnostavimpana nettikelpoisuus.
 
Kysyin paikkakuntani pankeilta  ja  parista  lähipaikkakunnan  pankistakin  Visa
Electronista. Lähes kaikki pankit pyrkivät ensin  tyrkyttämään  Visa  Electronin
minulle ja vasta sen jälkeen selvittämään, miten tuon nettihomman kanssa on. Kun
ensiksi kyselin pankeilta, sanoivat yhdet, että heillä on  nettitunnukset,  toi-
set, että heillä ei ole ja kolmannet ettei sellaisia olekaan. Koska  Osuuspankki
tarjosi tuon Visa Electronin ilmaiseksi alle 25-vuotiaille, päätin kokeilla.
 
Kun kävin hakemassa korttia, sopimuksessa oli kaksi eri rastituskohtaa:

Olen vastaanottanut:
(1) Automaattien käyttöön mahdollistavan tunnusluvun,
(2) sähköiseen tunnistamiseen mahdollistavan tunnusluvun.
 
Rasti oli totta kai vain (1) kohdan kohdalla. Kysyin saman tien,  mikä  on  tämä
kohta (2) ja miten sen saa. Nyt pankkineiti soitti pääkonttoriin ja kysyi asias-
ta ja selvisi, että tuo sähkötunnus oli vasta suunnitelmissa, eikä  sen  tulosta
ollut vielä tietoa. Olisi säästänyt paljon vaivaa, jos pankkineiti olisi vaivau-
tunut selvittämään asian jo silloin, kun kävin tuosta  nettikäytöstä  kysymässä.
Sama tyyli yritti jatkua muissakin pankeissa. Nyt vain  tiesin,  mitä  kysyä  ja
tiesin, että voin pyytää heitä soittamaan pääkonttoreihinsa.
 
Tämän jälkeen selvisi, ettei Meritassa, Osuuspankissa eikä  kapina-Osuuspankeis-
sakaan ole Visa Electronissa sähkötunnuksia. Sekä Meritassa  että  Osuuspankissa
on kyllä suunnitteilla tuo sähkötunnus, mutta päätellen siitä,  ettei  kumpikaan
antanut minkäänlaista tietoa sen mahdollisesta tuloajasta, ominaisuus kuulostai-
si lähinnä kaukaiselta tulevaisuudelta, jota ei kannata jäädä odottamaan.
 
Katsoin sitten ST1-asemalla, että tankkaukseen kelpaa  myös  Visa-kortti,  joten
kävin sitten kysymässä ST1-aseman hoitajalta, käykö tuo Visa Electron niiden au-
tomaatteihin, jolloin hoitaja vastasi: "Joo,  kaikki  luottokortit  käy  kyllä."
Iloissani sitten ensi kerralla menin kortin kanssa tankkaamaan, ja  vastaukseksi
sain vain kovan PIIP-äänen. Visa Electron ei siis kelpaa siihenkään.
 
Visa Electronissa on siru, johon voi ladata sopivista automaateista rahaa. Ainoa
toivo tankkaamiseen Electronilla on, että tähän siruun rahaa  siirtämällä  voisi
noita itsepalvelutankkauksia käyttää, mutta suunnattomasti epäilen senkin toimi-
vuutta.
 
Mikä Visa Electron loppujen lopuksi on? Visa Electron  ei  ole  Visaa  vastaava,
vaikka omaakin samaa nimessään. Visa Electronia ei voi käyttää netissä,  vaikka-
kin suunnitelmissa on tuo mahdollisuus, mutta sen toteutumisajankohdasta ei  ole
tietoa. Visa Electronia ei voi käyttää itsepalvelutankkauksissa, jotka  pyytävät
seteleitä tai korttia maksuvälineeksi.
Sen sijaan Visa Electron kelpaa tavalliseksi maksuautomaattikortiksi, jolla  voi
siis samoin kuin esimerkiksi pankkien automaattikortilla nostaa  rahaa  automaa-
teista, maksaa laskuja automaateilla jne. Visa Electron tarkistaa  aina,  samoin
kuin tavallinen automaattikorttikin, että tilillä on  tarpeeksi  katetta,  jotta
kyseinen tapahtuma kyetään tekemään.
 
Se mikä Visa Electronin erottaa tavallisesta automaattikortista, on mahdollisuus
nostaa rahaa automaateista myös ulkomailla. Kaikista ulkomailla  olevista  auto-
maateista ei maksu kuitenkaan onnistu, vaan ainoastaan Visa-automaateista, joita
on 117 maassa. Lisäksi Visa Electron antaa aina kyseisen maan valuuttaa ja  hoi-
taa myös muunnoksen automaattisesti. Eli jos suunnittelet  ulkomaanmatkaa,  niin
Visa Electron on ihan käytännöllinen, muuten se ei mikään ihmeellinen ole.
 
Osuuspankit tarjoavat Visa Electronia alle 25-vuotiaille ilmaiseksi, muuten hin-
ta menee jossain alle 100 markan paikkeilla. Merita ei anna Visa Electronia  il-
maiseksi edes alle 25-vuotiaille. Tavalliselle asiakkaalle Meritan hinta  on  60
mk/vuosi, kanta-asiakkaille (vähintään 20 000  mk  tilillä  irtorahaa,  osakkeet
eivät käy) 40 mk vuodessa ja avainasiakkaille (vähintään 80 000 mk irtorahaa ti-
lillä, osakkeet eivät käy) se on ilmainen. Lisäksi ikää pitää olla vähintään  16
vuotta, jotta tuon kortin voi saada.
 
Kirjoittajan tavoittaa sähköpostitse osoitteesta drbraindamage@nic.fi.
