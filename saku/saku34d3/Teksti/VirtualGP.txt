7
1
-1 VGP_1.IFF 0 0
2 VGP_1.IFF 159 70
4 VGP_2.IFF 159 0
5 VGP_3.IFF 159 0*

{1                                   Virtual GP
{1                                   ----------
 
                                  Jarmo Piippo
 
 
Kolme Dee -pelitarjonta on viime aikoina kasvanut Amigallakin kiitettävään  tah-
tiin, mutta tekstuurimapatut ajopelit ovat jääneet soittamaan toista viulua  lu-
kuisien räiskintärymistelyjen suosion varjoon. Vuosia  sitten  nähdystä  AlienF1
-pelidemosta kasvanut Virtual GP paikkaa tehokkaasti kaahauspelivalikoiman  auk-
koa piristävän tasokkaan toteutuksensa ansiosta.
 
 
{1Sulavasti matkaan
{1-----------------
 
Ratin takana istumista pääsee kokeilemaan muitta mutkitta  käynnistämällä  pelin
suoraan CD:ltä. Pelaamisen aikana Virtual GP  ei  lataa  mitään  levyltä,  joten
häiritseviä lataustaukoja ei esiinny  lainkaan  rompultakaan  pelatessa.  Niinpä
päätin säästää kiintolevytilaa pelaamalla Virtual GP:tä toistaiseksi  vain  rom-
pulta. Minimiasennus Installerilla mahdollistaa  pelin  asetusten  tallentamisen
kiintolevylle. Myös täysasennus on mahdollinen, mutta datahakemistojen kopiointi
on tehtävä käsin. CD sisältää 420 Mt dataa, josta animaatioita on 365 Mt ja  pe-
lidataa 55 Mt.
 
Kuvan resoluutiota ei voi muuttaa kesken pelin, joten  näyttötila  on  valittava
aloittamalla peli yhdellä sen kolmesta käynnistysikonista. VirtualGP  käynnistää
pelin 320x256-tilassa, joka on nopea vanhemmillakin prosessoreilla, mutta  aina-
kin VGA-monitorilla hiukan palikkainen.
VirtualGP.Hi käyttää pystysuunnassa kaksinkertaista tarkkuutta, eikä kuvan  laa-
dussa enää ole moittimista ainakaan omalla 14-tuumaisella  monitorillani.  Tälle
versiolle sopii erinomaisesti näyttötilaksi DblPAL 320x512, jolloin  varsinainen
peliruutu on kooltaan 320x440 pistettä 64 värillä.  Kaikilla  grafiikkakorteilla
VirtualGP.Hi ei välttämättä toimi, sillä se vaatii kuvasuhteiltaan 1x2-muotoisen
näyttötilan.
 
VirtualGP.DB on matalaresoluutioinen (320x256) peli, mutta varustettuna kaksois-
puskuroinnilla (Double Buffering). Manuaalin mukaan  tämä  tila  on  tarkoitettu
joitakin grafiikkakortteja (esim. BVision) varten, estämään  mahdollinen  näytön
välkyntä pelin aikana.
 
Pelimoottori on tehty tuottamaan nopeasti suoraan AGA-piirien käyttämää  planar-
grafiikkaa, joten manuaalin mukaan peli toimii AGA:lla useissa tapauksissa  jopa
nopeammin kuin grafiikkakorteilla. Vaikka vaatimuksena on 68030-prosessori,  pe-
lin pitäisi toimia jotenkuten jo 68020:llakin (muttei ilmeisesti kuitenkaan  pe-
lattavalla nopeudella).
 
Renderoidun HAM8-alkuanimaation (totta kai...) myötä päästään  valitsemaan  kil-
pailu- tai harjoittelumoodeja ja rataa, ja pian ollaankin istumassa ikioman For-
mulan penkissä.
 
 
{1Lentosimu ilman lentämistä
{1--------------------------
 
Lähimpänä vertailukohteena Virtual GP:lle voisi olla ammoinen Microprosen Formu-
la One Grand Prix. Molemmissa voi kilpailla kokonaisen 16 rataa käsittävän  kau-
den, ja teknisenä tavoitteena on simulaattori, joka mahdollisimman realistisesti
mallintaa oikean Formula-auton fysikaaliset ominaisuudet  ja  ajotuntuman.  Myös
auton monipuolinen virittely eri radoille sopivaksi tulosten parantamista varten
kuuluu kuvioihin.
 
Simulaation realistisuudesta en osaa sanoa  Formula-kokemuksen  puutteeni  takia
mitään, mutta "riittävän" vaikea ohjaus kyllä ainakin on. Aloitteleva  kuski  on
vakio-asetuksilla hiirellä pelatessaan heti  vähänkin  isommassa  vauhdissa  yh-
tenään törmäilemässä radan laitaan. (Jos laitaan jää jumiin, auton saa  käännet-
tyä takaisin radan suuntaan TAB-näppäimellä.)
 














{1                    Free Practise on herkkua aloittelijalle.
 
Onneksi peliä voi kuitenkin helpottaa tinkimällä hiukan  realistisuudesta.  Game
Options -valikosta löytyvillä Driving Help -valinnoilla auton  ohjattavuutta  ja
käyttäytymistä voi parantaa todellista  tilannetta  paremmiksi,  sekä  aktivoida
"Yaw angle limiter"-toiminnon, joka rajoittaa auton harmillisen  herkkää  taipu-
musta pyöriä vimmatusti ympäri. :) Lisäksi voi myös estää auton vahingoittumisen
törmäyksissä.
 
Game Options -valikossa sijaitsevat myös erittäin tarpeelliset hiiren herkkyyden
säätö ja analogisen joystickin kalibrointi. Mukavana lisänä myös  ohjauksen  li-
neaarisuutta voi säätää portaattomasti, joten halutessaan saa ohjauspyörän tark-
kuutta keskiasennon lähellä parannettua ja kääntymisen  nopeutta  ääriasennoissa
kasvatettua itselleen sopivampiin arvoihin. Bonuksena löytyy vielä  mahdollisuus
valita moniajo jätettäväksi päälle myös ajamisen aikana.
 
Peliohjaimeksi käy hiiri, joystick tai analoginen joystick. Analogisen  ohjaimen
kanssa voi tosin tulla hankaluuksia joissakin AGA-näyttötiloissa, koska ohjaimen
potentiometrien asentoja lukevat laskurit toimivat tällöin normaalia korkeammil-
la taajuuksilla. Omaa analogista ohjainta kokeillessani ohjaus ei suostunut kun-
nolla toimimaan ilmeisesti juuri tästä syystä. Hiirellä ohjattaessa oikea  nappi
kiihdyttää ja vasen jarruttaa. Analogisen tikun  avulla  kiihdytys  ja  jarrutus
toimivat tietysti ohjaussauvalla portaattomasti, ja ohjaimen napeilla vaihdetaan
vaihteita.
 
 
{1Pilkunviilaus vie voittoon
{1--------------------------
 
Ajettavaksi voi valita joko vain yhden kilpailun yhdellä radalla tai  Champions-
hip-moodin, jossa kilpaillaan läpi kaikki 16 rataa.  Pelattaessa  täysimittaista
Championshipiä on pelitilanteen  tallennus  mahdollista.  Varikolla  ollessa  on
käytettävissä Car Setup, jossa autoa voi viritellä renkaiden,  jousituksen,  is-
kunvaimentimien, jarrujen yms. ominaisuuksia säätelemällä. Tehdyt asetukset  voi
myös tallettaa ratakohtaisesti. Auton huolellinen säätely ja useat koeajot  lie-
nevät pakollisia toimenpiteitä, jos mielii saavuttaa  voittosijoituksia  kilpai-
luissa.















{1                   Temmellyskenttänä on 16 aitoa kilparataa.
 
Aktivoimalla Telemetry -valinnan voi  varikon  "tietokoneen"  laittaa  keräämään
ajoaikaisia tietoja nopeudesta, radan jarrutuskohdista,  renkaiden  kulumisesta,
sivuttais- ja kiihtyvyysvoimista ynnä muusta. Saatujen tietojen perusteella  voi
sitten yrittää virittää autoaan radalle paremmin sopivaksi em. Car Setupin avul-
la.
 
Myös auton kojelaudan omaan tietokonenäyttöön voi numeronäppäimistön avulla  va-
lita haluamiaan tietoja näkyviin. Valittavina ovat esim. polttoainemittari,  si-
joitustilanne, nopeus, edellisen kierroksen keskinopeus ja yhden kierroksen kes-
kimääräinen polttoaineenkulutus. Funktionäppäimillä voi valita näkymän ohjaamos-
ta tai kamerakulmia ulkoa, sekä lisänäyttöjä kierrosajasta,  sijoituksesta  ynnä
muusta. Instant replay kuuluu tietysti myös pelin toimintovalikoimaan.
 















{1                          Tasaista kuin lentokentällä.
 
{8Muokkaamalla pelin ASCII-muotoisia config-tiedostoja voi muuttaa  vaikkapa  aja-
{8jien nimiä ja "taitoja" sekä tiimien autojen ominaisuuksia. Manuaalissa  lupail-
{8laan joskus ehkä lisäpalikoina tulevan saataville myös mahdollisuus moninpeliin,
{8PPC-versio suuremmalla kuvantarkkuudella ja pelieditoreita ratojen, taustamaise-
{8mien ja autojen muutteluun. Manuaali itse on harmi kyllä nykyiseen tapaan mukana
{8vain tekstitiedostona rompulla, toisin kuin esim. entisaikojen Formula One Grand
{8Prixin jättipaksu 168-sivuinen opus.
 
{8Merkintöjensä mukaan peliromppu on kopiosuojattu, mikä hieman säikäytti ensi al-
{8kuun suojausten kanssa aiemmin ilmenneiden ongelmien takia. Esim. erästä  PC-pe-
{8liä jotkut asemat eivät edes suostuneet lainkaan tunnistamaan  CD-levyksi!  Vir-
{8tual GP:n kanssa ei onneksi ainakaan omalla Mitsumillani tullut  vastaan  mitään
{8lukihäiriöitä, vaan kaikki toimi täysin moitteetta.
Virtual  GP   on   monipuolinen   ja   taidokkaasti   ohjelmoitu   AGA-piireillä
hämmästyttäviin tuloksiin yltävä peli, joka  sopii  säätövaransa  ansiosta  niin
aloittelijan hupiajeluihin kuin uupumattoman Formula-virittelijän kierrosaikojen
viilaukseen. Suositellaan. 


{1        Virtual GP

        Julkaisija:     Islona Entertainment Ltd.

        Edustaja:       Gentle Eye Ky, puh. (03) 363 0048
                        http://www.ge.vip.fi, ge@vip.fi

        Hinta:          240 markkaa

        Pelityyppi:     3D Formula-ajo

        Kieli:          Englanti

        Vaatii:         Amiga AGA tai CGX, 68030/25 MHz, 4 Mt, CD-ROM

        Testattu:       Amiga 1200, 68060/50 MHz, 32 Mt, CD-ROM

        Grafiikka:      88%
        Äänet:          67%
        Musiikki        70%
        Pelattavuus:    86%

        Yleisarvosana:  90%
