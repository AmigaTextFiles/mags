6
1
-1 Kannykat.IFF 0 0
0 Kannykat.IFF 20 44*

{1                            Amiga-kuoret kännykkään
{1                            -----------------------
 
                                  Anu Seilonen
 























{1         3210               5110               5110                6110
Saksalainen Airbrush Paradise Tingler maalaa käsityönä mm. kännyköiden kuoria ja
PC:n hiiriä. Yrityksen kännykkätuotevalikoimaan kuuluu myös neljä erilaista Ami-
gan virallisesti lisensoimaa kuorta Nokian suosituimpiin GSM-puhelimiin. Tuorein
tulokas on Nokian perusmalliin 3210:een sopiva värikuori. Kun  Saku 99:ään  emme
kuoria saaneet esittelyyn, päätti päätoimittaja tilata mokomat omaan puhelimeen-
sa yhdistyksen vuosikokouksen kynnyksellä. Tilaus hoitui näppärästi firman koti-
sivulla olevan online-kaupan kautta.
 
Kaikkien Amiga-kuorien kappalehinta on 99 Saksan markkaa (50,61 euroa), ja  pos-
tiennakkokulujen kera hintaa tuli noin 380 Suomen markkaa. Kuoret voi maksaa jo-
ko etukäteen tai tilata postiennakolla, joten luottokorttia ei tarvita. Postien-
nakko lienee kätevin ratkaisu Suomeen tilaaville. Kotisivut ovat iloista  saksan
ja englannin sekasotkua, mutta ainakin  minulta  tilaaminen  onnistui  vaivatta,
vaikka en saksaa osaakaan muutamaa sanaa enempää.
 
Tilaus tuli perille noin viikossa. Ainakin minun lähipostiini taitaa  tulla  eu-
rooppalaisia postiennakkoja varsin vähän päätellen siitä,  kuinka  monimutkaista
hommaa maksun rekisteröinti ja perille saaminen oli. Onnistuihan  se  viimein  -
saksalainen käsiala ei ole sitä Euroopan selvintä, jos  postiennakko-osoitekort-
tiin on uskominen. Onneksi paketin sisällä  oli  myös  tietokoneella  tulostettu
lasku, josta oikeat summat ja vastaanottajat saatiin tulkattua.
 
Itse kuorissa ei ole valittamista. Maalausjälki on hyvää,  samoin  lakkausjälki.
Ainoat narinat annan pakkauksesta, sillä kuoret tulivat kyllä pehmustetussa kup-
lapussissa, mutta ne olivat lisäksi  väljässä  kovamuovisessa  kotelossa,  jonka
sisällä kuoret pääsevät liukumaan vapaasti postituksen aikana. Takakannessa  oli
pieniä hankaumia ilmeisesti juuri tästä syystä. Mikäli tilaatte kuoria, voi olla
fiksua pyytää firmaa pehmustamaan kuoria hieman paremmin tai ainakin  pakkaamaan
ne tiukahkoon muovipussiin tai vastaavaan naarmuuntumisen välttämiseksi.
 
Kotisivujen (www.airbrush-design.com) lisäksi firmaa voi lähestyä myös sähköpos-
titse osoitteeseen rtingler@airbrush-design.com tai  etanapostilla  osoitteeseen
Airbrush Paradise Tingler, Marxstrasse 17,  D-78628 Rottweil,  Germany.  Online-
kauppa on osoitteessa http://www.airbrush-design.com/cgi-bin/inno-ecomm.pl/apt .
