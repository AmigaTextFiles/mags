7
1
-1 System.IFF 0 0
0 System.IFF 0 43
8 Filmi.IFF 229 0
9 Kino_1.IFF 314 32
10 Kino_2.IFF 100 80
14 DVDvsLD.IFF 88 0*

{1              Digitaaliajan kotiteatteri - historiasta nykypäivään
{1              ----------------------------------------------------
 
                                 Esa Heikkinen
 
 
                                    Jos vapaa-ajan vietto  elokuvien  parissa on
                                    tullut tavaksi ja olet  jo paikallisen  elo-
                                    kuvateatterin kanta-asiakas, niin eikö olisi
                                    mukava katsella elokuvia myös kotona?  Tele-
                                    vision pieni kuva ja laimea  äänentoisto ei-
                                    vät tietenkään houkuttele verrattuna  siihen
                                    esitystapaan, jota leffalipulla  saa.  Mutta
                                    entäpä jos edes äänentoisto olisi kotona sa-
                                    maa luokkaa kuin teatterissa?

                                    Mikäpä olisi tehokkaampaa rentoutumista kuin
                                    unohtaa  hetkeksi  arkihuolet   uppoutumalla
                                    mielielokuvan tapahtumiin  suuren  kuvan  ja
                                    monikanavaisen  digitaaliäänen siivittämänä?
                                    Suuri kuva ja ympärille aukeava  äänimaisema
                                    tuntuvine  tehosteineen  tempaavat  katsojan
                                    mukaan elokuvan tapahtumiin.

                                    Esitys on  niin  miellyttävä,  ettei  mikään
                                    ärsytä siinä - ja katsoja voi  itse  päättää
                                    esimerkiksi äänenvoimakkuudesta. Kaiken huo-
                                    mionsa voi kiinnittää  elokuvasta  nauttimi-
                                    seen, eikä tarvitse  kantaa  huolta  muusta.
Työpäivän tapahtumista jäänyt stressi alkaa hiljakseen laantua elokuvan  edetes-
sä...
 
Pelkällä televisiolla ei tällainen tietenkään toteudu.  Ensinnäkään  elokuva  ei
pääse oikeuksiinsa pienessä ruudussa, ja varsinkin ääni kokee TV:n  kaiuttimissa
kovan kohtalon. Ja juuri kun elokuvan tapahtumat  alkavat  kehittyä,  rämähtävät
ruutuun  kovaääniset  mainokset.  Puhumattakaan  siitä,  että  kyseisen  kanavan
esittämä versio elokuvasta on  sensuroitu,  lyhennetty  ylisuuren  mainosmyynnin
vuoksi ja survottu väkisin TV-ruudun mittasuhteille, jolloin alkuperäisestä  ku-
vasta puuttuu lähes puolet. Stressikäyrä alkaa nousta sen sijaan että se  laski-
si. Taas katsojaa halvennetaan.
 
Tämä artikkeli perehdyttää lukijan kotiteatteriharrastuksen saloihin. Termi  ko-
titeatteri on aika uusi, koska elokuvien esittäminen kotona mahdollisimman  kor-
kealaatuisena - teatterimaisesti - on ollut mahdollista vasta vähän aikaa. Kuva-
puolella kotiesitykset ovat vielä roimasti jäljessä teattereiden  35  mm  filmin
laadusta televisiotekniikan hitaan kehityksen vuoksi. Televisiokuvan tarkkuus ei
ole juurikaan parantunut siitä mitä se on ollut  televisiotoiminnan  alussa,  ja
kaikki kotiesityksiin käytössä olevat tekniikat perustuvat  siihen.  Sen  sijaan
äänipuolella on edistytty viimeisten kahden vuosikymmenen  aikana  suurin  harp-
pauksin.
 
Elokuvateattereiden äänentoisto  on  ollut  aina  askeleen  edellä  kotona  esi-
tettävien elokuvien äänentoistoa, mutta viime vuosina ero on alkanut  tasaantua.
Tämä artikkeli keskittyykin pääosin äänentoistoon, mutta myös kotiteatterin  ku-
van toistoa käsitellään lyhyesti. Artikkelissa myös kerrotaan oikeiden  elokuva-
teattereiden äänentoistosta, ja lukija pääsee kurkistamaan konehuoneen puolelle-
kin.
 
 
{1Alussa oli mono...
{1------------------
 
1920-luvulla elokuvien äänentoisto oli hyvin  toissijainen  seikka,  ja  lähinnä
olikin hienoa, että elokuvissa ylipäätään oli ääni. Hyvin pitkään elokuvia  kat-
seltiin monoäänen varassa, ja elokuvateattereissa käytetyt kaiuttimet olivat hy-
vin heikkolaatuisia toistoltaan. Filmille  ääni  tallennettiin  optisesti,  niin
että se saatettiin lukea teattereissa varsin yksinkertaisesti valokennon avulla.
 
Varsin pian äänielokuvien yleistyttyä kehittyi myös kaiutintekniikka, mutta  va-
litettavasti se ei tuonut parannusta teatteriääneen, sillä asennuksissa pääpaino
oli edelleen saada äänentoisto mykkiin teattereihin. Tämä vei  resurssit  muiden
teattereiden  äänentoiston  parantamiselta.  Tuonaikaiset  elokuvat   jouduttiin
äänittämään siten että ne kuuluivat hyvin yleisimmillä, heikkolaatuisilla kaiut-
timilla. Siten parempaa kaiutintekniikkaa ei päästy hyödyntämään vaikka  sellai-
set olisivatkin olleet asennettuina.
 
 
{1Kun stereo keksittiin
{1---------------------
 
1950-luvulla alkoi televisio yleistyä. Se tiesi menetyksiä elokuva-alalle, sillä
nyt ihmisillä oli mahdollisuus katsella elokuvia kotona. Kilpajuoksu  katsojista
oli alkanut. Oli aika keksiä jotain, jolla saada  ihmiset  pois  televisioidensa
äärestä. Niinpä syntyi uusi filmiformaatti, 70 mm  Cinemascope-filmi,  joka  toi
leveän kuvan teattereihin. Samalla myös ääni laitettiin uusiksi.  Siinä  hyödyn-
nettiin alan viimeisintä tekniikkaa, ja näin 70-millinen filmi  sai  laidoilleen
magneettiset ääniraidat. Mutta montako kanavaa tarvittaisiin tuottamaan  mahdol-
lisimman luonnollinen äänimaisema?
 
Harva on kuullut koskaan siitä, että alkuperäinen stereojärjestelmä 1930-luvulla
käsitti kolme kanavaa. Myöhemmin,  kun  stereojärjestelmää  alettiin  tuoda  ko-
tikäyttöön 1950-luvun loppupuolella, oli siinä vain kaksi kanavaa.  Näin  siksi,
että tuolloin jo standardiksi muodostunut LP-levy ei kyennyt tarjoamaan  tallen-
nusmahdollisuutta useammille kanaville. Niinpä kaksikanavaisesta muodostui stan-
dardi, jota mm. radiokanavat  alkoivat  myöhemmin  noudattaa.  Ihmiskunnan  tänä
päivänä tuntema stereojärjestelmä onkin todellisuudessa  karsittu  versio  alku-
peräisestä...
 
Kenties suomalainen äänentoistoguru Tapio Köykkäkin tiesi  tämän  kehitellessään
1970-luvulla kolmikanavaista Ortoperspekta-stereotaan, joka matriisin avulla loi
kaksikanavaisesta äänityksestä varsin avaran  äänikuvan  kolmella  kaiuttimella.
Köykän elämäntyötä jatkaa vielä nykyäänkin Kinoääni-niminen yritys, joka markki-
noi Ortoperspektaan pohjautuvaa Voima Opus 3D -vahvistintaan.  Ortoperspekta  ei
koskaan saavuttanut suuren yleisön suosiota, mutta  sillä  on  yhä  nykypäiväkin
vankka kannattajajoukkonsa (aivan kuin Amigalla tietokonepiireissä).
 
 
{1Monikanavaääntä jo 50-luvulla!
{1------------------------------
 
Elokuva-alan ammattilaisillekaan ei kaksi kanavaa riittänyt. Niinpä 70-millisiin
ympättiin parhaimmillaan jopa seitsemän erillistä äänikanavaa, joista viisi  oh-
jattiin salin etuosaan, valkokankaan taakse sijoitettuihin kaiuttimiin ja  kaksi
salin takaosassa oleviin kaiuttimiin. Vielä nykyäänkin elokuvateatterit rakenne-
taan siten, että etukaiuttimet ovat valkokankaan takana. Teattereiden  valkokan-
kaat on valmistettu akustisesti läpinäkyvästä materiaalista, ts.  ne  läpäisevät
ääntä muuttamatta sitä juuri laisinkaan. Läheltä  katsottuna  teatterikangas  on
täynnä pieniä reikiä.
 
Myös 35-millisillä filmeillä voitiin käyttää neljää magneettista ääniraitaa, sa-
malla kun leveä 70-millisen filmin kuva "puristettiin"  35-milliselle  anamorfi-
sella linssillä. Kun elokuvaa esitettäessä käytettiin samanlaista linssiä,  saa-
tiin leveä kuva takaisin, aivan kuin olisi esitetty 70-millistä filmiä. Näin ol-
len samoja elokuvia oli mahdollista esittää kummaltakin filmileveydeltä. Samalla
oli syntynyt nykyaikaisen monikanavaäänen esiaste.
 
 
{1Taantuma takaisin monoon
{1------------------------
 
70-luvulla elokuva-ala koki jonkinlaisen laman, ja yleiseksi muodostunut monika-
navainen 70-millinen formaatti alkoi käydä liian kalliiksi  levityskustannuksil-
taan. Lisäksi magneettinen ääniraita kesti huonosti käytössä. Vähitellen 70-mil-
liset alkoivat kaikota teattereista ja palattiin takaisin  35-millisiin  monoko-
pioihin optisella ääniraidalla.
 
Optisella raidalla varustettu filmi on kätevä levittää, koska ääni kopioituu sa-
malla kuvan kanssa, eikä äänen vuoksi aiheudu lisäkustannuksia. Lisäksi  optinen
ääniraita kestää käyttöä. Leveä kuva oli kuitenkin tullut jäädäkseen, ja  niinpä
se muodostui standardiksi huippuelokuvissa. Leveät kuvasuhteet ovat käytössä ny-
kyäänkin - valtaosa elokuvista on anamorfisesti tallennettuja,  ja  esitettäessä
käytetään Cinemascope-optiikkaa.
 
 
{1Nykyaikaisen äänen kehitys
{1--------------------------
 
70-luvulla stereofonisuus yleistyi kotikäytössä ja termi HiFi oli tuolloin  muo-
tisana. Nyt kotona oli parempi äänentoisto kuin elokuvateatterissa, mutta  hifi-
laitteita ei käytetty elokuvien äänentoistoon, koska niiden monoääni toimi aivan
hyvin myös television omalla kaiuttimella.
 
Kymmenyksen loppupuolella Dolby Laboratories esitteli uuden äänentoistotekniikan
elokuvateattereihin. Nyt optinen monoääniraita oli jaettu kahdeksi ääniraidaksi,
joihin oli patentoidulla tekniikalla tallennettu kanavien keskinäistä vaihe-eroa
hyödyksikäyttäen neljä äänikanavaa. Elokuvaa esitettäessä nuo kaksi kanavaa joh-
dettiin matriisiin, joka erotteli kanavat. Kahdesta lisäkanavasta toinen sijait-
si salin edessä keskellä, vasemman ja oikean kanavan välissä valkokankaan takana
ja toinen salin peräpäässä jaettuna useisiin rinnankytkettyihin kaiuttimiin.
 
Uusien kanavien lisäksi tekniikka toi mukanaan Dolby A:ksi kutsutun  kohinanvai-
mennuksen, joka kadotti optisen ääniraidan rahinat kuulumattomiin. Koska  Dolbyn
menetelmä oli optinen, se  nostanut  filmien  levityskustannuksia  ja  siten  se
yleistyikin varsin nopeasti, ainakin suurimpiin teattereihin.
 
Myös kotikäyttöön sai Dolby Surround-dekoodereita, joilla kaksikanavaisesta ste-
reoäänestä sai esiin kolmannen kanavan, ns.  Surround-kanavan,  joka  johdettiin
katsojan takana sijaitseviin kaiuttimiin. Järjestelmä ei kuitenkaan vielä  ollut
kovin yleinen, ja perusongelmana elokuvia ajatellen oli se, ettei  stereofonisia
elokuvia saanut kuin LaserDiscillä. Joillakin videonauhoilla saattoi  olla  ste-
reoääni, mutta ennen hifivideoiden yleistymistä se oli varsin heikkolaatuinen.
 
Vuonna 1987 esitteli  Dolby  parannetun  version  järjestelmästään,  Dolby  SR:n
(Spectral Recording). Se pohjautui edelleen samaan optiseen  formaattiin,  mutta
tarjosi paremman taajuustoiston ja dynamiikan kuin Dolby A. Samaan  aikaan  myös
kotikäyttöön julkaistiin uusi järjestelmä, Dolby Pro Logic.  Se  noudatti  samaa
toimintaperiaatetta kuin teattereiden Dolby SR ja toi viimein myös neljännen ka-
navan (keskikanavan) kotikäyttäjille. Hifivideoita  alkoi  nyt  saada  yleisesti
kaupasta ja samalla myös vuokranauhojen ääniraidat muuttuivat monosta  hifi-ste-
reoksi. Elokuvateatterista tuttu äänentoisto oli nyt mahdollista kotona!
 
Vuosikymmenen vaihduttua alkoivat stereofoniset TV-lähetykset  suomessakin,  kun
digitaalinen nicam-ääni otettiin käyttöön. Uusimmat  hifivideot  sisälsivät  ni-
cam-dekooderin ja niinpä omat stereonauhoitukset  tulivat  mahdollisiksi.  Koti-
teatteriharrastajat saivat jälleen syyn päivittää laitteistoaan. Kun TV-lähetyk-
siäkin saattoi nyt vastaanottaa stereona, alkoivat Dolby Surround ja  Pro  Logic
laitteet kiinnostaa ihmisiä laajemminkin, ja termi kotiteatteri alkoi yleistyä.
 
Kovimmat harrastajat eivät kuitenkaan tyytyneet TV-kanavien ja videovuokraamojen
torsoihin, vaan ostivat elokuvansa yksittäin LaserDiscillä, joka  takasi  CD-ta-
soisen digitaalisen kaksikanavaäänen ja widescreen-kuvan, joka  noudatti  samoja
kuvasuhteita kuin elokuvateatterissakin. 90-luvun alkupuoli  olikin  LaserDiscin
kulta-aikaa. LaserDisc oli kuitenkin analoginen järjestelmä, ts. kuvasignaali on
tallennettu levylle analogisena.
 
 
{1Digitaaliääni tulee
{1-------------------
 
Dolby-dekoodereiden (matriisien) perusongelmana oli  kuitenkin  mm.  takakanavan
rajallinen taajuusvaste. Kaksikanavaisen vaihe-erotallennuksen vuoksi ei takaka-
navaan dekoodattua äänisignaalia voitu esittää täydellä  taajuusvasteella,  vaan
takakaiuttimista ajettiin ulos  vain  keskiäänialuetta.  Siksi  takakaiuttimiksi
riittivät pienet efektikaiuttimet pääkanavien  huolehtiessa  valtaosasta  äänen-
toistoa. Muutenkin pääkanavien äänen sekaan koodattujen lisäkanavien äänimaisema
oli varsin riippuvainen  pääkanavien  äänimateriaalista,  eikä  parhaimmallakaan
matriisilla kyetty erottelemaan eri kanavia toisistaan täydellisesti.
 

Digitaalisen äänentoiston yleistymisen johdosta olikin jo aika laittaa  elokuva-
teattereiden äänentoisto uusiksi. Dolby oli  jälleen  asialla,  ja  vuonna  1992
käyttöön tulleena järjestelmänä tällä kertaa Dolby SRD (Spectral Recording Digi-
tal) eli Dolby Digital. Tämä järjestelmä on käytössä nykyäänkin. Nyt kanavia  on
kuusi, joista viisi on täyden taajuusalueen kanavaa ja yksi ns.  subwoofer-kana-
va, joka sisältää vain kaikkein matalimmat äänet. Matriisijärjestelmä sai lopul-
ta jäädä toissijaiseksi, vanhempien teattereiden  tekniikaksi.  Kaiuttimien  si-
joitteluun uusi järjestelmä ei vaikuta, standardiksi oli  jo  muodostunut  kolme
kanavaa edessä plus takakanava, mutta nyt takakanava jakaantuu vasemmaksi ja oi-
keaksi takakanavaksi.
 
Uuden järjestelmän tarjoama taajuusvaste on tietenkin viivasuora  ja  dynamiikka
järisyttävä. Merkittävin ero matriisiin on kuitenkin siinä,  että  kaikki  kuusi
kanavaa ovat täysin riippumattomia toisistaan, ja nyt oli ensi kertaa mahdollis-
ta äänittää jokaiselle raidalle täysin erilaista äänimateriaalia. Uusi  digitaa-
linen ääni täyttää salin aivan eri tavalla kuin vanha; jokainen kanava omaa oman
itsenäisen äänimaailmansa.

Filmille ääni on tallennettu Dolbyn tapaan - optisena! Dolby Digital  -ääniraita
on piilotettu filmin toiseen laitaan vetoreikien väliin  (ks.  kuva  seuraavalla
sivulla), samalla kun myös vanha analoginen Dolby SR -ääniraita on mukana. Koska
tilaa on vähän, on äänidata säästökoodattu digitaalisesti. Tällä tavoin  voitiin
kuitenkin edelleen mahdollistaa äänen kopioituminen kuvan  mukana,  mikä  takasi
helpon filmilevityksen ja digitaaliäänen  samalla  filmillä  analogisen  kanssa,
jotta filmi olisi toistettavissa kaikissa teattereissa.
 



{1                                                                     ---------->
{9Kilpailijat kehittyvät
{9----------------------
 
Dolby ei kuitenkaan kokenut
90-luvun digitaaliaikaa yk-
sin. Niinpä  Dolby  Digital
sai  nopeasti   kilpailevia
järjestelmiä,  joista  mer-
kittävin  on  vuonna   1993
esitelty DTS (Digital Thea-
ter System).  Tämä  järjes-
telmä eroaa Dolby  Digital-
ista siten, ettei ääntä ole
tallennettu  filmille.  Sen
sijaan filmillä on optisten
ääniraitojen vieressä aika-
koodiraita,  jonka   avulla
CD-ROM-levyiltä tuleva  ää-
niraita  tahdistetaan  fil-
miin.  Koska   DTS-ääni  on
tyypillisesti parilla  kol-
mella   CD-ROM-levyllä,  on
tilaa  äänelle   runsaammin
kuin Dolby Digitalissa ja siksi voidaan käyttää lievempää säästökoodausta.
 
DTS tarjoaakin paremman äänenlaadun kuin Dolby Digital. Yksi DTS:n  tavaramerkki
on sen nollaan hertsiin asti ulottuva taajuustoisto (Dolby Digitalissa alin taa-
juus 20 Hz), joka tuo äänitehosteisiin tuntumaa! Kanavarakenteeltaan DTS on  sa-
manlainen kuin Dolby Digital. DTS on kuitenkin erittäin  mukautuva  järjestelmä,
ja sitä voidaan käyttää hyvinkin erilaisissa formaateissa. Esimerkiksi  tavalli-
{4nen musiikki-CD voidaan äänittää monikanavaiseksi DTS:n avulla, ja tällä  tavoin
{4äänitettyjä musiikkilevyjä on saatavilla. Tämä tekeekin DTS:stä mielenkiintoisen
{4ja monikäyttöisen formaatin kotikäyttöön.
 
{4Elokuvateatterin äänentoistolaitteis-
{4toa kuvassa  oikealla.  Yllä  DTS-6D,
{4laite synkronoi CD-ROM-levyltä  tule-
{4vat DTS-ääniraidat filmiltä  luettuun
{4aikakoodiin ja muuttaa ne analogiseen
{4muotoon. Keskellä Dolby CP500  -ääni-
{4prosessori, joka tukee optisia  ääni-
{4raitoja:  Mono,  Dolby A,  Dolby  SR,
{4Dolby SRD  (Dolby Digital).  DTS-ääni
{4syötetään analogisena 5.1-sisäänmenon
{4kautta. Alinna elokuvakoneen  käyttä-
{4jän äänimonitori. Näistä ääni  syöte-
{4tään  alapuolella  oleville  kolmelle
{4stereopäätteelle (eivät näy kuvassa),
{4joilla kaikki kuusi kanavaa vahviste-
{4taan. Tehoa pääterykelmästä löytyy 6x
{4600 W.
 
{4Kolmas digitaaliäänijärjestelmä elokuvateattereissa on SDDS (Sony Dynamic  Digi-
{4tal Sound), joka ei ole kuitenkaan kovin yleinen. Koko maailmassa on vain muuta-
{4ma sata SDDS-äänellä varustettua teatteria. SDDS on suunniteltu suuriin elokuva-
{4teattereihin (valkokankaat kymmenien metrien levyisiä), jolloin kolme etukanavaa
{4ei enää riitä luomaan portaatonta suuntavaikutelmaa etuääniin. SDDS pohjautuukin
{4vanhaan 70-milliseen formaattiin, ja siinä on viisi etukanavaa, kaksi  takakana-
{4vaa sekä subwoofer-kanava (ns. 7.1-formaatti).
 
{FSDDS-ääniraita on tallennettu optisesti filmin laidoille, josta se  luetaan  sa-
{Fmaan tapaan kuin Dolby Digital -ääniraitakin. Ääniraidan sijoitus  on  kuitenkin
{Fongelmallinen. Projektoreiden filmiradat on rakennettu siten, että ne  tarttuvat
{Ffilmiin ainoastaan laidoista - jotta kuva-alueelle ei  tulisi  naarmuja.  Niinpä
{Fkaikki naarmut tulevat filmin laitoihin - SDDS-raidan päälle. Sama ongelma  vai-
{Fvaa osin Dolby Digital -ääniraitaakin. Optisten SDDS- ja Dolby Digital  -järjes-
{Ftelmien toiminta ei ole aivan samaa luokkaa DTS:n kanssa, jossa filmillä on vain
{Faikakoodi, joka sekin sijaitsee turvassa naarmuilta aivan kuva-alueen vieressä.
 


















{F     Elokuvaprojektorin filmiradan loppupäätä. Huomaa filmiä käsittelevien
{F     osien muotoilu. Keskivasemmalla näkyy optinen analogiäänen lukulaite.
 
Sony ei aio tuoda SDDS-järjestelmää kotikäyttäjien ulottuville. Toisaalta  siitä
ei olisi mitään iloakaan kotona, koska kolmellakin etukanavalla saadaan pienessä
tilassa riittävän tarkka etusuuntaavuus. Tämä ei kuitenkaan tarkoita  kehityksen
pysähtymistä 5.1-kanavaiseen järjestelmään. Jo nyt on olemassa  6.1-järjestelmät
Dolby Digital EX ja DTS-ES, joissa taaksekin on lisätty keskikanava.  Takakeski-
kanava saadaan aikaan lisäämällä Pro Logic  -tyyppinen  matriisi  takakanaville.
Digitaalinen ääniraita itsessään ei muutu miksikään, kyse on vain  toistoteknii-
kasta, eli mikäli kumpaankin takakanavaan on äänitetty sama informaatio,  kuuluu
tämä uudessa järjestelmässä takakeskikanavasta.
 
 
{1THX
{1---
 
Vastoin varsin yleistä kuvitelmaa Lucasfilmin THX ei ole äänentoistojärjestelmä.
THX on eräänlainen sertifikaatti, joka määrittelee, kuinka elokuvateatteri tulee
rakentaa, asentaa ja kalibroida. THX-normi ottaa  kantaa  teknisiin,  kuvan-  ja
äänentoistoon liittyviin seikkoihin. Normin tarkoitus on taata katsojalle,  että
THX-hyväksytyssä teatterissa on paras mahdollinen kuva  sekä  ääni.  THX  määrää
esimerkiksi sen, millainen kuuntelusalin tulee olla mm. taustametelin  ja  akus-
tiikan osalta, samoin äänenvoimakkuudet kullekin kanavalle. Ne  katsojat,  jotka
valittavat että ääni on teatterissa liian kovalla, eivät ole  THX-normin  mukaan
rakennettuja ihmisiä, eikä heitä tällöin  ole  lupa  käyttää  THX-sertifioidussa
teatterissa katsojina! ;-)
 
Jos rakennettavalle teatterille aiotaan hakea THX-hyväksyntää, tulee se rakentaa
erittäin tarkkojen normien mukaan. Lähes jokainen asia on määritelty, jotkut yk-
sityiskohdat ovat jopa varsin huvittavia. Elokuvateatterin valmistuttua se  jou-
tuu testiin, ja mikäli kaikki on kunnossa, myönnetään sertifikaatti. Koko  touhu
on tietenkin tuhottoman kallista, ja kieltämättä touhussa haisee rahastuksen ma-
ku. Voihan salin  kuitenkin  pyrkiä  rakentamaan  THX-sertifikaatin  mukaiseksi,
vaikkei sille hyväksyntää hakisikaan. Myös kotikäyttöön on saatavissa THX-serti-
fioituja laitteita, joiden hinta on tietenkin  tavallisia  runsaasti  korkeampi.
Kotiteatterilleen voi jopa hankkia THX-sertifioinnin, mikäli omaa runsaasti yli-
määräistä valuuttaa, eikä millään keksi mihin ne tuhlaisi...
 
 
{1Päivityskierteeseen kotonakin
{1-----------------------------
 
Muutama vuosi  Dolby  Digitalin  julkaisusta  se  tuli  mahdolliseksi  myös  ko-
tikäytössä. Vuonna 1995 julkaistiin ensimmäiset LaserDisc-levyt, joissa oli Dol-
by Digital -koodattu ääniraita. Nyt tarvittiin soitin, jossa oli  ns.  AC-3-for-
maatin mukainen digitaalinen ääniulostulo sekä Dolby Digital  -dekooderilla  va-
rustettu vahvistin. Valitettavasti järjestelmä  oli  mahdollinen  vain  NTSC-le-
vyillä, joissa oli digitaaliäänen lisäksi myös analoginen kaksikanavaääni.  NTSC
oli kuitenkin LaserDisceissä "de facto" -standardi, sillä suurin osa julkaistus-
ta materiaalista oli  nimenomaan  NTSC-formaatissa.  Näin  siksi,  että  LD  oli
erittäin suosittu Yhdysvalloissa. Lähes kaikki uudet  elokuvat  oli  mahdollista
ostaa LaserDiscinä.
 
Yksi suurimmista esteistä LaserDiscin yleistymiselle koko kansan ulottuville oli
levyjen korkeahko hinta sekä suomenkielisen tekstityksen puuttuminen.  LaserDis-
ceillähän ei juuri tekstitystä käytetty, joskin joillakin  levyillä  oli  closed
caption -järjestelmän mukainen tekstitys kuulemisesteisille tai sitten  monikie-
linen tekstitys teksti-TV:n avulla. Tekstiä ei kuitenkaan saanut näkyviin  ilman
asianmukaisia laitteita tai teksti-TV:tä. Niinpä LaserDisc olikin suosittu  vain
kovimpien harrastajien keskuudessa, jotka antoivat enemmän painoarvoa  kunnolli-
selle kuvalle ja monikanavaäänelle kuin suomenkieliselle tekstille.
 
{1DVD tulee
{1---------
 
Tekstitysongelma ratkesi lopullisesti, kun DVD esiteltiin vuonna 1997.  Nyt  sa-
malla levyllä saattoi olla tekstitys jopa kymmenillä eri kielillä, ja myös ääni-
raitoja voi olla lukuisia, esimerkiksi dubbaukset eri kielillä. Samalla myös ku-
vanlaatu koki aimo harppauksen eteenpäin, kun kuvakin muuttui täysin  digitaali-
seksi, MPEG-2 standardin mukaisesti pakatuksi dataksi. LP-levyn  kokoinen  paksu
ja raskas levy muuttui CD-levyn kokoiseksi, mutta tarjosi kuitenkin  kaiken  sen
mitä LaserDisc - ja enemmänkin. Koska DVD on huomattavasti edullisempi valmistaa
kuin LD, oli selvää että LaserDisc-levyt alkoivat vähentyä ja  tilalle  astuivat
DVD:t.
 
Seuraavan sivun kuvassa Terminator 2 ennen ja nyt. Yllä  LaserDisc-versio,  joka
käsittää kaksi käännettävää levyä. Elokuvan esityksen aikana tulee kaksi  taukoa,
ensin käännetään levy ja toisella kerralla vaihdetaan. Toisen  levyn  B-puolella
on puolen tunnin dokumentti elokuvan teosta. Levyillä  on  digitaalinen,  kaksi-
kanavainen PCM-ääniraita. Vasemmalla alhaalla Terminator 2 Ultimate Edition DVD,
kaksipuolinen DVD-levy, jonka A-puolella on elokuvasta kolme erilaista versiota.

Alkuperäisen teatteriversion lisäksi levyllä on toinen  15 minuuttia  pidempi ja
kolmas vielä 5 minuuttia sitäkin pitempi versio, ja kumpikin sisältää kohtauksia
jotka on jätetty alun perin pois! Kaikissa versioissa on kolme ääniraitaa, Dolby
Digital Stereo, Dolby Digital 5.1 EX ja DTS 5.1 ES.  Levy on  THX-sertifioitu ja
sisältää THX-testiraidat. Levyn B-puolella on useita  tunteja  extramateriaalia,
useita dokumentteja ja mm. elokuvan  käsikirjoitus.  Levyllä  on  myös  DVD-ROM-
osuus.
 

{1                                                                     ---------->























{ETyypillisellä DVD:llä on ekstroja, eli erilaisia taustatietoja levyllä  olevasta
{Eelokuvasta, "behind the scenes" -tyyppisiä dokumentteja, näyttelijöiden haastat-
{Eteluja, ääniraidat elokuvan läpi näyttelijöiden omilla kommenteilla, interaktii-
{Evista viihdettä, pelejä, elokuvatrailereita yms. Vain  julkaisijan  mielikuvitus
{Easettaa rajat sille, mitä kaikkea  oheismateriaalia  DVD:llä  voi  olla  mukana.


Oheismateriaalin määrä riippuukin julkaisijasta. Joillakin levyillä  on  lähinnä
vain pelkkä elokuva ja aneeminen alkuvalikko, josta voi valita tekstityksen sekä
ääniraidan kielet ja halutun kohtauksen, kun taas  toisilla  levyillä  on  upeat
animoidut ja  äänellä  varustetut  valikot  monimutkaisine  puurakenteineen,  ja
lisäsisältöä voi olla jopa tunteja!
 
DVD itsessään on vapaa formaatti kuten CD:kin, eli sen ei  välttämättä  tarvitse
olla videolevy. Samalla DVD:llä voi olla videon lisäksi myös DVD-ROM-osuus, jota
voi käyttää DVD-ROM-asemalla varustetussa tietokoneessa. Esimerkiksi  elokuvassa
Matrix on DVD-ROM-osuus. DVD:tä aiotaan tulevaisuudessa käyttää myös äänilevynä,
sillä DVD:lle mahtuu moninkertainen määrä dataa CD:hen verrattunam ja siten sil-
le voidaan tallentaa musiikkia studiolaatuisena, esimerkiksi 24-bittisenä 96 kHz
näytetaajuudella, tai monikanavaisena. Tavallinen CD käyttää  16-bittisiä  näyt-
teitä 44,1 kHz näytetaajuudella.
 
Levyjen edullisuuden vuoksi DVD:stä on alkanut tulla koko kansan formaatti.  Ny-
kyään myös soittimien hinnat ovat pudonneet, eikä kulu  kauan,  kun  DVD  löytyy
lähes jokaisesta kodista. Ja mikä parasta - monikanavainen ääni kuului DVD:n pe-
rusominaisuuksiin heti alusta asti!
 
DVD:lläkään ei Dolby Digital ollut pitkään se ainoa formaatti. Se sai heti kave-
rikseen MPEG Multichannel -äänityksen, joka kuitenkin jäi  varsin  harvinaiseksi
ja katosi lopulta kokonaan. Sen sijaan teattereista tuttu DTS on  olemassa  DVD-
levyjen  vaihtoehtoääniraitana,  ja  se  tarjoaa  entistäkin  luonnonmukaisemman
äänentoiston. Koska DTS-ääni vie kuitenkin enemmän tilaa levyltä kuin Dolby  Di-
gital, se on vielä toistaiseksi varsin harvinaista herkkua ja löytyy lähinnä va-
likoiduista huippuelokuvista, ja  kuinkas  muuten  kuin  pohjoisamerikkalaisista
NTSC-levyistä ilman suomenkielisiä tekstejä...
 
 
{1Aluekoodit
{1----------
 
DVD:llä on nähtävissä sama ilmiö kuin LaserDisceilläkin.  Pohjoisamerikkalaisten
NTSC-levyjen tarjonta on moninkertainen eurooppalaisiin verrattuna  ja  elokuvat
ovat huomattavasti uudempia. Ehkäpä filmiyhtiöt olivat jo  LD:n  aikana  havain-
neet, että levyjä tilattiin innokkaasti Yhdysvalloista  Eurooppaan,  ja  levyllä
saattoi jopa saada samoja elokuvia, jotka pyörivät vasta teattereissa! Teatteri-
voittojen maksimoimiseksi elokuvien julkaisuaikoja  haluttiin  kontrolloida,  ja
DVD-järjestelmään luotiin kotikäyttäjien kiusaksi aluekoodijärjestelmä.
 
Järjestelmän ideana on jakaa maapallon mantereet eri alueiksi siten, ettei  toi-
sen alueen levyjä voi toistaa toiselta alueelta ostetussa  soittimessa.  Esimer-
kiksi Yhdysvallat ja Kanada käsittävät aluekoodin  1  (harrastajien  keskuudessa
puhutaan region 1:sta tai R1:sta),  kun  taas  Eurooppa  kuuluu  Japanin  kanssa
alueeseen 2 (R2). Alueilla myydään vain kyseisen  alueen  koodilla  varustettuja
levyjä ja soittimia. Levyt voivat olla myös  koodivapaita  tai  sisältää  useita
aluekoodeja, mutta esimerkiksi Suomesta ostetulla soittimella ei voi toistaa Yh-
dysvalloista ostettua uutuusleffaa, vaikka jokainen  DVD-soitin  osaisi  toistaa
myös NTSC-levyjä PAL-levyjen lisäksi!
 
Sanomattakin on selvää, etteivät harrastajat katsoneet asiaa hyvällä, ja  niinpä
DVD-soittimia alettiin hakkeroida. Hyvin nopeasti maakoodien hakkeroinnista muo-
dostui laajamittainen bisnes, jota tänäkin päivänä pyörittävät useat firmat Suo-
messakin. Todennäköisesti minkä tahansa kaupasta saatavan DVD-soittimen voi muu-
tattaa maakoodittomaksi, ja se maksaa muutamasta satasesta noin tuhanteen  mark-
kaan. Pääsyy tähän hakkerointiin löytyy kuitenkin elokuvayhtiöiden  päättäjistä,
jotka pitävät huolen siitä, että elokuvat ilmestyvät Euroopassa DVD:lle  todella
hitaasti, ja valikoima rajoittuu vain suosituimpiin nimikkeisiin, joiden  arvel-
laan myyvän parhaiten. Miksipä tyytyä vain Euroopan levyihin, jos tulee  toimeen
ilman suomenkielistä tekstitystäkin?
 
{4[Toim.huom.: tämä tilanne on tosin pikku hiljaa muuttumassa, sillä  R2-nimekkei-
{4den määrä on viimeisen vuoden aikana kasvanut lähes eksponentiaalisesti. Lisäksi
{4dollarin huima kurssi tällä hetkellä (7 markan hujakoilla) on syönyt  R1-levyjen
{4tilaamisen etua.]
 
 
{1Macrovision
{1-----------
 
Koska DVD:n digitaalinen kuvanlaatu on  ylivoimainen,  olisi  siitä  mahdollista
tehdä täydellisiä VHS-kopioita, joiden kuvanlaatu ylittäisi vuokrakasettien  ku-
vanlaadun. Kun "viisaat" elokuvayhtiöiden päättäjät tiesivät DVD:n ylivoimaises-
ta kuvanlaadusta,  olivat  he  heti  huolissaan  laajamittaisesta  piratismista.
Niinpä DVD sai kotikäyttäjien riesaksi toisenkin rajoituksen, VHS-vuokranauhois-
ta tutun Macrovision-suojauksen. Se estää elokuvan nauhoittamisen  VHS-videonau-
hurilla. Suojatun materiaalin kopiointiyritys aikaansaa  todella  huonolaatuisen
kopion, jossa kuvan kirkkaus ja värit menevät sekaisin. Kuvasta  tulee  katselu-
kelvoton.
 
Macrovision perustuu videosignaalin näkymättömille  alueille  (teksti-tv  juovat
sekä juovatahdistuspulssien ja kuvasignaalien välinen musta alue) sijoitettuihin
voimakkaisiin häirintäpulsseihin. Nämä pussit sekoittavat jokaisessa VHS-videos-
sa olevan automaattisen  kuvasignaalin  tasonsäädön,  joka  tavallisesti  säätää
sisääntulevan videosignaalin tason sopivaksi nauhoitusta varten. Järjestelmä  on
tavallaan sama kuin automaattinen äänitystason säätö. Televisiossa ei  tällaista
säätöä ole, ja siksi Macrovision-suojattua materiaalia voidaan esittää häiriöttä
useimmissa televisioissa.
 
Idea Macrovisionin sisällyttämisestä DVD-soittimiin oli kuitenkin huono. On  ni-
mittäin olemassa televisioita ja videotykkejä (mm. Sony-merkkisinä), jotka eivät
ole yhteensopivia Macrovision-järjestelmän kanssa. Suojaus  aiheuttaa  häiriöitä
kuvaan jopa katseltaessa elokuvaa  ilman  mitään  laittomia  kopiointiyrityksiä.
Lisäksi järjestelmä ei estä millään muotoa laajamittaista piratismia, sillä  am-
mattilaisilla ja myös kotikäyttöön on hankittavissa laitteita joilla suojaukses-
ta pääsee eroon. Niinpä Marcovision on pelkkä riesa, joka sekin on suosittu hak-
keroinnin kohde DVD-soittimissa.
 
Onneksi Macrovision-signaali ei liity DVD-levyillä  olevaan  kuvadataan  millään
muotoa. Levyllä on ainoastaan bitti, joka määrää onko  suojaus  päällä  vai  ei.
Varsinainen häirintäsignaali luodaan itse soittimessa, tarkemmin sen videoenkoo-
deripiirissä, joka rakentaa digitaalisesta videodatasta analogista  videosignaa-
lia. Näin ollen suojaus on mahdollista ohittaa samalla tavalla kuin maakoodikin,
ja Macrovisionin poistosta maakoodimodifikaation  yhteydessä  onkin  muodostunut
eräänlainen "standardi". Käytännössä soittimen modifiointi tarkoittaa soittimes-
sa olevan ohjelmiston päivitystä, joka samalla lakkauttaa laitteen takuun  lähes
poikkeuksetta.
 
{9Oman kotiteatterin rakentamisesta ja laitteiden hankkimisesta jatkaa  artikkelin
{9toinen osa, "Kotiteatteria rakentamaan". Laitteiden säädöstä ja  elokuvien  han-
{9kinnasta kertoo kolmas osa, "Säätöä ja elokuviin".
 
Kirjoittajan tavoittaa sähköpostitse osoitteesta oh4kju@sci.fi.
 
Monikanavaisista äänijärjestelmistä löytää lisätietoja mm. osoitteista www.dolby
.com ja www.dtstech.com.  Dolby ja  tupla-D-symboli  ovat  Dolby  Laboratoriesin
rekisteröityjä tavaramerkkejä. DTS ja DTS Digital Surround ovat Digital  Theater
Systems Inc.:n rekisteröityjä tavaramerkkejä. Kaikki oikeudet pidätetään.
