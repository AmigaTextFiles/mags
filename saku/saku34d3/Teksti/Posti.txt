6
1
-1 Posti_1.IFF 0 0
0 Posti_1.IFF 236 2*










Kemppaalan  Timon mainioon Paloma-artikkeliin viitaten haluaisin huomauttaa muu-
tamasta mieleeni juolahtaneesta asiasta.

En tiedä, miten Kemppaala on onnistunut mainitsemassaan Picasson firmware-päivi-
tyshässäkässä,  mutta  ainakin  minun  molemmissa  korteissani homma on toiminut
kuten pitääkin: isketään päivitys sisään ja ollaan onnellisia. Picasso kuitenkin
vaatii  uudehkon firmwaren, jotta Paloma toimisi, sama koskee Conciertoa. Omissa
korteissani  on  tällä  hetkellä  v7.4, ja se toimii mainiosti niin Paloman kuin
Conciertonkin kera.

Kanavien hausta kommentoin vain sen verran, ettei se minusta kestänyt sen pidem-
pään kuin muillakaan laitteilla. Kappaleeseen Paloman kuvasta, omalla ruudullaan
tai  Workbenchin päällä, en voi kommentoida, koska en (useankaan lukukerran jäl-
keen) pysty tajuamaan, mitä ihmettä Timo oikein tarkoittaa. :)

BTW,  Pablo "ulostaa" S-VHS/CVBS-signaalia, mutta "kuvan" resoluutio on tietääk-
seni  sama  kuin  Palomallakin  (704x548)  eli  800x600-resoluutiolla kuvaan jää
ilkeät  mustat reunat. Fullscreeniä jos haluaa käyttää, Pablo tukee myös 640x480
resoluutiota.

PalomaWall-ohjelmaa  en  etsinnöistäni  huolimatta mistään onnistunut löytämään,
joten luulenpa, että Laszlo Török on julkaissut sen vain Picasson mailing-listan
välityksellä.  Voin  kuitenkin toimittaa ohjelman halukkaille vaikkapa sähköpos-
tilla.

Huomauttaisin  vielä PalomaTV:stä sen verran, että uskoakseni tämä mainittu kaa-
tuilu  johtuu jostakin muusta "systeemistä", koskapa minulla kyseinen ohjelma on
vakaa  kuin  peruskallio.  Ohjelmasta  tosin  puuttuu muutamia toimintoja, jotka
siinä soisin olevan. :-/

Enivei,  Paloma  on toiminut minulla vallan mainiosti ilman mitään sen kummempaa
hässäkkää,  niin  A4000:ssa  kuin  A3000:ssa.  PalomaTV osaa valita "sopivimman"
näyttötilan,  joten  loin XXXxXXXX-tilan, johon PalomaTV automaattisesti aukeaa.
Hieman  vääntämällä  sain  siitä  150 Hz tilan (edellyttäen luonnollisesti, että
monitori jaksaa). Huomattavaa on myös, että vaikka televisiokuva on 24-bittinen,
ruudun jolle se avataan PiP-ikkunassa ei tarvitse olla kuin 8-bittinen.

Itse  asiassa  minulla oli jotain muutakin sanomista, mutta olen onnekseni autu-
aasti  unohtanut  mitä.  Mutta lukekaa se kirjoittamani Paloma-artikkeli Sakusta
#26, se oli paaaaaljon parempi. ;-)

{ASami Ylönen

{B--------------------------------------------------------------------------------

Timo  Kemppaalan artikkeli Canal Digitalista Sakussa #33 pisti ihmettelemään. En
tiedä,  onko  Kemppaala  kirjoittanut  artikkelinsa kovassa kiireessä vai miten,
mutta  mukaan on päässyt epätarkkuuksia tai virheitä. Koska minulla ei kotiteat-
teriartikkelin kirjoittamisen jälkeen ole enää voimia kirjoittaa omaa näkemystä-
ni laajemmin, päätin kirjoitella asiasta vain lyhyesti. Voin yrittää kirjoitella
joskus  tulevaisuudessa  digi-TV-aiheista  artikkelia,  sitten kunhan ala hieman
kehittyy ja on enemmän kerrottavaa (eli kuten kotiteatteriaiheesta parhaillaan).
Nyt  ala on vielä sen verran lapsenkengissään, ettei se eroa analogisesta satel-
liitti-TV:stä kovin merkittävästi.

Vanhana Canal Digitalin analogitilaajana sain itsekin joskus alkukesästä kirjeen
jossa  kerrottiin  analogisten  lähetysten  loppumisesta Suomessa. Kirje sisälsi
tarjouksen: tilaamalla Canal+ ja Entertain-kanavapaketit saisin ilmaiseksi digi-
taalivirittimen  vuodeksi  käyttööni  sekä satelliittilautasen mikropäineen iki-
omaksi. Lisäksi ao. kanavapaketti maksaisi 199 mk/kk normaalin 240 mk/kk sijasta
ensimmäisen vuoden aikana, ja saisin vielä kaupan päälle kolme ilmaista F1-moni-
kanavalähetystä. Kaikki tämä vieläpä ilman liittymismaksuja.

No,  mikäs  siinä  -  laitoin hakemuksen vetämään, ja parin viikon sisällä alkoi
Canal  Digitalilta  tulla postia. Monessa erässä... Ensin tuli paksu kirjekuori,
joka  sisälsi ohjelmalehdet ja älykortin. Sitten tuli viritin. Lopuksi tuli lau-
tanen.  Kaikki  eri päivinä... :) Lautanen oli varsin laadukas, metallia ja noin
80  cm kokoinen, mikropäänä oli universal-mikropää 9.750 ja 10.600 GHz localeil-
la.  Koska  minulla  oli jo ennestään kääntyvä, polarmount-jalustalla oleva 1,3-
metrinen  parvekkeella  ja siinä vastaava mikropääkin asennettuna, raahasin lau-
taspaketin  varastoon.  Myöhemmin  lahjoitin  lautasen  kaverille osakorvauksena
auton  korjauksesta.  Vastaava  lautanen mikropäineen maksaisi kaupassa noin 500
mk.

Avatessani  digivirittimen  pakettia koin posiviitisen yllätyksen: heti laitteen
takapaneeliin  vilkaistuani ratkesi ongelma analogiseen satelliittilaitteistooni
liittyen.  En  halunnut  luopua analogisista kanavista, ja siksi olin jo aikonut
hankkia  "kahden talouden" mikropään, johon saa kaksi viritintä. Mutta Philipsin
laitteessapa  olikin  näppärä satelliittisignaalin läpivienti analogiselle lait-
teistolle!  Nyt tarvitsi vielä keksiä, mistä vapaa AV-sisäänmeno digivirittimel-
le, kun AV-laitteiston liitännät ovat jokseenkin käytössä...

Niinpä liitin digivirittimen analogisen virittimeni, Pace MSS500:n taakse yhteen
sen  neljästä scartista (dekooderi 2:n scarttiin) ja muutin siinä aiemmin olleen
kytkennän  VCR-scarttiin.  Näin  sain kätevästi yhden AV-sisäänmenon lisää, kuin
tyhjästä.  Nyt sekä analoginen että digitaalinen satelliitti-TV toimivat sulassa
sovussa  rinnakkain  (molempia  ei  tietenkään  voi käyttää yhtäaikaa), ja Pacen
viritin  reitittää  kulloinkin  katsottavasta  laitteesta AV-signaalit TV:lle ja
AV-vahvistimelle,  josta  ne edelleen jakautuvat nauhureille, ja näin esim. nau-
hoitus toimii kaikilla nauhureilla mistä tahansa lähteestä.

Kemppaalan  artikkelia kommentoidakseni täytyy ensinnäkin todeta, että edes 1,3-
metrisellä  lautasella  (joka  antaa  Philipsissä vihreän signaalipalkin kelillä
kuin  kelillä)  ei vastaanotto ole virheetöntä. Esimerkiksi BBC Prime -kanavalla
on todella pahoja häiriöitä. Olen valittanut tästä Canal Digitalille, josta ker-
rottiin,  että  ongelma on uplink-päässä Norjassa ja siten en voi omin toimenpi-
tein vastaanottoa parantaa, kun vika ei ole siinä.

Lisäksi valitettavaa on myös siinä, että kanavia pakataan samalle transponderil-
le  aivan  liikaa!  Esimerkiksi  Nelosen ääni on surkeaa MP3-laatua, puheessa ja
musiikissa  S:t  kurlaavat - pakkaus on selvästi kuultavissa. Myös kuvassa näkee
pakkauksen,  kuva  on  hetkittäin  aivan suttuinen nopeissa liikkeissä tai kuvan
vaihtuessa  (huomaa viimeistään kun nauhoittaa videolle ja katsoo kuva kuvalta).
Eniten  häiritsee kuitenkin ääni, jossa olisi todella parantamisen varaa. Analo-
ginen, maanpäällinen Nelonen tarjoaakin paremman kuvan ja äänen. Onneksi sentään
tärkeimmät  kanavat, niistä joista maksetaan eli Canal+-elokuvakanavat tarjoavat
jokseenkin  moitteettoman kuvan ja äänen. Monikanavaääntä tosin jäin kaipaamaan,
mutta eipä Philipsissä ole edes digitaalista äänilähtöä.


Lautasen suuntaus on ensikertalaiselle varmasti aikaa ja hermoja vievä toimenpi-
de.  Vaikeaa  se on varsinkin digitaalivirittimen kanssa, jossa on sisällä akti-
voitumaton  älykortti,  eikä  siten  mitään tule näkyviin useisiin minuutteihin,
vaikka lautanen olisi jo suunnattu. Älykorttihan aktivoidaan satelliittilähetyk-
sen  kautta,  eikä  kuvaa  tule  ennen kuin viritin on ollut oikeassa suunnassa,
kanavat  viritettynä  muutamia minuutteja! Analogisella tämä on vielä helpompaa,
kun  voi  yrittää suunnata PAL-kanavan avulla ja tuleehan salatuissa D2MAC-lähe-
tyksissäkin salattu kuva sekä tekstitys näkyviin, yleensä äänikin. Onneksi digi-
virittimessä on sentään signaalinvoimakkuusmittari.

Mikropään  liitäntä  ja  satelliittisignaalin läpivientiliitäntä ovat muutekseen
kierrettävillä  F-liittimillä,  ei  suinkaan BNC, kuten Kemppaalan artikkelissa.
BNC-liittimiäkin olen tavannut joissakin vanhoissa analogisissa, räkkimallisissa
yhteisantenniasennuksiin  tarkoitetuissa  satelliittivirittimissä, mutta en kos-
kaan  kotikäytössä.  BNC  olisi epäkäytännöllinen kotona, koska varman liitoksen
tekoon  johdon  päähän vaaditaan puristuspihdit, ja liittimet ovat kertakäyttöi-
siä.

Canal  Digitalin  käyttämä  salaus ei suinkaan ole Viaccess, niin kuin Kemppaala
kirjoitti.  Viaccess-salausta käyttää Viasat, joka lähettää mm. TV1000- ja Cine-
ma-elokuvakanavia  sekä pohjoismaisia TV3-kanavia digitaalisena satelliittiposi-
tiossa  5°East.  Samat kanavat löytyvät myös analogisina D2MAC-normilla lähetet-
tyinä,  samasta  suunnasta  kuin  Canal  Digitalin digitaalipakettikin (1°West).
Canal  Digital käyttää Conax-nimistä salausta ja CAM-moduli on valmiina Philips-
virittimen sisällä. Viaccess-salauksenpurkua Philipsissä ei tietääkseni ole.

Tässä asiassa on menty takapakkia, sillä analogiaikana asiakkaan oli mahdollista
tilata kumpikin kanavapaketti (Canal Digital ja Viasat) käyttöönsä, koska kaikki
kanavat  tulivat samasta suunnasta ja virittimissä oli kaksi korttipaikkaa, eikä
erillistä  CAM-modulia  tarvittu.  Nyt kanavat tulevat eri suunnista ja vaativat
eri CAM-modulit, joten kaikkien kanavien tilaus vaatii joko sivusyötön tai kään-
tyvän lautasen sekä kaksi viritintä tai CAM-modulia. Hankalaa!

Modeemi  ei suinkaan ole välttämätön asia digitaali-tv:ssä, muutenhan järjestel-
mää  ei  voisi  käyttää ilman lankaliittymää. Modeemia tarvitaan vain jos haluaa
tilata  elokuvia  PPV-menetelmällä  (Pay  Per  View) kioskikanavilta käyttämällä
automaattista  tilauspalvelua.  PPV-järjestelmää  on  käytetty  kokeellisesti jo
analogisissa  järjestelmissä,  eikä  silloinkaan tarvittu modeemia. Ja mikäli ei
osaa  tilata oikeaa ohjelmaa digitaaliviritintä käyttäen, voi aina soittaa asia-
kaspalveluun ja hoitaa tilauksen suullisesti. Langattomissa perheissä tämä onkin
ainoa tapa hyödyntää Kiosk-palveluja.

Lopuksi  vielä  kommentti  Kemppaalan  väitteeseen salaamattomista kanavista. En
osaa sanoa, onko meillä sitten erilaiset virittimet, mutta ainakin minun Philip-
silläni  aukeavat  myös  salaamattomat  kanavat. Suunnista 13°East (Eutelsat) ja
19°East  (Astra)  löytyy  kummastakin  noin  500 digitaalikanavaa, joista osa on
salaamattomia. Astrasta saa digitaalisena samat kanavat, jotka löytyvät analogi-
sella  virittimellä PAL-lähetyksinä. Koska kanavat ovat etupäässä saksalaisia ja
niillä  esitettävät  elokuvat  ja sarjat on saksaksi dubattuja, ei kanavilla ole
paljoakaan  käytännön  arvoa.  Ainoa poikkeus voisivat olla tällä hetkellä vielä
analogiset  Viva-musiikkikanavat,  jotka  valitettavasti  siirtyvät  lähiaikoina
Astraan,  vertikaalipolarisoiduille  transpondereile. Tämä tarkoittaa sitä, että
näiden  seuraaminen  Suomessa vaikeutuu, koska Astran vertikaaliset kanavat ovat
todella heikkoja. Jos Vivat tulisivat myös digitaalisina, olisi niitä mahdollis-
ta  seurata,  sillä  Astran  digitaalikanavat  kyllä  näkyvät erinomaisesti myös
Suomessa.  Tällöin  ilmaisille digikanaville tulisi ensi kertaa jotakin järkevää
käyttöä.

Jossain  määrin  käyttöä  voisi olla Astrasta löytyvälle digitaaliselle radiolle
(Canalsat  Radios).  Se  pesee pohjoismaisen veljensä, maksullisen Music Choicen
mennen  tullen. Homma toimii täysin graafisesti - kun katsoja menee ao. kanaval-
le,  viritin  kehottaa  ilmeisesti  ranskaksi odottamaan hetkisen. Tämän jälkeen
ruutuun  tulee  ilmoitus,  jossa kehoitetaan painamaan SERV-näppäintä. Kun siitä
painaa,  latailee  viritin  hetkisen,  minkä  jälkeen ruutu tulee täyteen pieniä
ikoneita,  joiden  päällä voi liikkua nuolinäppäimillä. Jokaisen ikonin kohdalta
löytyy  radiokanava,  ja  ikoneita  on  kolme ruudullista. Kanavia on siis monta
kymmentä!  Painamalla OK ikonin päällä saa ao. radiokanavan ohjelmatiedot (tosin
ranskaksi), ja eräillä kanavilla tämäkin on tehty graafisena, ulkoasu muistuttaa
hieman webbisivua eli mukana on mm. kuvia.

Lisäksi radiokanavat lähettävät todella hyvää musiikkia. Monilla kanavilla näkee
parhaillaan  soivan  kappaleen esittäjän sekä kappaleen nimen. Aivan toista kuin
maksullinen  Music Choice! Joten hienosti aukeavat myös maksuttomat kanavat Phi-
lipsillä,  en tiedä tarkoittiko Kemppaala tekstissään kenties sitä, että älykor-
tin  on oltava virittimessä paikoillaan, että ylipäänsä mitään voi katsoa, sillä
ilman korttiahan tuo vuokraviritin kieltäytyy täysin yhteistyöstä.

Huonona puolena vuokravirittimessä ilmaisten kanavien suhteen on muistipaikkojen
riittämättömyys.  Laitteessa  on  999 muistipaikkaa, josta Canal Digitalin auto-
maattinen  kanavahaku varaa itselleen muistipaikat 1-500. Näitä kanavia käyttäjä
ei  voi  poistaa,  ei lisätä eikä muuttaa numerointia. Omia kanavia voi virittää
500:sta  ylöspäin, mutta kun jo Eutelsat-suunnasta tulee tuo muistialue täyteen,
niin  mihin tallentaa loput? Viritin etsii vain niin monta kanavaa kuin sillä on
vapaita  muistipaikkoja.  Kunnon  digitaalivirittimessä tulisikin olla vähintään
2000 muistipaikkaa!

{AEsa Heikkinen

{B--------------------------------------------------------------------------------

Saku pyrkii asiantuntijoiden avulla selvittämään ongelmasi ja vastaamaan palaut-
teeseesi Posti-palstan kautta. Voit lähetellä mielipiteitä, kysymyksiäsi ja vas-
tauksiasi seuraavaan osoitteeseen postitse.


{ASaku
{Ac/o Anu Seilonen
{ASammaltie 51
{A90650 Oulu
{AInternet: thoriel@sci.fi
{ASakunet: 65:10/6.0 (Anu Seilonen)
{ABBS: Amiga Zone, (015) 348 968 (avoinna 24h)
