5
1*

{6                            Aminetin joulutarjontaa
{6                            -----------------------

                               Janne Pikkarainen


Aminet, tuo amigistien vapaalevitteisten ohjelmien aarrearkku, sisältää runsaas-
ti myös joulu- ja talviaiheisia ohjelmia ja  kuvia.  Katsastimme  osan  Aminetin
joulutarjonnasta  ja  kerromme,  miten   saat   lisää   joulutunnelmaa   Amigasi
työpöydälle! Aminetista löytyy myös paljon jouluaiheista musiikkia, mutta niiden
tutkiskelun jätämme suosiolla kiinnostuneiden omaksi joulupuhteeksi.  Aminetista
voi etsiä tiedostoja esimerkiksi osoitteessa:

{Fhttp://harvest.tu-clausthal.de/aminet/

Hyviä talvisia hakusanoja ovat christmas, xmas, snow, winter ja santa claus!


{6Advent-joulukalenteri
{6---------------------

Joulun lähestyessä Advent luo  Workbench-ruudullesi  joulutunnelmaa  näyttämällä
käynnistyksen yhteydessä jokaisena joulukuun päivänä perinteisen joulukalenterin
yksi kerrallaan avautuvine luukkuineen. Tämä pieni ohjelma on helppo  asentaa  -
se yksinkertaisesti sijoitetaan WBStartup-hakemistoon ja sitten  vain  nautitaan
päivittäin uudesta kuvasta. Tästä puuttuu vain suklaa...

{Fftp://ftp.sunet.se/pub/aminet/util/wb/advent.lha (35 kt)

{6Kynttiläinen joulu-animaatio
{6----------------------------

Jouluinen Deluxe Paintilla tehty animaatio, jossa kynttilöiden liekit lepattavat
tähtien tuikkiessa. Mukana tulee myös tuttu "Kulkuset"-joululaulu nelikanavaisen
Protracker-modulen muodossa. Tee tästä vaikka näytönsäästäjä.

{Fftp://ftp.sunet.se/pub/aminet/pix/anim/Xmas_anim.lha (70 kt)


{6Joulutaustoja
{6-------------

Kaksi Deluxe Paintilla piirretyn oloista  joulupukkia  Workbenchiä  koristamaan.
Kuvat eivät ole teknisesti kaikkein tyylikkäimpiä, mutta eivätpä vie paljoa  ti-
laakaan!

{Fftp://ftp.sunet.se/pub/aminet/pix/wb/WBFatherXmas.lha (10 kt)


{6Renderoitu joulutausta
{6----------------------

Mikäli edellinen WBFatherXmas tuntui olevan  liian  yksinkertainen  Workbenchisi
taustalle, kokeile tätä Cinema 4D 2.0:lla renderoitua joulutaustaa.

{Fftp://ftp.sunet.se/pub/aminet/pix/trace/Xmas-CH.jpg (115 kt)



{6Jouluanimaatio
{6--------------

Perin yksinkertainen ja vektorigrafiikalta näyttävä, mutta ah niin talvinen ani-
maatio. Käytä vaikka ruudunsäästäjänä joulutunnelmaa luomassa.

{Fftp://ftp.sunet.se/pub/aminet/pix/anim/Snowman.lha (715 kt)


{63D-joulupukki
{6-------------

Imaginella tehty joulupukin 3D-malli, jonka jokainen  kotirenderoija  voi  ottaa
omaan käyttöönsä. Markkinoilla on useita  eri  konverttereita,  joilla  tämänkin
joulupukin saa esimerkiksi Lightwaven ymmärtämään muotoon.

{Fftp://ftp.sunet.se/pub/aminet/gfx/3dobj/SantaClaus.lha (345 kt) 


{6Snö!
{6----

Valkean joulun voi tuoda helposti myös Workbench-ruudulle! Snö on pieni,  hetken
huvin tuottava ohjelma, joka tiputtelee lumihiutaleita Workbench-ruudullesi.

{Fftp://ftp.sunet.se/pub/aminet/game/gag/snow.lha (8 kt)




{6Jouluaiheisia clipart-kuvia
{6---------------------------

Kaikki meistä eivät ole syntyneet kynä kourassa. Toisaalta aina ei jaksaisi  os-
taa ystävälle persoonatonta massajoulukorttia kaupasta. Onneksi vanha sananlasku
"mitä ei Aminetistä löydä, sitä ei tarvitse"  pitää  jälleen  kerran  paikkansa.
Nämä kolme clip art -pakettia pitävät sisällään jouluisia kuvia, joita voit  si-
joittaa joulukortteihin tai vaikkapa lähettää ystävällesi jouluisen tervehdyksen
sähköpostin muodossa.

{Fftp://ftp.sunet.se/pub/aminet/pix/clip/Xmas1.lha (345 kt)
{Fftp://ftp.sunet.se/pub/aminet/pix/clip/Xmas2.lha (799 kt)
{Fftp://ftp.sunet.se/pub/aminet/pix/clip/Xmas3.lha (548 kt)


{6SnowFort
{6--------

SnowFort on ylhäältä kuvattu shoot'em up, jossa 1-6 pelaajaa sotii keskenään lu-
milinnojen herruudesta. Grafiikka on melko yksinkertaista mutta toimivaa.  Monen
pelaajan kanssa ähellettäessä peli on hetken ajan  melkoinen  magneetti  imemään
pelaajia puoleensa.

{Fftp://ftp.sunet.se/pub/aminet/game/misc/SnowFort.lha (406 kt) 
