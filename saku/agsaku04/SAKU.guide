@database SAKU.guide

# Tämä on AmigaGuide-dokumentti.  Voit kyllä lukea tätä ilman tarkoitukseen
# kehitettyä ohjelmaa, mutta parhaan mahdollisen mukavuuden saavuttamiseksi
# sinun kannattaa käyttää joko AmigaGuide- tai MultiView-lukuohjelmaa.

@font topaz.font 8
@node main "Suomen Amiga-käyttäjien unioni ylpeänä esittää: AmigaGuide-SAKU"
@{b}
              AmigaGuide-SAKU: @{ub}3/94 #4 - 30. toukokuuta, 1994

                             @{" « Kansilehti » " system "SAKUVIEW Pics/Kansi.HAM"}
@{b}
                                  Sisältö 
@{ub}
 @{" Toimituksen puheenvuoroja                                              " link TOIMITUS}
 @{" Suomen Amiga-käyttäjien unioni (päivitetty 2. maaliskuuta, 1994)       " link SAKU}
 @{" Edellisten AmigaGuide-SAKU numeroiden artikkelit                       " link ARTIKKELIT}

@{b} Uutiset @{ub}

 @{" Janne Siren: Commodore ei ole konkurssissa!                            " link COMMODORE}
 @{" Uutiset                                                                " link UUTISET}

@{b} Palaute @{ub}

 @{" Marko Tamminen: Korjaus Final Writer III -artikkeliin                  " link FWIII_KORJAUS}

@{b} Messuraportit @{ub}

 @{" Jukka Mustasilta: CeBIT'94, Hannover                                   " link CEBIT}

@{b} Tietokoneet @{ub}

 @{" Esa Heikkinen & Sami Jäntti: MOD-soittimet testauksessa                " link MOD-SOITTIMET}
 @{" Mikko & Olli Haanperä: PD-kääntäjät                                    " link KÄÄNTÄJÄT}
 @{" Tomi Jaskari: Amigan ohjelmoinnin alkeita                              " link OHJELMOINTIA}
 @{" Esa Heikkinen: Amiga 3000 vaihtoehtona                                 " link A3000}
 @{" Pasi Kovanen: Haastattelussa OctaMED:in tekijä, Teijo Kinnunen         " link TK_HAASTATTELU}
 @{" Marko Pudas: Amiga ja Euroopan Unioni                                  " link EU_AMIGA}
 @{" Tomi Jaskari: GVP Spectrum ja EMPLANT pikatestissä                     " link SPECTRUM_EMPLANT}
 @{" Harri Salokorpi: Viewtek 2.1                                           " link VIEWTEK}
 @{" Esa Heikkinen: Scala 500                                               " link SCALA500}
 @{" Pasi Kovanen: Amiga Voice Mail 1.19                                    " link AVM}
 @{" Esa Heikkinen: Amiga 500 käyttäjän video                               " link A500_VIDEO}
 @{" Juha Kuronen: Hypermedia                                               " link HYPERMEDIA}

@{b} Pelit @{ub}

 @{" Jarno Tuomainen: Microcosm (Amiga CD32)                                " link MICROCOSM}
 @{" Mikko & Olli Haanperä: Yo Joe                                          " link YOJOE}
 @{" Jarno Tuomainen: Castles II - Siege & Conguest! (Amiga CD32)           " link CASTLES_II}
 @{" Mika Öhman: Combat Air Patrol                                          " link CAP}

@{b} Tekniikka @{ub}

 @{" Esa Heikkinen: Elektroniikkakurssi - Osa 2                             " link ELEKTRONIIKKA_2}
@endnode
@node TOIMITUS "Toimituksen puheenvuoroja"
@{b}
                                  Toimitus 
                                  -------- 
@{ub}
                           Tuottaja: Tomi Jaskari
                         Päätoimittaja: Janne Siren

     Toimitus eivätkä kirjoittajat vastaa julkaistuista artikkeleista.
       Luet ja käytät oheista materiaalia täysin omalla vastuullasi.

@{b}
                                Pääkirjoitus 
                                ------------ 
@{ub}
SAKU 6 ilmestyi niin yllättäen, että AmigaGuide-Sakun toimitus tippui
tuoliltaan ja sai hypertekstivastineen ulos vasta nyt.  Tilannetta olisi
tarkoitus korjata hieman järjestelemällä aikatauluja.  Mieleeni juolahti
myös ajatus AmigaGuide-Sakun julkaisemisesta kerran kuussa, jolloin sen koko
saataisiin painettua mahdollisimman alas nopeaa purkkilevitystä varten ja
tilaa jäisi enemmän myös kuville.  Palautettanne kaivataan myös sisällys-
luettelon jaottelusta, Tietokoneet-otsakkeen alle kasaantuu hieman liikaa
sekalaista tavaraa.

Kansi on renderoitu Vistalla ja esittää Olympos Mons -kraateria Marsissa.

@{i}Janne Siren @{ui}

@{b}
                            Minäkö avustajaksi? 
                            ------------------- 
@{ub}
SAKU kaipaa apuasi, sillä lehteä on vaikea koota ilman artikkeleita.  Jos
sinulla on tuntemusta jostain asiasta jonka luulisit kiinnostavan muita,
kirjoita siitä.  Halukkaat ottakoot yhteyttä toimitukseen SAKU-osastossa
mainittujen osoitteiden välityksellä.  Voitte myös lähetellä tänne Amigaa
koskevia kysymyksiä joihin asiantuntijamme pyrkivät sitten vastailemaan.
Julkaistusta materiaalista ei makseta korvausta.

@{b}
                          Kuvat ja niiden katselu 
                          ----------------------- 
@{ub}
Lehti olisi kovin tylsä ilman visuaalisia virikkeitä.  AmigaGuide-tyyppinen
hyperteksti ei kuitenkaan tarjoa mahdollisuutta liittää kuvia tekstin
sekaan, joten ne saa esille painamalla erillisiä kuvapainikkeita.

Kuvien katselun onnistumiseksi SAKUVIEW-aliakseen pitää olla asetettuna
jokin IFF-kuvaformaattia tukeva katseluohjelma.  Ohjelman tulee ottaa kuvan
nimi ja tiedostopolku komentoriviltä.  Esimerkiksi Display, MultiView tai
Viewtek sopii mainiosti tähän tarkoitukseen.
@endnode
@node SAKU "Suomen Amiga-käyttäjien unioni"
@{b}
                  « SAKU: Suomen Amiga-käyttäjien unioni » 
@{ub}
                 @{" Vyöhykejako                             " link VYÖHYKEJAKO}
@endnode
@node VYÖHYKEJAKO "Suomen Amiga-käyttäjien unioni: Vyöhykejako"
@{b}
                           « SAKU: Vöyhykejako » 
@{ub}
                 @{" Vyöhykkeistä                            " link VYÖHYKKEISTÄ}
                 @{" Kartta                                  " system "SAKUVIEW Pics/Sakula.IFF"}

                 @{" Stadin rajamailla                       " link STADIN_RAJAMAILLA_VYÖHYKE}
                 @{" Järvizone                               " link JÄRVIZONE_VYÖHYKE}
                 @{" Lapponia                                " link LAPPONIA_VYÖHYKE}
                 @{" Wild West                               " link WILD_WEST_VYÖHYKE}
@endnode
@node VYÖHYKKEISTÄ "Suomen Amiga-käyttäjien unioni: Vyöhykejako"

Suomen Amiga-käyttäjien unioni on jaettu neljään vyöhykkeeseen.  Kullakin
vyöhykkeellä on oma kerhoherransa, useampia vastuuhenkilöitä, sekä yksi tai
useampi tukipurkki palvelemassa alueen Amiga-käyttäjiä. @{" Kartasta " system "SAKUVIEW Pics/Sakula.IFF"} näette
maantieteelliset rajat vyöhykkeille.  Luonnollisesti muidenkin alueiden
SAKU-henkilöt pyrkivät auttamaan mielellään, mutta puuhaa on muutenkin
enemmän kuin tarpeeksi.

@{i}Janne Siren @{ui}
@endnode
@node STADIN_RAJAMAILLA_VYÖHYKE "Suomen Amiga-käyttäjien unioni: Vyöhykejako"
@{b}
                           « Stadin rajamailla » 
@{ub}
                       @{" Tukipurkki                   " link STADIN_TUKIPURKKI}
                       @{" Vastuuhenkilöt               " link STADIN_HENKILÖT}
@endnode
@node STADIN_TUKIPURKKI "Stadin rajamailla: Tukipurkki"

 @{b}Epsilon Indi BBS @{ub}(170:10/103.0@giganet)
 Janne Siren
 (90) 505 4201
 v32bis, 24h

 @{b}The Bermuda Triangle @{ub}(2:221/11.0@fidonet)
 Ville Valpasvuo
 (914) 434 695
@endnode
@node STADIN_HENKILÖT "Stadin rajamailla: Vastuuhenkilöt"

 @{" Janne Siren     " link JANNE_SIREN}
 @{" Tomi Jaskari    " link TOMI_JASKARI}
 @{" Heimo Laukkanen " link HEIMO_LAUKKANEN}
@endnode
@node JANNE_SIREN "Stadin rajamailla: Vastuuhenkilöt"

 @{b}Janne Siren @{ub}
 Oravamäentie 2 F 17
 02700 Kauniainen

 Internet: jts@krk.fi

 Tukipurkin ylläpitäjä ja AmigaGuide-Sakun päätoimittaja.
@endnode
@node TOMI_JASKARI "Stadin rajamailla: Vastuuhenkilöt"

 @{b}Tomi Jaskari @{ub}
 Rasinkatu 7 C 80
 01360 Vantaa

 Yhteyshenkilö ja AmigaGuide-Sakun tuottaja.
@endnode
@node HEIMO_LAUKKANEN "Stadin rajamailla: Vastuuhenkilöt"

 @{b}Heimo Laukkanen @{ub}
 Kauppakartanonkatu 28 M 167
 00930 Helsinki

 Internet: huima@hsaaret.nullnet.fi
@endnode
@node JÄRVIZONE_VYÖHYKE "Suomen Amiga-käyttäjien unioni: Vyöhykejako"
@{b}
                               « Järvizone » 
@{ub}
                       @{" Tukipurkki                   " link JÄRVIZONEN_TUKIPURKKI}
                       @{" Vastuuhenkilöt               " link JÄRVIZONEN_HENKILÖT}
@endnode
@node JÄRVIZONEN_TUKIPURKKI "Järvizone: Tukipurkki"

 @{b}AmigaZone BBS @{ub}
 Esa Heikkinen
 (958) 422 757
 Auki 21-04 EET
@endnode
@node JÄRVIZONEN_HENKILÖT "Järvizone: Vastuuhenkilöt"

 @{" Esa Heikkinen " link ESA_HEIKKINEN}
@endnode
@node ESA_HEIKKINEN "Järvizone: Vastuuhenkilöt"

 @{b}Esa Heikkinen @{ub}
 Vilhulantie 6 C 24
 76850 Naarajärvi
@endnode
@node LAPPONIA_VYÖHYKE "Suomen Amiga-käyttäjien unioni: Vyöhykejako"
@{b}
                               « Lapponia » 
@{ub}
                       @{" Tukipurkki                   " link LAPPONIAN_TUKIPURKKI}
                       @{" Vastuuhenkilöt               " link LAPPONIAN_HENKILÖT}
@endnode
@node LAPPONIAN_TUKIPURKKI "Lapponia: Tukipurkki"

 @{b}The Spit @{ub}(2:228/406.2@fidonet)
 Lauri Aalto
 (981) 330 434
 Auki 22-06 EET
@endnode
@node LAPPONIAN_HENKILÖT "Lapponia: Vastuuhenkilöt"

 @{" Mika Välitalo " link MIKA_VÄLITALO}
@endnode
@node MIKA_VÄLITALO "Lapponia: Vastuuhenkilöt"

 @{b}Mika Välitalo @{ub}
 Valtatie 5
 99100 Kittilä
@endnode
@node WILD_WEST_VYÖHYKE "Suomen Amiga-käyttäjien unioni: Vyöhykejako"
@{b}
                               « Wild West » 
@{ub}
                       @{" Tukipurkit                   " link WILD_WESTIN_TUKIPURKKI}
                       @{" Vastuuhenkilöt               " link WILD_WESTIN_HENKILÖT}
@endnode
@node WILD_WESTIN_TUKIPURKKI "Wild West: Tukipurkit"

 @{b}Data Store @{ub}
 (938) 822 0253

 @{b}Tommy's @{ub}(2:221/320.2@fidonet)
 Tommi Hakala
 (931) 356 4867
 Auki 22-08 EET
@endnode
@node WILD_WESTIN_HENKILÖT "Wild West: Vastuuhenkilöt"

 @{" Antti Vähä-Sipilä " link ANTTI_VÄHÄ-SIPILÄ}
@endnode
@node ANTTI_VÄHÄ-SIPILÄ "Wild West: Vastuuhenkilöt"

 @{b}Antti Vähä-Sipilä @{ub}
 Vinkkelikuja 38
 26660 Rauma
@endnode
@node ARTIKKELIT "Edellisten AmigaGuide-SAKU numeroiden artikkelit"

@{b}2/94 #3 - 1. maaliskuuta, 1994 @{ub}

@{i}Uutuudet @{ui}

Timo Nuotio: Atari Jaguar, 64-bittinen konsoli

@{i}Tietokoneet @{ui}

Toni Miettinen: PowerPC ja Motorola MC68060
Sami Sundell: Voiko Kickstart 1.3:n kanssa enää elää?
Pasi Kovanen: Haastattelussa Real 3D:n tekijä, Vesa Meskanen
Taneli Korhonen: Great Valley Products A530 -turbo
Pasi Kovanen: Final Writer III
Jari Nieminen: CanDo 2.51
Harri Salokorpi: Minimorph 1.0
Amigan käyttäjät ja kuuluisat käyttötarkoitukset
Uutisia Amiga-maailmasta, koonnut Pasi Kovanen
Mielipide - Kömmähdys Mikrobitissä?

@{i}Grafiikka @{ui}

Janne Siren: Vista aloittelijan silmin
Harri Tolvanen: Piccolo, 24-bittinen näyttökortti
Toni Miettinen: HamLab Plus testipenkissä

@{i}Pelit @{ui}

Timo Nuotio: Cannon Fodder
Mika Öhman: The Settlers
Juhani Eronen: Hired Guns

@{i}Tekniikka @{ui}

Esa Heikkinen: Elektroniikkakurssi - Osa 1

@{i}Huumori @{ui}

Heimo Laukkanen: Elämää takkatulen ääressä - Tuhertelijan tarina


@{b}1/94 #2 - 18. tammikuuta, 1994 @{ub}

@{i}Tietokoneet @{ui}

Amigan tulevaisuus, Lew Eggebrecht haastattelussa
Tomi Jaskari: SCSI-levyä asentamassa
Mika Öhman: SupraTurbo 28
Janne Siren: MicroBotics MBX 1200z
Pasi Kovanen: Great Valley Products A1230 JAWS
Janne Siren: Computer Systems Associates 12-GAUGE

@{i}Tietoliikenne @{ui}

Esa Heikkinen: Aloittelevan modemistin ohjeisto
Tuomas Tonteri: DayDream BBS
Janne Siren: TechnoBBS kehittyy

@{i}Pelit @{ui}

Tomi Väisälä: Dune II, Battle for Arrakis

@{i}Tekniikka @{ui}

Esa Heikkinen: Videonauhurin puhdistus

@{i}Huumori @{ui}

Pekka Pussinen: Pekka-sedän näkötesti


@{b}1/93 #1 - 14. marraskuuta, 1993 @{ub}

@{i}Messuraportit @{ui}

Heimo Laukkanen, Janne Siren: KT-Data 1993, Helsingin Messukeskuksessa
Dan Zerkle/Pasi Kovanen: World of Commodore, 1993

@{i}Tietokoneet @{ui}

Toni Miettinen: Tietokoneiden huominen
Antti Vähä-Sipilä: Amigalla aivoaaltoja stimuloimassa
Topi Kanerva: Amigan grafiikan tulevaisuudennäkymät
Mikko Virtanen: Amiga 4000/030, mitä uutta?
Tero Tammelin: Tietotekniikan sanastoa
Sami Jäntti: AHD, PC:n kovalevy Amigaan
Tomi Jaskari: IDE - SCSI historiikki

@{i}Pelit ja urheilu @{ui}

Juha Lindblom: MegaZone - The Ultimate Laser Adventure
Heimo Laukkanen: Budo ja tekniikka
Juha Lindblom: RC-autoilu, mitäs kummaa?

@{i}Tietoliikenne @{ui}

Janne Siren: EXCELSIOR!, Amigan purkkisoftien kuningas?
Janne Siren: Uusi kotimainen purkkiohjelma, TechnoBBS

@{i}Lehdet @{ui}

Antti Vähä-Sipilä: Hakkeri-lehti arvostelussa
Pasi Kovanen: Tekniikan Maailma tunaroi

@{i}Sekalaista @{ui}

Antti Vähä-Sipilä: Kuinka luot (lähes) täydellisen julkaisun
Esa Heikkinen: Videokirjasto
Pro Amiga Oy
@endnode
@node COMMODORE "Janne Siren: Commodore ei ole konkurssissa!"
@{b}
                Janne Siren: Commodore ei ole konkurssissa! 
                ------------------------------------------- 
@{ub}
SAKU kuutosessa kerrottiin Commodoren ajautumisesta konkurssiin.  Sittemmin
asiaan on tullut selvennystä, eikä tilanne suinkaan ole niin vakava kuin se
alussa näytti olevan.  Commodoren tilanne tosin on varsin epävarma.

Commodore International, Ltd.  oli Bahamalainen yritys jolla oli enimmäkseen
vain velkaa, eikä sillä ollut suuremmin tekemistä Amigan kehityksen kanssa.
Sen vapaaehtoisen selvitystilaan päätymisen myötä velkojen lisäksi päästiin
eroon myös monesti kehnosta Amiga-politiikasta syytetyistä suuripalkkaisista
johtajista, kuten Mehdi Alista.

Samalla suljettiin muutamia vähemmän kannattavia alajaoksia ja korvattiin jo
aiemmin konkurssiin mennyt Commodore France uudella Commodore Germanyn
tytärfirmalla.  Ainakin Commodore Scandinavia, UK ja Germany ovat jatkaneet
toimintaansa aivan normaalisti Commodore Internationalin kohtalosta
huolimatta.

Filippiineillä sijaitseva tehdas on ollut kohta kuukauden suljettuna, mutta
tuotannon lupaillaan jatkuvan pian, kunhan yrityksen uudelleen-organisointi
on valmis.  Commodore Germany on vahvistanut tiedon Aasialaisen yrityksen
tarjoamasta rahoituksesta tai mahdollisesti oikeuksien ostamisesta Amigaan.
Kyseisen yrityksen nimi on neuvottelujen ajan salainen, mutta arvauksia on
varsin runsaasti esitelty Samsungin suuntaan.

Nostaako tulevaisuus Commodoren suosta jää nähtäväksi.
@endnode
@node UUTISET "Uutiset"
@{b}
                                  Uutiset 
                                  ------- 
@{ub}
@{i}TransAmigan oikeudet myyty @{ui}

Aikoinaan Suomen Amiga-purkkien keskuudessa varsin suosituksi nousseen
TransAmiga BBS -purkkiohjelmiston tekijä Timothy Aston on myynyt oikeutensa
ohjelmaan saksalaiselle Sami Radwanille ilmeisesti ajan ja kiinnostuksen
puutteesta.  Ohjelmiston kehitys jatkuu ja TA:n aiemmin rekisteröineet
saavat tukea myös tulevaisuudessa.  [JS]
@endnode
@node FWIII_KORJAUS "Marko Tamminen: Korjaus Final Writer III -artikkeliin"

[SAKU #5, AmigaGuide-SAKU #3 - Pasi Kovanen: Final Writer III]

Ison blokin koon kirjasinlajien koon muuttaminen ei muuta blokin sisältämiä
fontti-asetuksia EIKÄ kursivointia, vaan ne säilyvät ennallaan.

Käsittämätöntä, että arvostelija ei ollut edes kokeillut tuota.

@{i}Marko Tamminen @{ui}
@endnode
@node CEBIT "Jukka Mustasilta:  CeBIT'94, Hannover"
@{b}
                    Jukka Mustasilta: CeBIT'94, Hannover 
                    ------------------------------------ 
@{ub}
Commodoren esittelykoju oli metallirakenteista koottu väkkärä, jossa majaili
sen lisäksi lisälaitevalmistajia, mm.  GVP ja Eureka.  Paikalla oli CD32:sia
pyörittämässä Psygnosiksen uutuuspeliä Microcosm.  Upeaa taustagrafiikkaa
ladattiin CD:ltä koko ajan, mutta itse peli vaikutti keskivertoräiskinnältä.
Paikalle oli tuotu vertailun vuoksi myös Segan Mega CD, jossa piti olla
Microcosm pyörimässä, mutta joku oli sosialisoinut pelin koneesta.

Vaikutelma Commodoren kojulla oli aika lailla samankaltainen kuin
Helsingissä KT-messuilla.  Kojun ympärillä hyörivä väki oli enimmäkseen
nuoria Amiga-friikkejä sekä CD32:a pelaavia nassikoita, mutta varsinaiset
bisnesmiehen näköiset otukset pysyttelivät kauempana.  Parhaiten tämä näkyi
lauantai-iltapäivällä, kun suuren kuvaruudun edessä alettiin pitää demo-,
kuva- tms.  compoa.  Jengi huusi ja heitteli kokistölkkejä kuvaruudun edessä
seisovaa juontajaa kohti, ja palkinnoiksi jostakin ties mistä (jokin
kilpailu siellä todellakin oli) jaettiin Amiga 1200:sia.  Erottui kyllä
muista näytteilleasettajista, mutta ei välttämättä edukseen.


@{i}Amiga 4000T @{ui}

Ensiesittelynsä messuilla sai Amiga 4000T eli tornikoteloon pakattu A4000.
Suurimmat erot normaaliin A4000:ään ovat SCSI-kortti, suurempi määrä
laajennuspaikkoja sekä - yllätys yllätys - käyttöjärjestelmäversio 3.1!
Eroa ei 3.0:aan ulkonäöllisesti ole, mutta kuoren alta löytyy rutkasti
bugikorjauksia ja tuki CD-ROM:lle.

Tekniset tiedot ovat samat kuin Amiga 4000:ssä, mutta seuraavin poikkuksin.

SCSI:		16-bittinen SCSI-2, myös SCSI-2 FAST MODE
		siirtonopeus max. 22 MB/s
Korttipaikat:	5 kpl Zorro II/III korttipaikkoja
		2 videokorttipaikkaa
		4 PC/AT korttipaikkaa, joista 3 samassa linjassa
		Zorro-paikkojen kanssa (esim. PC-emulaattoria varten)
		200-nastainen prosessorilaajennuspaikka, sama kuin
		A4000:ssa
Mitat:		535,7 mm x 520 mm x 178,5 mm
Paino:		15,9 kg
Virtalähde:	200 wattia

 @{" Kuva: Amiga 4000T " system "SAKUVIEW Pics/A4000T.HAM"}


@{i}CD32-laajennus A1200:lle @{ui}

Amiga 1200:n CD32-laajennus, CD1200, on totta.  Messuilla oli esittelyssä
täysin toimiva ja valmiin näköinen laite, joka tulee kuulemani mukaan
myyntiin toukokuussa.  Laajennus täyttää Amigan pohjassa olevan
korttipaikan, joten turboille ja SCSI-korteille saa jättää hyvästit.
Onneksi laajennuskortissa on paikka 4MB:lle muistia.  Itse CD-ROM-asema on
ulkoinen, saman näköinen kuin CD32:n CD-osa.  Paikkaa MPEG-modulille ei
laajennuksessa ole.  Jotenkin asetelmasta tuli mieleeni Commodore 64 ja sen
kasettiasema :-), suunnilleen saman kokoinen ja värinen laite, joka on
riittävän pitkällä johdolla koneessa kiinni, ja laitteessa on luukku päällä
kuin kasettiasemassa ikään.  8-) Toivottavasti menestys tulee olemaan samaa
luokkaa.  Pakettiin kuuluu myös CD32-peliohjain.

 @{" Kuva: Amiga CD1200 " system "SAKUVIEW Pics/CD1200.IFF"}


@{i}Commodoren edustaja puhuu @{ui}

Toisena messupäivänä etsin käsiini vapaan näköisen Commodoren edustajan.
Kyselin AAA-piireistä, Amigoiden CD32-laajennuksista ynnä muusta, mutta
vastaukset olivat niukkoja.  Tulevista koneista ei ollut lupa puhua, siis
sellaisista, joita ei vielä vähään aikaan voitaisi myydä.  Lähitulevaisuuden
laitteista, "pienemmistä julkistuksista", sentään suostuttiin puhumaan.
CD32-laajennus A1200:lle tulee myyntiin toukokuussa, hinta tulee olemaan DEM
499 (n.  1700 mk Saksassa, 2500 mk Suomessa verot, kuljetuskulut ym.
huomioon ottaen).  Vuoden loppuun lupailtiin ainakin neljää uutta tuotetta,
mutta mitä ja milloin, sitä ei kerrottu.  Sama ilmoitus oli annettu
InterNet- uutisten mukaan viime syksyllä World Of Commodore -messuilla
USA:ssakin...  Amiga 4000:n CD32-laajennus tulee joskus, mutta ajankohdasta
ei ole tarkempaa tietoa, koska laite on kuulemma ongelmallisempi rakentaa
kuin A1200-versio.  Ilmeisesti prosessorin erilaisuus tuottaa ongelmia
täydellisen yhteensopivuuden tavoittelussa.  Kun otin vielä kerran
AAA-koneet puheeksi, antoi edustaja vain salamyhkäisen vihjauksen:  "Kunpa
voisin kertoa enemmän...  Mutta tule Kölnin messuille, siellä näet lisää."
Loppuvuodeksihan on huhuttu seuraavan sukupolven konetta AAA-piireillä, ja
Kölnissä pidetään marraskuussa maailman suurimmat Commodore-messut, jonne
uutuuksia on ounasteltu tulevaksi.  SAKU tulee raportoimaan paikan päältä
kuvien kera.

Haastattelun päälle onnistuin pummaamaan Commodorelta lehdistötiedotteen
"suomalaisen käyttäjäryhmälehden" edustajana.  Mitään järisyttävää
AAA-piireistä tai muusta tulevasta ei paperinivaskasta ikävä kyllä löytynyt,
mutta jotain uutta kuitenkin.  Omat kommentit ovat sulkeissa.

- Commodore Germany on perustettu 1971, johtajana Alvin Stumpf,
  työntekijöitä yhtiössä on 59.  Liikevaihto 30.6.1993 päättyneenä
  tilivuotena oli DEM 250 milj.  (= 813 milj.  mk) Emoyhtiö on Commodore
  International Ltd., West Chester, Philadelphia, USA.

- Messuilla oli kosketusnäytöllä varustettu A4000, joka esitteli
  televisiosarjaa "SeaQuest DSV".  Steven Spielbergin tuottamassa
  sukellusveneseikkailussa käytetään Video Toasterilla varustettuja Amigoita
  erikoisefektien luomiseen.

- "The current business year has stabilized our company.  Consequential
  restructuring of the company and concentration in innovation Amiga
  products are bringing us profitable business again", sanoo Alvin Stumpf,
  Commodoren toimitusjohtaja.  CeBIT:ssä johtaja oli luottavainen:  "After a
  difficult business year 1992/93, the signs are again pointing towards
  growth."

- CD32:a on myyty yli 25.000 kpl, A1200:aa yli 52.000 liikevuoden
  ensimmäisellä puoliskolla, mikä on 12% enemmän kuin KOKO edellisvuonna.
  A4000:a myytiin 11.300 kpl vuonna 1993 (lukemat ovat ilmeisesti
  pelkästään Saksan myyntiä kuvaavia).

- A1200 tunnetaan myös nimellä "Clipmaker" ja on suunnattu kotikuvaajille
  jälkieditointilaitteistoksi (kyseessä on ilmeisesti genlockilla ym.
  lisälaitteilla höystetty A1200).

- 21.  helmikuuta Paul McCartney esitteli viimeisimmän musiikkivideonsa
  "Paul Is Live In Concert on the New World Tour" video-CD-formaatissa
  (tekstissä ei suoraan sanota, että Commodore olisi sponsoroimassa, mutta
  McCartneyn nimeä käytetään CD32:n Full Motion Videon mainostukseen).

- Lisäksi lehdistötiedotteessa oli kuvat Amiga CD32:sta, 4000:sta,
  4000T:sta, 1200:sta sekä kaksi kuvaa erikoisefektien luomisesta Amigalla
  (renderoituja avaruusaluksia).


@{i}Photo-CD CD32:lle @{ui}

Hollantilainen yhtiö Eureka valmistaa Photo Lite -nimistä Photo CD -kuvien
katselemiseen ja tallentamiseen tarkoitettua ohjelmaa kaikille AGA-Amigoille
CD32 mukaanlukien.  Kuvat näytetään HAM8-tilassa, mutta esittelyn
perusteella nopeudessa on vielä parantamisen varaa, koska kuvan näyttäminen
kestää useita minuutteja.  Ohjelma toimitetaan CD:llä ja hinta on DEM 150
(noin 500 mk).


@{i}CD32 CD-ROM-asemaksi @{ui}

Samainen Eureka, joka valmistaa Photo CD -ohjelmistoa, mainosti myös
CD32-lisälaitetta "The Communicator".  Laite tulee CD32:n sarjaporttiin ja
mahdollistaa tiedonsiirron Amigan ja CD32:n välillä erityisen linkkiohjelman
avulla.  Myös CD32:n Full Motion Videon ohjaaminen on mahdollista, ja tätä
varten pakettiin sisältyy ajuri Scala Multimedialle.  Laitteen mukana tulee
CD-levy, joka sisältää tarvittavat ohjelmat.


@{i}Muut Amigan esittelijät @{ui}

Commodoren lisäksi löytyi messuilta kolme muutakin Amigaa käyttävää
esittelijää:  Village Tronic (Picasso, verkkokortteja), MediaPoint (Scalan
kaltainen esitysohjelmisto) sekä Activa International (Real 3D, TV Paint,
Peggy).

Village Tronicilla oli näytillä Picasso II -grafiikkakortteja sekä
rinnakkaisvälikaapelin ja EtherNet-korttien avulla linkitettyjä Amigoita.
Ohjelmistona oli Envoy, joka on Commodoren kehittämä verkko-ohjelmisto.
VillageTronic on valmistanut Envoylle ajurin rinnakkaisvälikaapelia varten,
ja "Liana"-nimistä systeemiä myytiin hintaan DEM 99 (noin 330 mk).
Siirtonopeudeksi luvataan 40kB/s, mikä on tuplasti nopeampi verrattuna
nollamodeemikaapelilla saavutettaviin nopeuksiin.


@{i}MediaPoint @{ui}

MediaPoint vaikuttaa varteenotettavalta vaihtoehdolta jo jonkin aikaa
markkinoilla olleelle Scala-esitysohjelmistolle.  Esitteessä sanotaan
seuraavaa:

- Reaaliaikainen animaatioiden näyttäminen, formaatit ANIM 5-7 & 8 sekä CDXL
  kelpaavat, myös AGA-tiloissa

- Yli 150 erilaista häivytystä/pyyhkäisyä kuvien vaihtamista varten

- Mahdollisuus luoda ruudulle painikkeita esityksen ohjaamiseksi

- ARexx-tuki sekä ScriptTalk-makrokieli

- Tekstin antialiasointi mihin tahansa taustaan millä tahansa tekstin värillä

- Tuki myös 24-bittisille IFF-kuville sekä datatypeille (3.0)

- Skaalaus ja värien valinta mihin tahansa grafiikkatilaan, myös AGA

- Tuki lisälaitteille lisämoduleiden avulla, esim. GVP IV-24, DSS Studio 16
  (16-bittinen äänikortti), MIDI, CDTV, LaserDisk-soittimet, videonauhurit,
  tulossa Video Toaster -tuki.


@{i}PowerPC - Macintosh @{ui}

CeBIT-messujen päätapahtuma oli Applen uuden malliston esittely.  Apple on
viime aikoina rummuttanut kovasti PowerPC:tä ja julistanut Motorolan
68000-sarjan olevan tiensä päässä.  Tavallisesti Macintoshia pyörittää
Motorolan 68030 tai 040 kuten Amigaakin, joten koko käyttöjärjestelmän
siirto täysin erilaiselle prosessorille on varsin mielenkiintoinen yritys.

Ja miten siinä on onnistuttu?  Hyvin.  Emulaatio pyörittää Apple-lehtien
mukaan sovelluksia vähintään samaa vauhtia kuin 040-Applekin, ja varsinaista
PowerPC-koodia käyttävät ohjelmat ovat vasta tulossa.  Keskeisimmät osat
käyttöjärjestelmästä on käännetty suoraan PowerPC:lle, mutta vanhat ohjelmat
sekä laajenukset pyörivät 68000-emulaation päällä.  Lopputulos on
yllättävänkin nopea:  Koneesta ei huomaa mitenkään, että suurin osa
järjestelmää pyörii emulaation päällä.

Pakettiin kuuluu myös Windows-emulaattori, jonka nopeudesta yllätyin.
Varsinainen Windows onkin kuulemma käännetty suoraan PowerPC:lle, mikä
tuntuu uskomattomalta, kun ottaa huomioon, että osat Applen omastakin
käyttöjärjestelmästä ovat vielä PowerPC-käännöstä vailla.  Varsinaiset
Windows-ohjelmat toimivat taas PC-emulaattorin päällä.  Emuloitu prosessori
on 286, mistä seuraa ongelmia viimeistään seuraavan Windows-version
ilmestyessä.  Ilmaiseksi ei Apple ole Windowsia järjestelmäänsä saanut,
sillä jokaisesta koneesta menee 600 mk lisenssimaksua Microsoftille.
(Suomesta valuneiden tietojen mukaan PowerPC:n Windows-emulointi hitaimmassa
eli 601-prosessorilla varustetussa PowerMAC:ssa vastaisi vain 486/25:sta ja
386-tilassa toimia ohjelmia ei voi käyttää.  [PK])


@{i}Acorn yrittää @{ui}

Joskus MikroBitissäkin esittelyssä ollut Acorn oli myöskin tuonut koneensa
näytille.  Acorn on englantilainen valmistaja, joka on käyttänyt koneissaan
RISC-prosessoreja jo useamman vuoden ajan.  Prosessori on nimeltään ARM,
samaa sirua käytetään mm.  3DO-pelikonsolissa ja Apple Newton
-taskukoneessa.

Ensivaikutelma oli positiivinen.  Käyttöjärjestelmä on yllättävän
Amigamainen ja sisältää kuulemma samanlaisen moniajon ja tuen erilaisille
lisälaitteille.  Käyttö alkoi kuitenkin paljastaa muutamia erikoisia
ratkaisuja.  2 megatavun käyttöjärjestelmä-ROM sisältää ohjelmarutiinien
lisäksi myös työkaluohjelmia:  kello, laskin ym.  Samankaltaista systeemiä
yritti Sinclair QL-koneessaan muutama vuosi sitten, mutta ongelmaksi
muodostui ROM:illa olevien ohjelmien hankala päivittäminen.  Muuten
käyttöjärjestelmästä löytyy muutamia erittäin nykyaikaisia piirteitä:
kelluvia valikoita eli valikot liittyvät ikkunoihin ja ikoneihin eikä niitä
tarvitse kaivaa näytön yläreunasta sekä kätevä cut-paste-systeemi, jonka
avulla voidaan siirtää kuvia, tekstiä ym.  ohjelmasta toiseen "drag and
drop" -periaatteella.  Ikoni raahataan leikekirjasta toisen ohjelman
ikkunaan, ja ohjelma liittää siirretyn roinan auki olevaan dokumenttiin.

Käyttöjärjestelmän ulkonäkö ei ole kovin kaunis:  kaksiulotteisia, litteitä
ikkunoita mustavalkoisilla värivalinnoilla.  Jopa Macintosh kaikessa
ankeudessaan on näyttävämpi.  Käynnistetyt ohjelmat sekä käytettävissä
olevat massamuistilaitteet tulevat ruudun alareunassa olevaan ikonipalkkiin,
josta niitä availlaan.  Kun ohjelman käynnistää esim.  kovalevyltä, ilmestyy
se ensin alareunan ikoniriviin, josta se täytyy erikseen aktivoida käyttöön.

Teknisesti laitteesta ei vikoja ihmeemmin löydy, ja ohjelmisto- ja
lisälaitetarjonta yllätti.  Grafiikka yltää ilman lisäkortteja resoluutioon
800x600 256:lla värillä, mutta tuolla resoluutiolla tahmaus on melkoista.
Konesarja alkaa A3010:sta, joka on Amiga 1200:n kaltainen konsoli ja jatkuu
A4000- ja A5000-sarjoihin (harhauttavat nimet muka?), joissa on
erillisnäppäimistö sekä tilaa laajennuskorteille.  Sain mukaani mainoksia,
joissa lueteltiin Acornille käännettyjä pelejä, ja listasta löytyi Lemmings
2, Magic Pockets ym.  Lisälaitepuolelta löytyy mm.  grafiikkakortteja ja
PC-emulaattoreita.

Toistaiseksi Acorn on ollut tunnettu lähinnä Isossa-Britanniassa, jossa se
on onnistunut jotenkin ujuttamaan koneitaan koulujen käyttöön.  Nyt se
yrittää laajentaa Saksaan, ja esim.  Amiga Magazinessa on ollut jo Acornin
mainoksia.  Edustaja hehkutteli suurista kaupoista, joita on jo melkein
sovittu, ja Saksan laajuisista kilpailuista ja myynninedistämisesityksistä.
Aika näyttää.


@{i}Muuta @{ui}

MPEG oli päivän sana.  Lähes jokainen PC-valmistaja oli iskenyt koneeseensa
jonkinlaisen MPEG-kortin ja näytti sillä Indiana Jonesia tai Bon Jovin
videota.  Useimpien korttien ongelmana ovat suuret muutokset kuvasta
toiseen, ja ainoat kunnollista kuvaa näyttävät laitteet olivat Philipsin
CD-I ja Amigan Peggy-kortti.  Ongelma on kuulemma puhtaasti laskentatehossa
eikä itse standardissa.  Halvemmat piirit eivät kykene purkamaan
MPEG-pakkausta riittävällä nopeudella, kun kuvassa on paljon muutoksia.

PCMCIA-lisälaitteita oli paljon:  muistikortteja, modeemeita,
verkkokortteja, ISDN-kortteja ym.  - riittävästi työsarkaa sille urhealle,
joka alkaa kirjoittamaan ajureita A1200:lle.

Intel panosti siruihinsa.  PR-tytöt kulkivat "Intel Inside" -haalareissa, ja
vartin välein esitettiin Pentiumista ja x86-prosessoreista kertovaa
lyhytelokuvaa nimeltään Power of Innovation.  Halukkaat saivat tallentaa
korpulle itsestään parin sekunnin "Indeo"-videon, joka sitten näkyy
Windowsin ruudulla pikku ikkunassa.  Suuresta uhosta päätellen PowerPC:hen
on suhtauduttu vakavasti.

Silicon Graphicsin laitteet ovat vaikuttavia.  Vähänkin renderointia
harrastava tietää, että yksinkertaisimmankin kuvan tekeminen kestää
vähintäänkin minuutteja, ja törmäyssimulaatiot ovat todella aikaavievää
puuhaa.  SG:n Indigolla esiteltiin partikkelianimaatioita, eli määrätystä
kohdasta suihkuaa ulos pikkuisia pisteitä (partikkeleita), joihin sitten
painovoima, seinämät ja "magneettikentät" vaikuttavat.  Kone laski
partikkelien lentämistä reaaliajassa, 50 kuvaa sekunnissa.  Hidastumista ei
näkynyt lainkaan, vaikka kuvaa pyöriteltiin ruudulla, partikkelisuihkua
ohjattiin voimakentillä, suihku laitettiin kimpoamaan seinämistä yms.
Vaikuttavaa.  Toisella koneella esiteltiin renderoitua ihmispäätä, joka
pyörähteli ruudulla varsin liukkaasti.  Esittelijä teki muutoksia objektiin,
mutta mikään ei tuntunut hidastavan konetta.  Varsin vaikuttavaa.  En enää
ihmettele, miksi Silicon Graphicsia pidetään renderointilaitteistojen
Mersuna.

Nähtävää riittää todella runsaasti.  Yleisesti ottaen CeBIT on kuin
Helsingin KT-messut, mutta levittäytyneenä 23 halliin, ja mukana on
matkapuhelimia, turvallisuustekniikkaa sekä painokoneita yms.  Leijonanosa
halleista on kuitenkin pyhitetty tietokoneille ja ohjelmistoille.
Messukävijän kannattaa varata mukaan hyvät kävelykengät sekä _vähintään_
kaksi päivää aikaa, jos mielii ravata jokaisen hallin läpi, eikä silloinkaan
jää aikaa syventyä kovin monen näytteilleasettajan laitteisiin.  Eikä ole
tarviskaan, sillä 95% kaikesta on turhaa.  Samaa PC-kloonia myydään joka
toisessa kojussa, ja kun on nähnyt yhden MPEG-kortin, on nähnyt ne kaikki.
Modeemeja on kyllästymiseen asti, ja kovalevyvalmistajien kojuilla on
kuitenkin niin kovin vähän nähtävää, ellei alumiininvärisen möykyn katselu
kiinnosta.


@{i}Matkustamisesta ja yöpymisestä @{ui}

Saksassa asuvana köyhänä opiskelijana messumatka Stuttgartista Hannoveriin
oli aluksi ongelma, koska kaupungeilla on välissään reippaat 500 kilometriä.
Halvin keino on tietenkin liftaaminen tai kaverin kyytiin tuppautuminen,
mutta tuttuja ei ollut autolla menossa, ja puolitoista kuukautta Saksassa
olleena ei kantti vielä kestänyt liftaamiseen, kun aikataulukin oli melko
tiukka.

Alun perin piti matkustaa "Mitfahrer" eli kimppakyytisysteemillä.  Systeemi
toimii siten, että matkustaja soittaa toimistoon ja ilmoittaa, milloin ja
mihin haluaa.  Enintään päivää-paria ennen lähtöhetkeä toimistolta sitten
soitetaan takaisin, jos joku autoilija on halukas ottamaan matkustajia -
pientä korvausta vastaan tietenkin.  Edestakainen matka olisi tullut
maksamaan noin 200 Suomen markkaa.  Suunnitelma kaatui menetelmän
epävarmuuteen, koska Hannoveriin piti _välttämättä_ päästä jo
torstai-illaksi.

Kalliimmaksi mutta huomattavasti varmemmaksi osoittautui juna.  Normaalit
junalippujen hinnat ovat vallan hirvittäviä, eikä Suomen tapaan
opiskelijalla ole toivoakaan saada 50% alennusta.  Iltaisin sen sijaan
pääsee matkustamaan lähes kohtuuhinnoin:  160 mk:lla klo 19:00 - 02:00 niin
pitkälle kuin junat aikataulujen mukaan kulkevat.  InterCityExpress-junasta
saa maksaa 35 mk lisää, mutta matkustusaika lyhenee huomattavaksi ja
matkalla saa katsella edessä istuvan selkänojaan upotettua 5 tuuman
televisiota.

CeBIT-messujen aikaan Hannoverin hotellit ja retkeilymajat ovat tupaten
täynnä.  Saksassa on kuitenkin jokaisella vähänkin isommalla juna-asemalla
odotustila, johon matkalipun esittämällä tai tarkastajan ohi livahtamalla
pääsee yöksi.  Tarjolla on huone, jossa on parisenkymmentä tuolia, mutta
huoneen ovi on lukossa ja neuvontapisteen hoitaja tarkkailee kulkijoita.
Riittävän turvallista nukkumista varten.

Myös turistineuvonnasta saa tietoja yöpymispaikoista.  Edullisin vaihtoehto
lienee huoneenvälitys, joka maksaa välityspalkkio mukaanlukien noin 250 mk.
Hintaan sisältyy yö herttaisen mummelin luona sekä aamiainen.
@endnode
@node MOD-SOITTIMET "Esa Heikkinen & Sami Jäntti:  MOD-soittimet testauksessa"
@{b}
          Esa Heikkinen & Sami Jäntti: MOD-soittimet testauksessa 
          ------------------------------------------------------- 
@{ub}
Aikoinaan ilmestyi Amigalle SoundTracker-niminen musiikinteko-ohjelma, joka
mahdollisti sampleääniä käyttämällä 4-kanavaisen musiikin luomisen.  Tuon
ohjelman ominaisuuksiin kuului myös kappaleen tallentaminen moduuli- (MOD)
formaatissa, joka sisältää itse kappaleen nuottien lisäksi tarvittavien
soittimien samplet.  Ajat ovat muuttuneet paljon mutta MOD-formaatti on
edelleen jäljellä ja nykyään MODeja soitetaan jopa PC-koneissa!

Amiga-maailmassa MODien soittelusta on tullut jokapäiväistä huvia koneen
käyttäjälle, taustalla soi moniajossa erilaisia kappaleita mitä
uskomattomimmasta valikoimasta jonka suuruus riippuu vain koneen kiintolevyn
kapasiteetista.  Itseasiassa MOD-formaatteja on useita, riippuen hieman
millä ohjelmalla kappaleet on tehty.  Ja kun formaatteja on useita, on myös
soitto-ohjelmia joilla musiikkia kuunnella.  Tässä testaammekin muutaman
kotimaista tekoa olevan soitto-ohjelman.

Aivan aluksi täytyy huomauttaa, että tämän artikkelin kirjoitus jäi
tavallaan viimeisien päivien kiireiden keskelle, joten jaoimme testattavat
playerit kahteen pekkaan ja teimme arvostelut pikaisten kokeilujen
perusteella.  Mihinkään perinpohjaisiin ominaisuuksien testaukseen ei siis
ollut aikaa, vaan esimerkiksi eri playereiden ominaisuudet on lueteltu
lähinnä dokumenteissa annettujen tietojen perusteella.

 @{" SmartPlay 3.1       " link MOD-SMARTPLAY}
 @{" DasModulePlayer 3.0 " link MOD-DAS}
 @{" DarkPlay 4.90       " link MOD-DARKPLAY}

Testeissä käytetyt koneet:

- Amiga 3000/030/25 MHz, 2MB CHIP/4MB FAST, 105 MB HDD, AmigaOS 3.1
- Amiga 500/SupraTurbo 28 MHz, 1MB CHIP/4MB FAST, 540 MB HDD, AmigaOS 3.1

Kaikki testissä mainitut playerit ja monta muutakin playeria, MUI:n, ja ison
kasan hyviä musiikki-MODeja löydät soittamalla seuraavaan sähköpostiin
taikka lähettämällä levykkeen @{" Järvizonen " link JÄRVIZONE_VYÖHYKE } kerhoherralle palautusposti-
merkkeineen, mukaan kirje missä kerrot mitä haluat ja palautusosoite.

Tervetuloa tutustumaan tietokonemusiikin kiehtovaan maailmaan!
@endnode
@node MOD-SMARTPLAY "Esa Heikkinen & Sami Jäntti: MOD-soittimet testauksessa"

@{b}SmartPlay 3.1 @{ub}

@{i}Tyyppi: @{ui}	- Vapaasti levitettävä PD-ohjelma

@{i}Tekijä: @{ui}	- Xtreme Intelligence (Peter Hjelt)

@{i}Vaatimukset: @{ui}	- AmigaOS2.0 tai uudempi

@{i}Ominaisuudet: @{ui}	- Tukee yli kahtakymmentä moduuli-formaattia
		- Ulkoiset libraryt eri formaateille = tuki laajennettavissa
		- Soittaa FAST-muistista
		- Purkaa Lha, Xpk tai powerpackerilla pakatut modulet
		- Lähes olematon CPU-tehon kulutus
		- Logaritmiset VOL/balance säädöt
		- Ohjelmoitava soittojärjestys
		- Ohjelmoidussa soitossa ei kappaleiden lukumäärärajoituksia
		- Ohjelmointien tallennus/lataus/yhdistelymahdollisuudet
		- VBlank tai CIA tahdistus
		- Myös komentorivi-ohjattavissa
		- Kaksoispuskurointi (soittaa myös ladattaessa)
		- 100% assembler

Smartplay on käteväkäyttöinen ja pienikokoinen playeri, joka soittelee
musiikkia tausta-ajona olemattoman pienellä CPU-tehon kulutuksella.
Ulkonäkö on CD-soittimen kontrollipanelia muistuttava ja selkeä, kaikki
tärkeimmät toiminnot ovat aina esillä.  Lisäksi ikkunan kokoa voi
halutessaan muutella siten että vain osa käyttösäätimistä on esillä, tai
sulkea kokonaan siten että vain otsikkopalkki jää jäljelle, musiikin silti
soidessa.  Käytännössä tämä onkin hyvä ratkaisu silloin kun soitettavaksi
halutut kappaleet on valmiiksi ohjelmoitu ja ohjelma saa soitella musiikkia
rauhassa taustalla.  Kappaleiden valinta tapahtuu joko CD-ohjauspainikkeista
taikka ylös/alas-selattavasta listasta haluttua kappaletta klikkaamalla.

Ohjelmointi on erittäin kätevä, kappaleita voidaan valita useasta eri
hakemistosta ja liittää ne yhdeksi pitkäksi ohjelmaksi, kappaleet voivat
olla myös pakattuja ja pakkaamattomia sekaisin.  Halutessaan ohjelman saa
toistumaan satunnaisessa järjestyksessä.  Luonnollisesti ohjelmat voi
tallentaa.  Kaksoispuskurointi mahdollistaa non-stop soiton, myös silloin
kuin seuraavaa kappaletta ladataan ja puretaan (mikäli koneen muisti
riittää).

Erinomaista smartplayssa on pakattujen moduleiden purkumahdollisuus
lennossa, ilman että sitä edes huomaa käytännössä.  Siten ei ole
tarpeellista pitää kappaleita pakkaamattomina, vaan kaikki saavat olla
pakattuina ja kukin puretaan tarvittaessa, näin säästyy levytilaa ja
esimerkiksi sysopit voivat soitella kappaleita suoraan boxinsa
tiedostoalueilta.  Halutut polut on helppo määritellä ja kaikki tehdyt
asetukset voi tallentaa, ja ne latautuvat seuraavalla kerralla ilman eri
pyyntöä.

Eri MOD-formaattien soittaminen tapahtuu ulkoisten libraryiden avulla, joten
tuki on myöhemmin laajennettavissa helposti.  Smartplay osaa myös poistaa
muistista tarvitsemansa libraryn soiton päätyttyä, joten librayita ei
kasaannu muistiin kappaleita selattaessa.  Libaryista huolimatta ohjelman
asennus on melko helppoa eikä vaadi paljoa levytilaa.  Siten playerin saa
tarvittaessa toimimaan myös ilman kiintolevyä.

Musiikin soitto niin FAST kuin CHIP-muististakin sujuu erittäin vähällä
CPU-teholla, CHIP-muistista soitettaessa tehon kulutus ei ole edes
mitattavissa.  Näinollen Smartplay tarjoaa parhaat moniajo-ominaisuudet,
musiikin soidessa koneen teho ei käytännössä vähene tippaakaan.  FAST-soitto
ja sen toimivuus ovat myös erittäin tärkeitä ominaisuuksia, sillä valta-
osalla ei ole kuin 1 MB CHIP-muisti ja MODulet taas kasvavat kasvamistaan.
Darkplayssa muistin käytön saa itse määrätä, ladataanko aina CHIP/FAST-
muistiin vai ainoastaan tarvittaessa FASTiin yms.

@{i}Kiitämme: @{ui}

	+ Selkeys
	+ Hyvä kappaleiden valintasysteemi
	+ Toimivuus (ei kaatuile esimerkiksi rikkinäisiin MODeihin)
	+ Olematon CPU-tehon kulutus
	+ Soittaa FAST-muistista ongelmitta
	+ Soittaa suuretkin kappaleet virheettä
	+ Purkaa pakatut kappaleet automaattisesti
	+ Laajat ohjelmointimahdollisuudet, ei kappalerajaa
	+ 100% assember - pienikokoinen ja nopea

@{i}Moitimme: @{ui}

	- Ei toimi OS2.0 vanhemmilla.
@endnode
@node MOD-DAS "Esa Heikkinen & Sami Jäntti: MOD-soittimet testauksessa"

@{b}DasModulePlayer 3.0 @{ub}

@{i}Tyyppi: @{ui}	- Shareware, rekisteröity versio 70 mk.

@{i}Tekijä: @{ui}	- Pauli Porkka

@{i}Vaatimukset: @{ui}	- AmigaOS2.0 tai uudempi + Magic User Interface = MUI
		- Ilman kiintolevyä voit unohtaa tämän playerin.

Ensinnäkin hyvännäköinen Playeri, mutta Porkka on todellakin ylittänyt
itsensä.  Seuraavassa lyhyt raportti ensikertaa kokeilevan kokemuksista.

Alku oli ihan helppoa, tosin MUI:n tarve oli jonkinlainen pettymys, joten
oli se asennettava, eikä halunnut toimia vanhalla MUI:lla, joten oli
haettava uusi, ja asennettava se.  Configurointi oli helppoa, kiitos Amigan
ja Porkan, kaikki oli selkeitä.  Ja modien lisäys oli helppoa.  Tosin en
ymmärtänyt, kun valitsin kaikki modit, niin sen jälkeen kovalevy alkoi
rutisemaan niin kauheesti, ja kun noita modejakin on tuolla yli 70megaa,
niin siinä oli sellainen pikkuinen viive.  Mutta sen jälkeen oli jo
ensimmäinen testikin.  Kyllä soitti ihan ok..  Mutta valitti aina silloin
tällöin muistinloppumisesta kuitenkin muistia oli, mutta nähtävästi ei osaa
ladata Fastiin.  Tai sitten en vain osannut konfiguroida.  Ja se on huono
puute, jos muistia on, mutta ei osata sitä käyttää.  Kaikilla EI ole kahta
megatavua CHIP-muistia.

Ulkonäöstä senverran että kaikki on hyvin esillä, ja todella helppo valita
hiirellä.  Modulien valinta on todella hyvä, ainakin itse pidin Joystick
tuesta, koska sillä voi valita todella nopeasti modin jonka haluaa soittaa.
Todella persoonallinen ratkaisu.  Sitten module infoista, itse pidin siitä,
että jos haluaa niin ruudulle voi saada Scopet, joilla voi seurata kanavien
tiloja, niitä on 3 erilaista.  Yksi sellainen jossa on vain kaksi kanavaa,
ja sitten on kaikki 4, ja sitten sellainen jossa on 4 ja ne ovat sitten
todella isolla.  Nekin olivat melko hyvin ajan tasalla, ja eikä häirinneet
muuta toimintaa, siinä mielessä, että olisivat vieneet koneesta viimeisetkin
tehot pois.  Onneksi siinä on Prioriteetin määräys, voit antaa sen ihan
mihin haluaa, sitten on vielä Scope Speed, jolla voi määrätä, kuinka
nopeasti sitten päivitetään sitä ikkunaa.

DAS tukee myös S3M:n soittoa, tosin se tahmasi hieman, kun käytti taajuutta
28000, mutta sitä voi itsekukin muuttaa koneensa tehon antamissa rajoissa.

Kaikenkaikkiaan käyttökelpoinen playeri, mutta suuren miinuksen tekee
toimimattomuus ilman Magic User Interfacea, kaikilla ei ole aikaa/
innostusta/levytilaa alkaa asennella sitä pelkän MOD-soittimen vuoksi.
Lisäksi se tiputtaa kiintolevyttömät käyttäjät kokonaan pois.  Jo ennestään
MUI:a käyttävälle on DAS kokeilun arvoinen vaihtoehto.

@{i}Kiitämme: @{ui}

	+ S3M-tuki
	+ Ulkonäkö - MUI
	+ Toimivuus (ei kaatunut kertaakaan)
	+ Scopet

@{i}Moitimme: @{ui}

	- Vaatii MUI:n, ei siten toimi esim. ilman kiintolevyä
	- Ei toimi OS2.0 vanhemmilla
	- FAST-muistista soitto kangertelee
	- Jatkuvasti esiintulevat requesterit alkoivat ärsyttää
	- Miksi ihmeessä shareware kun muut ovat PD:tä?
@endnode
@node MOD-DARKPLAY "Esa Heikkinen & Sami Jäntti: MOD-soittimet testauksessa"

@{b}DarkPlay 4.90 @{ub}

@{i}Tyyppi: @{ui}	- Vapaasti levitettävä PD-ohjelma

@{i}Tekijä: @{ui}	- Mikko Ruokojoki

@{i}Vaatimukset: @{ui}	- AmigaOS 1.3 tai uudempi

@{i}Ominaisuudet: @{ui}	- Moduulin valinta mm. menuista
		- Kello herätysmahdollisuudella
		- Hieno ulkonäkö
		- CIA tai WBLANK tahdistus
		- Ohjelmoitava soittojärjestys
		- Siirrettävissä screeniltä toiselle
		- Kaksoispuskurointi (soittaa myös ladattaessa)
		- Purkaa powerpacker-pakatut modulet

Melko vanha versio tämä 4.90, päivätty 26.10.92, mutta koska määräaikaan
mennessä uudempaa versiota ei testiin toimitettu, niin testaamme tätä.

DarkPlay on todella pienikokoinen playeri joka tukee vain muutamaa
formaattia sisäisesti.  Koko playeri koostuukin yhdestä ainoasta
tiedostosta, joten asennus ei voi tämän helpompaa olla!  Ja kun ohjelma
pyörii myös 1.3 pohjaisissa koneissa, antaa tämä upeat mahdollisuudet
kiintolevyttömille käyttäjille.  Ulkonäkö tässäkin on CD-soittimen
ohjauspaneelin kaltainen ja ikkunan kokoa ja toimintonäppäinten esilläoloa
voi muuttaa, haluttaessa vaikkapa vain valikkopalkki näkyvissä.  Kappaleita
voi vaihdella joko CD-ohjauspainikkeilla taikka menuista.  Kappalemenuja on
aina kaksi, ja mikäli kappaleita on enemmän kuin näihin mahtuu, vaihtuvat
menuissa "sivut" tarvittaessa.  Menusysteemi on kuitenkin käytännössä melko
kankea joten helpointa on selailla kappaleita CD-painikkeilla.

Ohjelmointi tapahtuu myös menujen kautta, mutta ohjelmaa ei voi tallentaa
levylle.  Myös satunnaissoitto löytyy.  Kaksoispuskurointi löytyy, joten
musiikki soi jatkuvasti jos muistia on.  Moduleiden polun saa määritellä ja
tallentaa, samoin muutaman muun asetuksen.

DarkPlayn vetonaula on kello herätyksellä.  Se mahdollistaa haluttuna aikana
käynnistyvän musiikin soittelun ja täten esimerkiksi herätyksen.  Kätevä
toiminto on myös mahdollisuus siirtää playerin ikkuna mille tahansa
screenille.  Painettaessa J-gadgettia käynnistyy lähtölaskenta, jonka aikana
käyttäjä vaihtaa haluamansa näytön näkyviin.  Hetken kuluttua playeri hyppää
siihen!

Toimivuus ei ole paras mahdollinen, DarkPlay sekoaa melko helposti
vialliseen moduuliin, tosin monissa tapauksissa ohjelma kyllä varoittaa
niistä alert-ikkunalla.

@{i}Kiitämme: @{ui}

	+ Ulkonäkö
	+ Toimii varmaan kaikissa Amigoissa kokoonpanoon katsomatta
	+ Kello herätyksellä
	+ Siirrettävissä screeniltä toiselle
	+ Vaivaton asentaa, vain itse ohjelma

@{i}Moitimme: @{ui}

	- Suppea tuki
	- Kappaleiden valintasysteemi
	- Ei soita FAST-muistista
	- Purkaa vain Powerpacker-pakatut moduulit
	- Ohjelmille ei tallennusmahdollisuutta
	- Toimivuus
@endnode
@node KÄÄNTÄJÄT "Mikko & Olli Haanperä: PD-kääntäjät"
@{b}
                    Mikko & Olli Haanperä: PD-kääntäjät 
                    ----------------------------------- 
@{ub}
Amigalla ohjelmoiminen ei ole rahasta kiinni.  PD-kokoelmista kääntäjiä
löytyy jokaisen tarpeisiin.  Tähän artikkeliin on valittu Fish-kokoelman
parhaita paloja.


@{i}DICE - Fish #491 (Matthew Dillon) @{ui}

DICE on sekä monipuolinen että tehokas C-kääntäjä.  DICE on PD:ksi erittäin
korkeatasoinen ja se on ANSI-standardin mukainen.  Rekisteröimätön DICE
sisältää kaikki C-kielen ominaisuudet lukuunottamatta rekisteriargumentteja,
liukulukuja, bittikenttiä ja käyttöjärjestelmän include-tiedostoja.  DICE
saa aikaan pienikokoisia ja nopeita ohjelmia.  DICE on pienikokoinen ja
hyötykäytössä pärjää jo yhden megatavun muistilla sekä kahdella
levyasemalla.

Äskettäin julkaistua kaupallista versiota voi kysellä osoitteesta Obvious
Implementations Corporation, PO Box 4487 Cary, NC 27519-4487 tai puhelimella
numerosta 990-1-800-761-2042.  [JS]

C-ohjelmoijan kannattaa tutustua CManual-nimiseen C-tietopakettiin, joka
sisältää runsaasti esimerkkejä ja tietoa C-ohjelmoinnin eri osa-alueista.
CManual soveltuu hyvin aloittelijallekin, sillä se alkaa aivan C-kielen
alkeista.  CManualin uusin versio on FISH-levykkeillä 691-695.


@{i}A68k - Fish #521 (Charlie Gibbs) @{ui}

Assembler on niinsanottu "tietokoneen äidinkieli".  Sillä ohjelmoiminen on
vaativampaa, kuin korkeamman tason kielillä kuten C:llä tai Pascalilla.
Assembler on kuitenkin edellä mainittuja huomattavasti nopeampi.  A68k on
pienikokoinen sekä nopea assembler-kääntäjä, joka kääntää niin pienet, kuin
suuretkin ohjelmat.  Ohjelman heikkoutena on uusimpien prossessorien sekä
matematiikkaprossessorien käskykannan puuttuminen.  Fish-levyilt löytyy myös
monia muita assembler-kääntäjiä.


@{i}PCQ-Pascal - Fish #503, 511 (Patrick Quaid) @{ui}

Pascalista kiinnostuneille PCQ on erittäin hyvä vaihtoehto.  Se tekee
kohtalaisen nopeita ja pienikokoisia ohjelmia.  PCQ:n mukana tulee
pascal-muodossa olevat include-tiedostot.  PCQ:lla voi tehdä helposti
monipuolisia ohjelmia.  PCQ ei ole täysin TurboPascal yhteensopiva.Se eroaa
TurboPascalista lähinnä muuttujien sekä tiedostojen käsittelyssä.  PCQ:n
mukana tulee A68k assembler-kääntäjä ,Blink sekä 40 esimerkkiohjelmaa.
PCQ:n versio 1.2 ei tue 1.3:a uudempia käyttöjärjestelmiä.

Quaidilta voi tilata voi tilata PCQ:n uusimman version osoitteesta Pat
Quaid, 8320 E.  Redwing, Scottsdale, AZ 85250, USA.  Sopiva maksu lienee
noin $5 US.
@endnode
@node OHJELMOINTIA "Tomi Jaskari: Amigan ohjelmoinnin alkeita"
@{b}
                 Tomi Jaskari: Amigan ohjelmoinnin alkeita 
                 ----------------------------------------- 
@{ub}
Lähdeteos: "Programmer's Guide to the Amiga" - Robert A. Peck

Taidot ja ohjelmistot, joita Amiga-ohjelmoinnissasi tulet tarvitsemaan, ovat
paljolti riipuvaisia siitä, millaista sovellusohjelmaa olet kehittämässä.
Saatat esimerkiksi olla laatimassa upeasti soivaa ja värikästä ohjelmaa,
joka hyödyntää Amigassa valmiiksi olevia ääni- ja grafiikkaominaisuuksia,
jolloin sinun tulee tietää, miten laadit tietorakenteet kuville ja
ääninäytteille, sekä miten avaat tarvittavat kirjastot ja mitä kutsuja
tarvitset mihinkin tarkoitukseen.

Tai haluat mahdollisesti käyttää moniajoa todella hyväksesi, ehkäpä
tulostaen tiedoston kirjoittimelle samalla korjaillessasi toista tiedostoa
ja siinä ohella vielä tausta-ajona ladata sähköpostia koneeseesi jostain
maailmalta.  Tähän tarvitset tietoa moniajosta tai vähimmäisvaatimuksena
sinun tulee tietää, miten pyydät AmigaDossia aloittamaan uuden erillisen
prosessin sinua varten.

Yleistäen sinun pitäisi tuntea komentotulkin toiminta ja moniajoytimen
Execin toiminta niiden systeemiohjelmistojen lisäksi, joita sovelluksesi
ohjelmoiminen vaatii, koskapa jokainen sovellus vaatii pienen määrän
kirjanpitotyötä ennen kuin voit käyttää grafiikkaa tai mitä tahansa muuta
systeemifunktiota Amigan kirjastoista.

@{i}Funktiokirjastot @{ui}

Kirjasto (library) on kokoelma funktioita, jotka liittyvät toisiinsa
jollakin tavoin.  Amigan suunnittelijat keräsivät toisiinsa liittyvät
funktiot kirjastoihin varmistaakseen, että yhtä Kickstart-versiota varten
kirjoitetut ohjelmat olisivat mahdollisimman yhteensopivia myös uudemmissa
Amigoissa.  Mahdollistaakseen tämän yhteensopivuuden suunnittelijoiden oli
varmistettava, että ohjelman koodista pystyisi aina löytämään systeemin
funktiot vaikka käyttöjärjestelmä olisi sitten muuttunut versiosta X
versioon Y.

Tältä pohjalta on hyvä lähteä siirtämään Amigan käyttöjärjestelmää
Kickstartteineen aivan uuteen tietokonearkkitehtuuriin.

Saavuttaakseen tämän yhteensopivuustavoitteen suunnittelijat määrittelivät
tietorakenteen, joka muiden asioiden lisäksi sisältää taulukon
hyppykäskyistä ja funktioiden osoitteista seuraavasti:

        HYPPY funktioon N
        ... ...
        HYPPY funktioon 3
        HYPPY funktioon 2
        HYPPY funktioon 1
LibBase <kirjaston alkuosoite muistissa>
        <tietorakenteen loppuosa>

Kun kytket Amigaasi virran, eri systeemikirjastot etsitään
Kickstart-muistista ja tehdään niiden osoitteista kutsutaulukko
RAM-muistiin, jossa taulukkoa voidaan tarpeen vaatiessa myöhemmin muuttaa.

Systeemin käynnistyessä kirjastot voidaan sijoittaa vapaasti muistissa mihin
tahansa osoitteeseen.  Siksipä koodisi tulee määritellä tietty muuttujanimi
- kirjaston perusosoitin (the library base address), jonka avulla voit
sitten kutsua tietyn systeemikirjaston funktioita.

@{i}Avauskoodiesimerkki @{ui}

Pieni esimerkki siitä miten osoitetaan intuition-kirjastoa, missä
IntuitionBase on perusosoitin Intuition-kirjastoon:

#include "exec/types.h"
#include "intuition/intuition.h"
#include "intuition/intuitionbase.h"

struct Intuitionbase *Intuitionbase;  /* must be global */
extern struct Library *OpenLibrary();

main()
{
	Intuitionbase = (struct IntuitionBase *)
		OpenLibrary("intuition.library",0);

	if(IntuitionBase == 0)
	{
		printf("Intuition won't open!\n");
	}

	/* more program material */
}

@{i}Linkkeri liittää ohjelmaasi koodia @{ui}

Kääntäessäsi ohjelman linkkeri yhdistää sen tiedostoon Amiga.lib, jossa on
tarvittavat liitynnät funktiokirjastoihin ohjelmaasi varten.  Kun kutsut
kirjaston funktiota tapahtuu Amiga.libin toimesta seuraavaa:

- Rekisterit talletaan, jotta funktion palatessa niiden arvot voidaan
  palauttaa
- Ladataan rekisteriin sen kirjaston perusosoitin, jossa funktio sijaitsee
- Asettaa rekistereihin tarvittavat kutsuparametrit
- Hypätään perusosoittimen ja tietyn funktion paikan kertovan siirtymäarvon
  eli offsetin avulla varsinaisen funktion koodiin
- Palauttaa rekistereihin niiden arvot ennen funktiokutsua
- Antaa tarvittaessa paluuarvon

Jos jostain syystä epäonnistut funktion kirjaston nimen julkistamisessa,
linkkeri kertoo sinulle suunnilleen seuraavasti:

@{i}_<someLibBase> undefined @{ui}

Jos saat kirjaston perusosoittimen muuttujan julkistettua, mutta epäonnistut
avaamiskutsussa ja silti yrität käyttää kyseisen kirjaston funktioita,
ohjelmasi kaatuu.

Jos onnistut sekä määrittelemään kirjaston perusosoitteen, että avaamaan sen
pitäisi kirjastofunktioiden osoittamisen sujua sen jälkeen hienosti.  Amiga
ROM Kernel Manuaalin A-liitteessä luetellaan perusosoittimien ja kirjastojen
nimet, joihin ne yhdistetään.  Jos unohdat niin Amiga-linkkeri kyllä kertoo
mitkä kirjastot pitää julkaista ja avata.

Käynnistyskoodi, jonka olet liittänyt linkkerillä ohjelmaasi, avaa
automaattisesti exec.libraryn ja dos.libraryn.  Näin voit kutsua AmigaDOSin
ja Execin funktioita avaamatta niitä erikseen omassa ohjelmassasi.

@{i}C-ohjelmointi @{ui}

Amigalle on useita C-kääntäjiä, joista paras kaupallinen on ehdottomasti SAS
6.50 C(++) ja paras shareware kääntäjä lienee Matthew Dillonin DICE
(nykyisin myöskin kaupallinen [JS]).  Lisäksi on ainakin GNU-projektin
C-kääntäjä, joka on yhteensopiva ja ilmainen mutta hidas saamieni tietojen
mukaan.  Näistä ainakin kaksi ensin mainittua sisältävät täyden tuen Amigan
määrittelytiedostoille eli niin sanotuille include-fileille.  Lisäksi
systeemin käyttämät tietorakenteet on helppo määritellä C-kielellä, ja
suurin osuus Amigan käyttöjärjestelmästä on sitä paitsi käännetty
C-lähdekoodista.

Kun käytät C:tä, Pascalia tai mitä tahansa muuta korkean tason
ohjelmointikieltä, tulet yhdistämään korkean tason koodisi funktioihin,
jotka mukauttavat käyttämäsi kielen parametrinvälitystavat Amigan
systeemikoodiin käyttämään parametrinvälitystapaan.

@{i}Assembler-ohjelmointi @{ui}

Jos käytät assemblykoodia kutsuaksesi systeemin funktioita, sinun tulisi
ensin tuntea Amigan käyttötavat 68000 rekistereille; ensinnäkin rekisterit
D0, D1, A0 ja A1 ovat aina vapaasti käytössä eli toisin sanoen mikä tahansa
systeemifunktio saattaa muuttaa niiden arvoa palauttamatta alkuperäistä.
Kaikkien muiden rekistereiden sisällöt systeemi tallettaa ja palauttaa pinon
avulla.  Eli paljon aliohjelmakutsuja käyttävä ohjelma tarvitsee ison pinon!

Funktiot, jotka palauttavat jonkin arvon, palauttavat sen rekisterissä D0.
Jos funktiosi pitää palauttaa useampi arvo, tulee sinun suunnitella koodisi
palauttamaan osoite tietorakenteeseen, joka sisältää taulukon tuloksista.

@{i}SysBase ja Stack Pointer @{ui}

Motoralan mikroprosessorisarjan MC680x0 osoiterekistereistä kaksi on
Amigassa varattu erikoiskäyttöön:

A6-rekisteriä ei koskaan käytetä parametrien välittämiseen.  A6 on nimetty
SysBaseksi.  Se sisältää osoitteen systeemifunktioden vektoritaulukkoon,
joka puolestaan sisältää voimassa olevat osoitteet muihin funtioihin.
Funktiota kutsuttaessa, keskusyksikkö siirtyy suorittamaan funktiota tästä
vektoritaulukosta saamansa osoitteen kautta, joten ohjelmoija voi
halutessaan muuttaa vektoritaulukon sisältämiä systeemifunktioiden
osoitteita eri tarkoituksia varten.  Esimerkiksi funktioiden toimintaa
voidaan tehostaa tai lisätä analysointi- ja/tai profilointikoodia ohjelman
suorituksen tarkempaa tutkimista varten.  Tämä on vain Amigaa koskeva
piirre.

Toinen erikoisesti kohdeltava rekisteri on A7; se on samalla SP eli Stack
Pointer, jonka avulla osoitetaan pinoon talletettua dataa.  Tämä koskee
kaikkia MC680x0 sarjaan pohjautuvia tietokoneita.
@endnode
@node A3000 "Esa Heikkinen: Amiga 3000 vaihtoehtona"
@{b}
                   Esa Heikkinen: Amiga 3000 vaihtoehtona 
                   -------------------------------------- 
@{ub}
Muutama viikko takaperin sain edullisen tarjouksen käytetyistä 68030-
prosessoreista.  Olisin saanut kyseisiä lutikoita pilkkahintaan ja olivatpa
vielä täysin aitoja MMU:lla varustettuja eivätkä karvalakki EC-malleja.
Näinpä aloinkin kysellä 68030-pohjaisen turbon kytkentöjä A2000:lle eri
paikoista, ajatuksena oli rakentaa tuollainen kortti itse.

Noh, muutaman puhelun jälkeen totesin ettei moisia kytkentöjä aivan helpolla
löydy, mutta sitten soitin vielä yhteen paikkaan jossa huolletaan Amigoita.
Sieltäkään ei kytkentää löytynyt, koska Commodore ei tee '030 pohjaisia
kortteja A2000:lle.  Mutta siinä jutellessa tuli puheeksi hyllyllä
pölyttymässä noin vuoden lojunut A3000:n romu, josta voisi laittamalla saada
koneen.  Ja hintakin oli niin edullinen että saisin koneen vaihdetuksi
käytännössä päikseen, ilman että tarvitsee laittaa penniäkään rahaa kiinni.
Kauppa tuli heti, ja hyvin palvellut Amiga 2000:ni lähti myyntiin siltä
istumalta.  Laitoin ilmoitukset Fidonetin SF.Markkinoihin ja keltaiseen
pörssiin.

Kului muutama päivä, kun aamulla huomasin boxissani viestin jossa erään
toisen purkin sysop kertoili kaverinsa olevan kiinnostunut koneestani.  Ei
kun soittamaan heti kyseiseen purkkiin ja sopimaan että soittelee lähemmin
voicella.  Kun tyyppi sitten soitti, saimme kaupat selväksi muitta mutkitta,
kokoonpano ja hinta miellyttivät ostajaa.  Olihan pakettini sillä hetkellä
kirkkaasti edullisin Amiga 2000 paketti mitä myynnissä oli, sillä koneessa
oli täydet 9 megaa RAMia, PC-emulaattori ja 3 kiintolevyä, joista 2 x 40
megaa Amigan puolella SCSI-kortin perässä ja 20 megaa PC-emulaattorin
puolella.  Hinta oli vain 3900 mk, ja mukaan lupasin vielä VBS-laitteenkin.
Sovimme että lähetän koneen Matkahuollon kautta ostajalle, koska se olisi
nopea ja varma, lähetetäänhän sen kautta paljon elektroniikkaa esimerkiksi
liikkeille.

Niinpä sitten kiireesti laittamaan konetta myyntikuntoon.  Oikeasti koneessa
oli vielä neljäskin kiintolevy, 100 megainen SCSI-Quantum, jota en siis
myynyt koska A3000:ssa ei ollut ostettaessa mitään kiintolevyä.  Pari päivää
meni backuppailtaessa kaikki softat sekä VBS-nauhalle että levykkeille, ja
selatessa mitä ohjelmia antaa koneen mukana ja mitä ei.

Viimein kun kone oli myyntivalmis, oli kello reilu 18 tuona tiistai-iltana.
Tiesin että Matkahuolto sulkee klo 19, joten tuli melkoinen kiire...  Kone
piti silti pakata huolellisesti ja miettiä että kaikki mahdollinen tulee
mukaan.  Sain kuin sainkin koneen pakatuksi jonka jälkeen kaahasin kaupungin
toiselle laidalle Matkahuollon toimistoon kovalla kiireellä.  Olivat jo
laskemassa kassaa siellä mutta ottivat paketin vastaan.

Palattuani kotiin soittelin koneen ostajalle että kone on sitten huomenna
perillä.  Puhelun aikana ilmeni kuitenkin että määräpaikka tuli kiireessä
väärin, koneen ostaja kun asui paikassa jossa ei ollut Matkahuollon
toimistoa ja kone piti lähettää lähimpään mahdolliseen.  Kun vein konetta
tavaratoimistoon, oli epäselvyyttä mikä olisi lähin, selailivat siellä
kansioita ja totesivat viimein että Kouvola, mutta olisi pitänytkin olla
Riihimäki.  Shit!  Hieman aikaa mietittyäni laitoin kellon herättämään
aamulla klo 5:50, Matkahuolto aukeaa klo 6.  Soitin klo 5:58
tavaratoimistoon ja ilmoitin että siinä eilen tuomaani pakettiin tuli väärä
määräpaikka.  Kuski oli kuulenna juuri viemässä pakettia...  Ei mitään, asia
saatiin korjatuksi ja paketti oli perillä jo samana päivänä oikeassa
paikassa.

Soittelin sitten Amiga 3000:sta myyvälle tyypille ja ilmoitin että saa tuoda
koneen Perjantaina.  Kaveri on töissä Helsingissä, mutta käy viikonloppuisin
perheensä luona täällä Pieksämäellä, eli hän toisi koneen siinä samalla
minulle.  Oli kuulemma jo konetta katsellutkin ja todennut että siitä
puuttuu EPROM:t, mutta lupaili hommata sopivat ja polttaa niihin tarvittava
koodi (KS1.4beta joka lataa uudemman kickin).  Seuraavana päivänä tyyppi
soittelikin ja kertoi että kone toimiikin nyt yllättävän hyvin, vika joka
siinä oli noin vuosi sitten ollut, ei enää ilmennyt.  Arvasin tässä
vaiheessa että hinta nousee, ja niinhän se nousikin mutta onneksi vain
todella vähän, joten en antanut sen vaikuttaa koneen hankintapäätökseen.
Joutuisin maksamaan vain 300 markkaa väliä, ja kun kyseessä oli kuitenkin
25Mhz Amiga 3000, jossa olisi 6 megaa muistia, 2MB chip + 4MB static column
FAST, niin hinta jolla koneen saisin (4200 mk) oli sikahalpa.

@{i}Ongelmia @{ui}

Oli perjantai 25.3, 24.  syntymäpäiväni.  Tulipa taas yksi vuosi lisää ja
vanhainkoti lähenee :-) Sopiva sattuma sinänsä, jos kaikki menisi hyvin niin
saisin uuden koneen tänään, mikäpä olisikaan parempi syntymäpäivälahja
itselle.

Kaikki olisikin ollut täydellistä elleivät pankissa olleet ilmoittaneet
ettei rahoja ole vielä tilillä.  Argh!  Mitenkäs nyt?  Pari puhelinsoittoa
selvitti asioita, ostaja oli kyllä jo hakenut vanhan koneeni Matkahuollosta
(ja oli siihen tyytyväinen) mutta rahojen tulo jälkivaatimuksena lähetetystä
paketista kestää kuulemma noin VIIKON!  Argh!  Miksi pitkin...  Olisi
pitänyt laittaa paketti postitse, vaikka se olisikin mennyt päivää hitaammin
perille, olisin saanut rahat heti.

Tuli sitten ilta ja kutsuin pari parasta kaveriani kylään synttäreitä
juhlimaan vaikka mieltä raastoi epätietoisuus koneen saamisesta.  Toinen
kavereista tosin lupasi lainata pari tonnia jos siitä olisi apua, mikä
sinänsä rauhoitti mieltä, mutta varmuutta ei vieläkään ollut.  Toivoa tosin
herätti osaltaan se että kumpikin kavereistani tunsi koneen myyjän jotakin
kautta.

Viimein kone sitten tuli, ja myyjä luotti minuun sen verran kun esitin miten
asia on - ei ole minun vikani jos matkahuolto kuppaa rahojen kanssa.  Huoh.
Helpotus.  Ei tarvinnut lainata kaverilta rahoja eikä jäädä kokonaan ilman
konettakaan, yksi viikkokin ilman konetta oli jo tarpeeksi raastava.  Joten
sitten vain pöytälaatikosta viikon verran lepäillyt Quantum PRO105S
"tiiliskivi" esiin ja asentamaan sitä A3000:een.  Asennuksen jälkeen
totesimme ettei kone edes tunnista levyä, mutta vikapa löytyi varsin
nopeasti, SCSI-kaapeli oli viallinen, kuten koneen myyjä arvelikin.
Korjattuamme vian kone löysi kiintolevyn ja jopa siellä olleet tiedostot,
mutta info-tiedoissa luki silti "Unreadable disk", eli nyt tuli testatuksi
tämä RDB-yhteensopivuuskin eri Amigoiden välillä, ei se aivan 100% ole.
Tietysti asiaan vaikuttaa ehkä eniten se, ettei A2000:en SCSI-kortti ollut
Commodoren, vaan Golemin valmistama.  Noph, olihan levyistä varmuuskopiot
joten formattia vain kehiin...  Sitten kickstart levylle ja osittainen
systeemin palautus backupeista.  Jep, toimii!

Seuraavana päivänä alkoivat sitten ongelmat.  Kun sain systeemin
kokonaisuudessaan asennetuksi, ei kone kuitenkaan toiminut enää vaan
heitteli Mr.Guruja tiuhaan tahtiin.  Päätimme sitten formatoida aivan kaiken
uusiksi, pohjaformatoinnista asti ja samalla hankimme modeemilla myyjän
työpaikalta uudemman kickstartin, 39.106, joka oli uusin virallinen
kickstart, sama kuin A4000:ssa ja A1200:ssa.  Asensimme kaiken uusiksi tuon
systeemin alle ja nyt homma näytti jopa toimivan.  Mutta kun sitten asensin
koneeseen ohjelmat, huomasin etteipä toimikaan.  Itseasiassa kone toimi kun
latasi lyhyitä tiedostoja, mutta vähänkin isompi ohjelma latautui väärin.
Jos ohjelman latasi RAM-levylle ja käynnisti sieltä niin silloin taas toimi!
Kummaa!  Pohdittuani totesin että vika on tietty MaxTransferissa.
Muuttamalla sitä systeemi toimikin - vähän aikaa.  MaxTransferia sitten
muutettiin ja muutettiin, mm.  puhelimitse Sipiläisen Mikon kanssa etsittiin
oikeaa arvoa, mutta aina se toimi vain vähän aikaa.

Nyt alkoi mennä oudoksi, en ollut muuttanut mitään, ensin kone toimi ja
sitten alkoi taas tilttailla.  Aloin miettiä yhteyttä MaxTransferin
muuttamisen ja koneen käynnistelyjen välillä, ja olin kuin olinkin muuttanut
sitä aina heti koneen käynnistämisen jälkeen.  Koneesta virta pois puoleksi
tunniksi ja päälle...  Jep - oletukseni oli oikea:  se toimii, mutta kun
lämpenee niin eipäs toimikaan.  Hardware-vika!

Kylmäspray-pullo esiin ja kone auki.  Etsin C-lehden numeron 3/91 jossa
A3000 oli esitelty piiri piiriltä ja katsoin mitkä piirit voisivat vaikuttaa
SCSI:n toimintaan.  Sitten vain suihkimaan.  Super DMAC piirin kohdalla
kaikki sitten selvisi, kun sitä jäähdytti, alkoi kone taas toimia.  Vika
löytyi ja oli vielä erittäin looginen!  C-lehden mukaan Super DMAC tekee
SCSI:stä 32-bittisen ja hoitaa DMA-siirron suoraan muistiin.  Siinä on
puskurit, jotka täytetään Western Digitalin SCSI-ohjainpiiriltä tulevalla
8-bittisellä datalla, ja vasta kun nuo puskurit ovat täynnä, puretaan koko
pätkä 32-bittisesti ja nopeasti Amigan muistiin.  Vika olisi tietysti noissa
puskureissa!

Ilmoitin asiasta koneen myyjälle joka lupasi toimittaa uuden piirin
hetimiten ja ilman lisäkorvausta.  Uusi piiri tulikin jo Tiistaina postissa
ja vaihdettuani sen kaikki toimii kuten pitääkin.  A3000 on vielä niitä
kunnolla tehtyjä koneita, joissa hyvin suuri osa piireistä on kannoilla, ja
loputkin piirit ovat itse vaihdettavissa, ainoastaan 68030 ja 68882 ovat
pintaliitostekniikkaa.

@{i}Se toimii! @{ui}

Nyt pyörii boxikin aika mukavasti ja on vain ajan kysymys koska saisi
laitettua linjoille TechnoBBS softan.  Aluksi tuntuu oudolta kun kaikki
tapahtuu noin 10 kertaisella nopeudella peruskoneeseen verrattuna,
esimerkiksi viikon aikana kertynyt postini purkaantui noin kahdessa
sekunnissa QWK-paketistaan...  Eli tehoa on riittävästi ainakin
meikäläiselle:

CopyBack Mode................................ N/A
Instruction Cache............................ ON 
Instruction Burst............................ ON 
Data Cache................................... ON 
Data Burst................................... ON 
Central Processing Unit Type................. 68030
Memory Management Unit Type.................. 68030  (IN USE)
Floating Point Unit Type..................... 68882
Vector Base Register (VBR) Address........... $00000000
Ramsey Chip Revision (A3000)................. N/A
Gary Chip Revision (A3000)................... N/A
DMA/Gfx Chip................................. ECS AGNUS - 2Meg 
Display Mode................................. PAL  
Display Chip................................. ECS DENISE      
VBlank Frequency in Hz....................... 50
Power Supply Frequency in Hz................. 50
Horizontal Frequency in KHz.................. 15.60
Card Slot Installed.......................... NO 
Hardware Clock installed..................... CLOCK FOUND
EClockFrequency in Hz........................ 709379

SPEED COMPARISONS AGAINST KNOWN MODELS & PERIPHERALS
A500 512k or A600 with 1MB CHIP ONLY.........   9.28
B2000, A2000, A1000 or A500 with fast ram....   7.03
A1200/14 68EC020 ICACHE 2MB CHIP ONLY........   4.03
A2500/14 A2620 68020 card....................   2.39
A3000/25 68030 ICACHE IBURST DCACHE NODBURST.   1.06
A4000/25 68040 ICACHE DCACHE COPYBACK........   0.26
CPU Million Instructions per Second..........   5.12
FPU Million Floating Operations per Second...   0.66
Speed of Chip Memory vs A600 Chip Memory.....   5.14
Dhrystones per second........................ 4914
Nics Comment................................. Cowabunga!        
CPU speed in MHz............................. 25.00
 
Tehon lisäksi tuli tietysti monta muutakin extraa, joista enemmän lopussa
olevassa listassa.

Menetykseksi taas voi laskea sen että annoin vanhan koneen mukana 40
megaiset asemat pois ja nyt levytila on vähissä (100 megaa) mutta tuokin
tilanne korjaantuu ajan mittaan, alle 500 megaista asemaa ei tähän koneeseen
kuulemma kannata hankkia, muuten SCSI-ohjain ei pääse oikeuksiinsa...  :-)
Lisäksi meni PC-emulaattori, mutta toisaalta PC-Task pyörii tässä koneessa
jo miltei kyseisen A2088 kortin tehoilla, joten väliäkös sillä.  Ja mihin
kukaan nyt PC:tä tarvitsisi, itsekin käytin emua lähinnä sanakirjojen
pyörittelyyn, tuonkaltaisiin sovelluksiin PC-koneet soveltuvat mainiosti.

@{i}Mikä oli tarinan opetus? @{ui}

1.  ÄLÄ KOSKAAN LÄHETÄ KONETTA MATKAHUOLLOSSA JOS LAITAT JÄLKIVAATIMUKSELLA,
    sillä rahojen toimitus kestää ylettömän kauan!  Käytännössä rahat
    tulivat vasta noin puolentoista viikon kuluttua arkipäivinä laskettuna,
    ja lisänä hidastamassa olivat pääsiäisen pyhät.  Rahaliikenne suomessa
    on KÄSITTÄMÄTTÖMÄN HIDASTA, pelkästään yhden merkkisestä pankista toisen
    merkkiseen kestää kaksi päivää!!

2.  Monimutkaisemmat Amigat kannattaa testata huolella, sillä kone saattaa
    toimia miltei täysin mutta jokin mitätön pikkuasia saa silti sekoiluja
    aikaan.

3.  A3000 on hyvä vaihtoehto sellaiselle joka ei piittaa AGA-grafiikasta ja
    haluaa kuitenkin lisää tehoa.  Ja ainahan löytyy grafiikkakortteja!

@{i}A3000 ominaisuuksien esittely @{ui}

Koneen teholuokasta antoi kuvan jo aiempana ollut Sysinfon tulostaulukko.
Mutta miten muut ominaisuudet?  Kokosin tähän listan tärkeimmistä.
ITSEASIASSA SIINÄ ON KAIKKI, paitsi AGA-grafiikka!

- Prosessorina MC68030, sisältäen MMU:n, joka mahdollistaa esim.
  virtuaalimuistin käytön, UNIX-käyttöjärjestelmän käytön yms.

- Matematiikkaprosessorina MC68882, tämä mahdollistaa peruskoneeseen
  verrattuna joissakin operaatioissa yli 200 kertaisen laskentatehon.

- Edellisten kummankin kellotaajuus 25 MHz.  (Olemassa myös 16 MHz versio
  jossa 68881)

- 2 megatavua CHIP-muistia, joka näkyy prosessorille 32-bittisenä.  Tämän
  vuoksi monet graafiset operaatiot ovat huomattavasti nopeampia.  Lisäksi
  68030 pystyy toimimaan täydellä nopeudella näyttötilasta ja blitterin
  kuormituksesta riippumatta, koska CHIP- ja FAST-muisteilla on kummallakin
  täysin omat väylänsä - tämän vuoksi kone ei tahmaile tippaakaan edes 4096
  värin HAM-tilaa käytettäessä.  Lisäksi normaalistikin mitättömän vähän
  tehoa vievä musiikki-moduulin soitto ei A3000:ssa kuluta oikeastaan
  lainkaan väyläaikaa mikäli kappaletta soitetaan CHIP-muistista.  Agnuksen
  parannukset eivät rajoitu pelkästään kahden megan CHIP-muistiin, vaan myös
  blitteriä on uudistettu.  Se pystyy käsittelemään peräti 16384x16384
  pixelin alueita.

- Super (ECS) Denise, jossa on muutamia uusia grafiikkatiloja.  Näistä
  mainittakoon Super-Hires, jossa vaakatarkkuus on 640:n sijasta 1280, ja
  esimerkiksi Productivity, 72 Hz VGA-tila.  KS3.0:n alla ECS-Denisestä saa
  myös muita tiloja irti, mutta niiden käyttö vaatii Multisync-monitoin.
  
- Maksimissaan 16 megatavua 32-bittistä FAST-muistia suoraan emolevylle!
  Piireiksi sopivat 1MBx4 taikka 4MBx4 ZIP-piirit, 80 ns.  FAST-muistista
  huolehtii tarkoitukseen kehitetty Ramsey-piiri, joka osaa myös hyödyntää
  static column tyyppisiä muisteja, jotka nopeuttavat muistihakuja noin 20%,
  parhaimmillaan 40%.

- Nopea DMA SCSI.  Super DMAC erikoispiiri hoitaa tiedon siirron muistin ja
  SCSI-laitteiden välillä 32-bittisesti.  Varsinaisena SCSI- ohjaimena
  toimii Western Digitalin SCSI-piiri.  Hyvällä kiintolevyllä saadaan
  helposti useiden megatavujen siirtonopeus sekunnissa, kuormittamatta silti
  prosessoria juuri lainkaan.  Näin koneeseen saadaan erinomaiset
  moniajo-ominaisuudet.  Hyvä käytännön esimerkki SCSI-ohjaimen laadusta on,
  että se pystyy samanaikaisesti lukemaan kahdesta eri kiintolevystä
  täydellä nopeudella, ilman että kone alkaa tahmailla.  Siten A3000:ssa
  kiintolevyn nopeus riippuu ainoastaan levystä, ei koneesta/ohjaimesta.

- Display Enhancer.  Normaalin 23-napaisen Genlock-yhteensopivan
  RGB-videoliitännän lisäksi A3000:ssa on VGA-tyyppinen liitäntä
  VGA/Multisync monitoria varten.  Erikoispiiri Amber kaksinkertaistaa
  kuvataajuuden käyttäen apuna välimuistia.  Näin myös lomitetut
  Interlace-tilat saadaan näkyviin VGA-putkelle ilman häiritsevää värinää.
  Jos on valittuna joku muu kuin PAL-tila (Productivity), kytkeytyy Display
  Enhancer tällöin automaattisesti pois, koska tila on jo valmiiksi
  VGA-yhteensopiva.  PAL-tiloissa voidaan käyttää tarvittaessa kahta
  monitoria, joista toinen näyttää esim.  Genlockin PAL kuvaa ja toinen VGA
  kuvaa.

- 4 kappaletta Zorro III väyliä.  Vaikka A3000:ssa onkin jo melkein kaikki
  tarvittava valmiina SCSI-ohjainta myöten, tarvitaan silti laajennus-
  mahdollisuutta.  Zorro III-väylät ovat nopeita, tieto siirtyy niissä 20
  MB/sek, ja prosessorin burst-moodissa 33 MB/sek.  Väylät ovat myös
  yhteensopivia aikaisemman Zorro II-standardin kanssa, jota käytetään
  A2000:ssa.  Näinollen Amiga 3000:een sopivat kaikki A2000 - A4000
  Zorro-laajennuskortit.

- 2 kappaletta PC/AT-väyliä.  Käytettäessä erillistä PC-emulaattorikorttia
  voidaan kyseistä korttia laajentaa normaaleilla PC-laajennuskorteilla.
  Tällöin samoihin kuoriin menee kaksi konetta, Amiga ja PC.

- Videokorttipaikka.  Tähän voidaan liittää videokortteja, sisäinen genlock
  yms.

- 3 kappaletta 3.5" levyasema/kiintolevypaikkoja, joista 2 etupanelissa
  (levyasemia varten).  Erikseen saatavassa tornikotelossa on tilaa huisin
  paljon enemmän, niin 3.5" kuin 5.25" paikkoja on molempia 3 kpl, myös
  korttipaikkoja on yli puolet enemmän.

- Prosessoriväylä.  Mikäli 68030/68882:n tehokaan ei riitä, voidaan asentaa
  lisätehoa turbokortilla taikka välimuistilla.  Tiettävästi myös tämä väylä
  on yhteensopiva A4000:n vastaavan kanssa.

- Kiintolevyltä latautuva Kickstart.  Takaa helpon KS-päivityksen uudempaan,
  vain yksi tiedosto tarvitsee vaihtaa.  Kun A3000:een kytkentään virta,
  ladataan levyltä Kickstart muistiin ja suojataan se MMU:lla siten ettei
  sitä enää resetin yhteydessä tarvitse ladata.  Saatavissa on myös
  EPROM-palikka, jolla voidaan käyttää tavanomaista ROM-pohjaista
  Kickstarttia.  Muistiin ladattava on silti parempi, koska se sijoittuu
  nopeaan 32-bittiseen muistiin ja toimii nopeammin kuin ROM/EPROM
  pohjainen.

Muilta osin kone on kuin muutkin Amigat.  Tarkemmin edellä luetelluista
ominaisuuksista on kirjoittanut Jukka Marin C-lehdessä 3/91.  Käytin itsekin
kyseistä artikkelia yhtenä tietolähteenä.
@endnode
@node TK_HAASTATTELU "Pasi Kovanen: Haastattelussa OctaMED:in tekijä, Teijo Kinnunen"
@{b}
       Pasi Kovanen: Haastattelussa OctaMED:in tekijä, Teijo Kinnunen 
       -------------------------------------------------------------- 
@{ub}
@{i}Täydellinen nimi, ikä ja sotilasarvo? @{ui}

Nimi: Kinnunen Teijo Juhani

Ikä:  Noin 19,5 vuotta.  Eli varmaan melko keskiverto Amiga-käyttäjän
vuodet.  Tosin aloitin Amigan käytön suhteellisen aikaisin, 13-vuotiaana.

Sotilasarvo:  Reservin jääkäri.  Tällä nyt ei tosin ole enää paljoa
merkitystä...  tärkeintä että on takanapäin.

@{i}Paras lapsuusmuistosi? @{ui}

Öö...  Aiheeseen liittyvä muisto voisi olla se, kun isä toi kerran kotiin
salaperäisen laatikon.  Laatikosta paljastui ihkauusi Commodore VIC-20
"personal home colour computer" (tai sinnepäin)!  Itse taisin olla jotain 7
- 8 vuotias.  Tuohon aikaan oli sanassa "tietokone" vielä jotain ihmeellistä
ja eksoottista, luokkakaverit kävivät sitä ihmettelemässä.  Suosikkipelejä
tuolta ajalta olivat tietysti "Linnunammunta" sekä "UFO ja tankki".  Ne piti
syöttää joka kerta käsin, kun ei ollut minkäänlaista tallennusvälinettä.
Kasettiasema hankittiin vasta myöhemmin ja levyasema vasta vähän ennen
C-64:n ostamista.

@{i}Entä harrastuksesi? @{ui}

Niitä on ollut ja mennyt.  Pianoa olen soitellut lapsesta asti, sen lopetin
noin 3,5 vuotta sitten useista eri syistä.  Sen sijaan VIC-20:n jälkeen en
ole tietokoneista päässyt eroon, Amigasta tuskin koskaan pääsenkään.

@{i}Koska ja miten tutustuit Amigaan? @{ui}

Kuten varmaan monilla muillakin, Amiga oli luonnollinen C-64:n seuraaja.
Näin Amigan ensi kerran kauppiaan kotona käydessäni.  Kun olin tottunut
C-64:än, se oli kerrassaan tajunnanräjäyttävä kokemus jollaista valitet-
tavasti tulen tuskin koskaan enään kokemaan.  Ensimmäisen Amigani (B2000)
sain helmikuussa 1987.  Tämän nykyisen A3000:n sain sitten tammikuussa 1991.

@{i}Miten opit ohjelmoinnin? @{ui}

Tietysti VIC-20:llä, minulla on vieläkin tallessa vihko, johon kirjoitin
suunnittelemiani ohjelmia.  Melko lailla primitiivisiähän ne ovat, mutta
löytyypä sieltä ihmeen monimutkaista Basic-koodiakin, noin alle kymmen-
vuotiaan kirjoittamaksi!

C-64:lla taas en ohjelmointipuolella juurikaan edistynyt.  Basicilla tuli
yhä värkkäiltyä, yritykset ohjelmoida assemblerilla olivat tuhoon tuo-
mittuja, C-64 kun on konekielitasolla hyvin vaivalloinen ohjelmoitava.

Amigalla värkkäilin sitten muutaman kuukauden Basic-ohjelmia, sen jälkeen
ostin Latticen C-kääntäjän, ja siitäpä se alkoi...

@{i}Miksi ja koska aloitit OctaMED:n tekemisen? @{ui}

Aloitin sen keväällä 1989 (ikää tuolloin 14).  Syitä on lähinnä kaksi.
Ihastuin SoundTrackerin editointitapaan, se tuntui sopivan minulla kuin
nyrkki silmään.  SoundTracker oli tosin äärimmäisen kehnosti ohjelmoitu ja
siksi lähes käyttökelvoton, vaikka Protracker on jo sentään käyttökelpoinen,
on se vieläkin mielestäni tökerö esitys.  MED:n tein, koska halusin
moniajossa toimivan ohjelman, jota voisin laajentaa ja korjata omien
tarpeitteni mukaan.  Toinen syy on se, etten ollut aiemmin kokeillut
ollenkaan Amigan ääniohjelmointia, pitihän sitäkin kokeilla.  Näin syntyi
MED V1.12, ensimmäinen joka julkaistiin Fish-levyllä.

Sen jälkeen alkoi tulla postia ja parantelin ohjelmaa edelleen.  Jouluna
1989 sain lahjaksi tämän Rolandin (U-20) joten MIDI oli ehdoton.  Edelleen
MED kehittyi ja kehittyi, versioon 3 saakka.

Ratkaiseva muutos tuli, kun Ray Burt-Frost, joka silloin pyöritti
englantilaista Amiganuts United -firmaa joka myi PD/lisenssiohjelmia, otti
yhteyttä ja sanoi olleensa kiinnostunut MED:stä.  Tein MED:iin yhä lisää
versioita (V3.1 - V3.22), ja rinnan OctaMED V1 - V2 - jotka olivat
kaupallisia (nykyisin vapaasti levitettäviä).  Tämän jälkeen en katsonut
tarpeelliseksi ja järkeväksi pitää yllä sekä vapaasti levitettävää että
kaupallista versiota (lue:  rahantulo sai minut ahneeksi :-), joten MED jäi
versioon V3.22.

OctaMED V3/V4 oli ensimmäinen suuria muutoksia sisältänyt pelkästään
kaupallinen versio.

Viime kesänä, juuri ennen armeijaan lähtöä, sain valmiiksi version 5, joka
jo hahmottaa sitä suuntaa, mihin olen menossa.

@{i}Miten sait OctaMED:n kansainväliseen levitykseen? @{ui}

Vastaus tulikin jo yllä.  Luultavasti MED:n suosio on osasyypää siihen, että
OctaMED:kin on varsin suosittu ohjelma.

@{i}OctaMED:n kehitys tulevaisuudessa?  Suunnitelmia? @{ui}

Tällä hetkellä olen aloittanut työn V6:n kanssa.  En yleensä lupaa mitään
etukäteen, mutta hiukan voin vihjaista:

Käyttäjäliittymässä tulen käyttämään uutta RTFSWB-nimistä rutiinistoa, joka
suorittaa gadgettien yms.  asettelun automaattisesti riippuen käyttäjän
valitsemasta fontista.  Eli OctaMED:stä tulee fonttiriippumaton.  Tämä
helpottaa myös ohjelmointityötä sekä ohjelman käännöstä (esim.  OctaMED V5
tullaan julkaisemaan Saksassa saksankielisenä).

Lisäksi on ARexx-liittymä melko korkealla prioriteetilla.  Tämä on juuri se
suunta, mitä haluan; OctaMED:n tulee olla käyttäjän laajennettavissa ja
konfiguroitavissa mahdollisimman pitkälle.

V6:ssa tullee myös olemaan mahdollisuus MIDI-tiedostojen lukuun ja
kirjoitukseen (tätä kirjoitettaessa talletuspuoli on tehty).

Lisäksi on pyydetty korkeatasoista nuotinnoseditoria, tämä vasta pidemmällä
aikavälillä (eli V7->).

@{i}Oletko netonnut ohjelmasta paljon? @{ui}

Tarkkaa summaa en tällä hetkellä edes tiedä.  Taitaa olla kuitenkin vielä
viisinumeroinen.  Hyvät taskurahat silti!

@{i}Mitä mieltä olet Commodoresta ja Amigasta? @{ui}

Amiga on mielestäni erinomainen tietokone, joka on saanut aivan liian vähän
huomiota osakseen.  Kovopuoli on kohtalainen, tosin alkaa jo jäädä jälkeen
uusimmista PC/Mac-koneista.  Sen sijaan Amigan käyttöjärjestelmä on
ehdottomasti paras mitä tiedän!  Sitä on suorastaan nautinto käyttää ja
ohjelmoida.  En usko että koskaan pystyisin samalla tavalla suhtautumaan
esim.  PC:n käyttöön.

Sen sijaan suuri ongelma on Amigan maine ammattipiireissä.  Sillä ei ole
käytännössä mitään arvostusta eikä sitä tunneta kuin pelikoneena.  Jopa
peleissä alkaa PC käydä niskan päälle.  Tästä on seurauksena kunnollisten
high-end softien puute, esim.  kunnon taulukkolaskentaohjelmaa (vrt.
Microsoft Excel) ei Amigalle yksinkertaisesti ole.  Ainoa poikkeus on
grafiikkapuoli.

Tietysti Commodore on osasyypää tähän, mainonnan herättäessä huomiota
olemattomuudellaan.  Ymmärrän kuitenkin että C= on melkoisessa noidan-
kehässä.  Laitetta ei osteta, koska ei mainosteta tarpeeksi - tarpeeksi ei
voi mainostaa, koska laitetta ei osteta tarpeeksi.  Lisäksi kansain- välinen
lama on huonontanut entisestään Commodoren tilaa.  En odota Commodorelta nyt
mitään ihmetekoja, toivon ja rukoilen vain että se ei kaatuisi lopullisesti
ennen parempia aikoja.

Olen todella huolestunut Amigan tilasta.  Ohjelmistovalmistajat yksi
toisensa jälkeen siirtyvät PC-puolelle (WordPerfect, Dr.  T's, Gold Disk),
koska Amiga ei enää _kannata_.  Saa nähdä tuleeko A5000:takaan vai kaatuuko
se Commodoren rahapulaan?

@{i}Entä Suomen Amiga-tilanteesta? @{ui}

Suomen tilanne on pienoismalli kansainvälisestä tilanteesta, sillä
erotuksella että Amigan maine ja asema on vielä huonompi, koska Commodore
Finlandia ei ole olemassakaan.

@{i}Mikä on nykyinen laitteistosi, Amiga- ja musiikkipuolella? @{ui}

A3000/25/105, CD-ROM, modeemi, kirjoitin, digitoijat, MIDI-liitäntä.
Musiikkipuolella on yhä vain U-20 ja pieni mikseri.  En ole niin tuottelias
säveltäjä, että todennäköisesti laajentaisin musiikkilaitteistoani.

@{i}Terveisiä Sakun lukijoille? @{ui}

Sain vasta tänään ensi kerran Sakun käsiini Kovaselta, ja hyvältä näyttää!
Pitäkääpäs samaa linjaa yllä, ja ostakaa runsaasti OctaMED:jä!  :-)

Näin siis Teijo J.  Kinnunen käytti tehokkaasti ilmaista mainostilaa
hyväkseen.  Seuraavassa Sakussa jälleen uudet uhrit!
@endnode
@node EU_AMIGA "Marko Pudas: Amiga ja Euroopan Unioni"
@{b}
                   Marko Pudas: Amiga ja Euroopan Unioni 
                   ------------------------------------- 
@{ub}
YO-aineena kirjoitin pienen pätkän mielipiteitäni EU:sta, ja jo siinä
vaiheessa tuli mieleeni, että näitä asioita on tuotava julki yleisemminkin.
Suomen EU:iin liittymisen yhteydessä on puhuttu vain maataloudesta joka
sinäänsä on tietenkin tärkeä kansantaloudellemme, mutta eikö kukaan ole
muistanut meitä tavallisia tietokoneen käyttäjiä?

Saamme siis ennen kaikkea edullisen hintatason ja yhteiset standardit.
ATK-alan yrityksien kannalta etuna tässä on, ettei jokaisen yrityksen
tarvitse tarkistuttaa samaa tuotetta erikseen, vaan yksi tarkastus EU:hun
tuotaessa ensi kertaa riittää.  Tosin sähköturvallisuus loppujen lopuksi
laskisi hieman, EU-tasolle sirryttäessä Suomen huipputasosta.  Pohjimmiltaan
EU on taloudellinen järjestö, jonka perusperiaatteena on vapaa kaupankäynti
ja rahapolitiikka eli monetaristinen talouspolitiikka; "inflaation torjunta
ja valuutan suojelu ennen suhdannevaihteluita ja esim.  työllisyyden
hoitoa".  EU:n idea lähti jo 1900-luvun alussa liikkelle Saksan hiili- ja
terästeollisuuden tarpeista, luomalla vapaita markkinoita.  Monien vähemmän
asiaan perehtyneiden kommenteista kuulee yleensä ensimmäisenä EU:n tuovan
edullisia hintoja.  Niin se varmasti tuokin joillakin aloilla.  Mutta mitä
se tietokoneisiin ja varsinkin Amigaan liittyy?

ATK-tarvikkeiden jälleenmyyjänä esim.  minulla ei ole tulevaisuutta EU:ssa
vaan siirryn hyvällä opiskelemaan akateemisille aloille joita tämä muutos
eniten hyödyttää.  Tämä johtuu siittä yksinkertaisesta syystä, ettei minulla
ole mitään mahdollisuutta jatkaa hintakilpailuani 50 markan voitolla
toimivia Englantilaisia postimyyntifirmoja vastaan.  Käytännössä tekisin
enemmän tappiota, kuin voittoa.  Lisäksi EU:n direktiiveissä on asetettu
tiukat määräykset jälleenmyyjien tuotevastuulle, joihin en minä ainakaan voi
suostua!  Periaatteessahan Amigan hankintaa harkitseva henkilö olisi iloinen
tästä tilanteesta, kun saa esim.  Amiga 1200:n 250 mk edullisemmin!  Mutta
siihen se jääkin.  Amigaa löytyisi vain kun osaisi etsiä, mutta entä ne
jotka ovat hankkimassa uutta konetta ja jotka eivät ole kuulleetkaan jostain
AMIGAsta, jota on saatavissa vain jostain ulkolaisista liikkeistä tai
jostain postimyynnistä!  Ei paljon AMIGAn käyttäjiä, niin ei paljon
AMIGA-koneita EU:ssa!  Ainakin minulle näitä asioita tutkiessani on tullut
selväksi, että myönteisen EU-kansanäänestys-tuloksen myötä myyn AMIGAni kun
sen vielä saan kaupaksi ja ostan PC:n alkuperäisilä ohjelmilla (Huom.
ohjelmatilanne jäljempänä).  Use-Computer Ky:n toiminta loppuu
todennäköisesti direktiivitarkan kilpailun alla - ja saan todella hyvät
motiivit yliopisto-opiskeluun.  Edellisen pohjalta joku voisi huomauttaa,
että mainostetaanhan jo nyt keski-Euroopassa enemmän Amigaa, kuin Suomessa.
Mutta eihän EU ole VIELÄ lopullisesti yhdentynyt!  Ja luuleeko joku, että
saksalaiset firmat suostuisivat kustantamaan Amigan käyttöä lisääviä
valtavaa mainoskampanjaa täällä Suomessa mitättömillä markkinoilla, kun
tarvittavan kohderyhmän, eli Amigoista jo ennestään tietävät ihmiset
tavoittaa alan lehdistöstä.  Vielä vähemmän Amigaa.  Ja mikä hieno
markkinarako suurille PC-kloonien valmistajille, jotka osaavat kyllä
vakuuttaa koneen hankintaa rahoittaviin henkilöihin tehomainonnallaan ja
"ammattitaidollaan"!

EU:n myötä viimeistään astuvat voimaan uudet direktiivit tietokoneiden
ohjelmistojen kopioinnissa EU-maissa.  Mikro-PC Lehti 5/92 on Maastricht:in
sopimuksen pohjalta selvittänyt ko.  asiaa.  Nämä direktiivit tulevat
suoraan tässä muodossa voiman EU:n liittymisen myötä:

- Ns.  yksityiskopiointi on täysin kiellettyä.  Nyt ennen EU:ta Suomessa on
  periaatteessa luvallista ottaa työpaikan ohjelmasta kopio ja opetella sen
  käyttöä kotona.  EU:ssa tämä on rinnastettu rikolliseen toimintaan.

- Kaupallisen tietokoneohjelman kääntäminen alkukielelle koodin rakenteen
  tutkimista varten on myös kiellettyä!  Tämä ns.  "reverse engineering" on
  nykyään hyvin yleistä tietokoneohjelmien teossa.  Tämän direktivin
  perusteella on ohjelmatalojen toiminnan jatkaminen katsottu käytännössä
  mahdottomaksi EU:n yhdentymisen jälkeen.  Eli ei Eurooppalaisia
  pelitaloja, koska tekijän edut on suojattava keinolla millä hyvänsä.  Niin
  ja ei sitten PD-ohjelmiinkaan tai demoihin uusia rutiineita mistään
  kaupallisista ohjelmista!

- Monien eri tietokonelehtien artikkeleista olen lukenut ikäviä tietoja
  kaikkien piraattikopioiden metsästyksestä.  Jokainen on varmaan kuullut
  uutisista kuinka piraattipurkkeja on kaadettu ja kuinka yritykset on pantu
  tehotarkkailuun ohjelmistojen alkuperäisyyden suhteen.  Ellen ole kovin
  väärin ymmärtänyt, niin EU:n myötä on esimerkiksi jollakin ohjelmisto-
  kauppiaalla (Microsoft) oikeus virkavallan kanssa käydä tarkistamassa
  yrityksen kovalevyt ym.  jos on epäilyksiä!  Jokainen tietää varmaan jo
  nyt mitä piraatin löytyminen käytännössä tarkoittaa ko.  yritykselle;
  aloitteleva uusi firma on mennyttä.  Lisäksi yksityisen ohjelmien
  kopioidenkin asema tultaisiin romuttamaan.  Hyvä tietenkin sinäänsä jos
  Keltaisen-Pörssin ilmoitukset:  "Myydään Cannon Fodder:  20 mk"-tyyliset
  ilmoitukset häviävät.  Mutta hauskaa se ei enään ole siinä vaiheessa, kun
  tarkastuksia aletaan tekemaan ovelta ovelle "kaverien" vihjeiden
  perusteella suuremman virkavallan edustajajoukon kanssa.  Jokainen Amigan
  omistaja tietää miten on kopioiden laita Amigalla.  Vai väitätkö, ettei
  sinulla ole yhtöön piraattikopiota?  (Huom!  tilanne Englannissa:  Amiga
  Format - Joulukuu,  1993)

Ja EU:sta vielä noin yleisesti:  Jonkin aikaa sitten A-Studiossa oli juttua
EU:n julkisuus säännöksistä (jos et tiedä mistä on kyse, niin lue seuraava
huolella).  EU:n julkisuussäännöksien mukaan salaisten asiakirjojen lisäksi
niin yleisön kuin kaikkien tiedotusvälineidenkin olisi mahdotonta päästä
käsiksi asiakirjoihin, jotka voidaan rinnastaa esim.  EU:n ulkopolitiikkaan.
Esim.  tähän paljonpuhuttuun maatalouteen liittyen:  Suomessa kehitetään
vaikkapa rypsiöljyä täydellisesti hyödyntävä traktori joka olisi vieläpä
hyvin taloudellinen.  Suuri saksalainen traktoritehdas ei tietenkään pidä
tästä kituvan Valmetin hengenvedosta, joka tuntuu antavan sille uutta
voimaa, ja käyttää rahan valtaansa.  Ilman saksalaistraktoritehdastakin EU
luokittelee tämän asian ehdottomasti yleisöltä kiellettyihin (liittyen ulko-
tai kauppapolitiikkaan).  Pian astuu voimaan kaikessa hiljaisuudessa
direktiivi, joka mukaan traktoria ei saa viedä EU:n ulkopuolelle.  Valmet
tästä luonnollisesti täysin tietämättömänä tuottaa suuria eriä Venäjän
myyntiin, vaikka sinne vienti onkin silloin tullimuurien vuoksi äärimmäisen
vaikea.  Valmetille jää käsiin satoja, jopa tuhansia traktoreita, jotka
eivät yllättäen pääsekään Venäjälle tai kelpaa keski-Eurooppaan, koska
edellä mainittu suuri saksalainen traktorifirma on vaikutusvallallan
löytänyt jonkin puutteen suomalaisista traktoreista.  Ja ko.  traktorien
muunnellun version tuotanto alkaa jossain keski-Euroopassa.  Valmet kaatuu
lopullisesti.  Suomen perustuslain mukaan oikeudessa ei riitä edes
lieventäväksi asianhaaraksi, jos jokin rikkomus on tehty uudesta
säännöksestä tietämättä.  Ja entäs miten kävisi EU:n myötä, kun vain
harvoista päätöksistä ja elämäämme säätelevistä direktiiveistä ei saisi
tietoa vaikka kuinka hakisi sitä?
@endnode
@node SPECTRUM_EMPLANT "Tomi Jaskari: GVP Spectrum ja EMPLANT pikatestissä"
@{b}
            Tomi Jaskari: GVP Spectrum ja EMPLANT pikatestissä 
            -------------------------------------------------- 
@{ub}
Kalusto:	Amiga 4000, GVP Spectrum ja EMPLANT
		Broadline Oy - Seppo Virtanen

Testattavana oli siis Amiga 4000 kahdella laajennuskortilla; GVP:n
Spectrumilla, joka on 24-bittinen täysvärikortti ja EMPLANT:illa, joka
Macintoshin ROM-piireillä tekee Amigasta täysverisen Macintosh Quadran.

Pientä hapuilua oli asetusten kanssa ja systeemi pommitti Bus-erroreilla.
En ehtinyt puhelimitse kysellä apua, mutta Seppo kyllä näytti konetta pois
hakiessaan, että kaikki Mac-toiminnotkin toimivat täysvärisinä kunhan hän
asetti asetukset oikeiksi edellisten lainaajien jäljiltä.

Sain koneen sisään kannettuna perjantaina ja maanantaina Seppo haki sen
pois.  Harmikseni en ehtinyt testaamaan konetta kuin muutaman tunnin
sunnuntai-iltana.

Kiitän Seppo Virtasta viikonloppulainasta.

@{i}EMPLANT @{ui}

EMPLANT on Utilities Unlimited -firman Mac-emulaattori; tekijänä mm.  Jim
Drew, joka on luvannut toimivan emulaattorikortin myös PC:lle ja muille
konehirviöille (itseasiassa EMPLANT tarvitsee vain sopivan ohjelmiston
emuloidakseen muita koneita [JS]).

@{i}Great Valley Products @{ui}

GPV on Amiga-oheislaitteisiin keskittynyt yhdysvaltalainen yritys.  Se on
saavuttanut laadukkailla ja teknisesti hyvin toteutetuilla laitteillaan
hyvän maineen.

@{i}Demo- ja pelitesti @{ui}

Useimmat demoni ja pelini eivät suostuneet testilaitteessa toimimaan vaan
jäivät joko jumiin tai aiheuttivat ohjelmistovirheen eli gurun.

Paras ei-suostunut-toimimaan-demoluokassa oli The Mouse Ate the Cat, joka
selvässä kuvassa ilmoitti etteivät demot välttämättä tykkää
kiihdytinkorteista.

Heh... mikä onkaan demo-ohjelmoinnin syvin olemus.

Demoista sain toimimaan musiikkivideomaisen Coman ja AmigaLibDisk115:lta
löytyneet klassikot Marketroid ja Killer vuodelta 1987.  Ne onkin sitten
ilmeisesti ohjelmoitu Commodoren suosituksia noudattaen.

EMPLANT:in avulla pelasin kahta Mac-peliohjelmaa, Lode Runneria
(Brøderbundin peliklassikko alunperin Commodore 64:lle), jossa "Game Over"
-teksti pyöri tosi nopeasti kun viimeinenkin kuopankaivajani oli heittänyt
ahdisteltuna hengensä, sekä jatsia.

@{i}Spectrumin ohjelmista ja tekniikasta @{ui}

Spectrumin mukana tulee hyötyohjelmat täysvärigrafiikan tekoon, usean
monitorin yhdistämiseksi virtuaalinäytöksi, grafiikkatilojen asettamiseen,
hiiriosoittimen muuttamiseen ja niin edelleen.

Maalausohjelmalla ehdin tehdä muutaman komean väriliutuksen ja ihastella
kuinka paljon sujuvammaksi ja värikkäämmäksi grafiikan tekeminen on
muuttunut kymmenen vuoden aikana.  Vuonna 1983 muistan väsänneeni
piirto-ohjelman ABC80:lle, jossa oli 2x3 kokoinen merkkigrafiikka,
massamuistina kasettinauhuri ja mustavalkomonitori.

Deluxe Paint -ohjelmaan verrattuna piirto-ohjelma oli modulaarisempi ja
usean grafiikkatiedoston editoiminen yhtä aikaa oli mahdollista omissa
ikkunoissaan!

@{i}Laitteisto nopeusvertailussa @{ui}

SysInfo V3.22 by Nic Wilson
---------------------------

CopyBack Mode................................ ON
Instruction Cache............................ ON
Instruction Burst............................ ON
Data Cache................................... ON
Data Burst................................... ON
Central Processing Unit Type................. 68040  (IN USE)
Memory Management Unit Type.................. 68040  (IN USE)
Floating Point Unit Type..................... 68040  (IN USE)
Vector Base Register (VBR) Address........... $07826E0C
Ramsey Chip Revision (A3000)................. N/A
Gary Chip Revision (A3000)................... N/A
DMA/Gfx Chip................................. AGA ALICE - 2Meg
Display Mode................................. DBLPAL:High Res
Display Chip................................. AGA LISA CHIP
VBlank Frequency in Hz....................... 50
Power Supply Frequency in Hz................. 50
Horizontal Frequency in KHz.................. 29.45
Card Slot Installed.......................... NO
Hardware Clock installed..................... CLOCK FOUND
EClockFrequency in Hz........................ 709379

SPEED COMPARISONS AGAINST KNOWN MODELS & PERIPHERALS
A500 512k or A600 with 1MB CHIP ONLY.........  34.55
B2000, A2000, A1000 or A500 with fast ram....  26.15
A1200/14 68EC020 ICACHE 2MB CHIP ONLY........  15.02
A2500/14 A2620 68020 card....................   8.89
A3000/25 68030 ICACHE IBURST DCACHE NODBURST.   3.95
A4000/25 68040 ICACHE DCACHE COPYBACK........   1.00
CPU Million Instructions per Second..........  19.08
FPU Million Floating Operations per Second...   4.02
Speed of Chip Memory vs A600 Chip Memory.....   4.32
Dhrystones per second........................ 18281
Nics Comment................................. MOTOROLLIN'
CPU speed in MHz............................. 20.60

@{i}EGS 28/24 Spectrum -kortin tekninen erittely @{ui}

Bus interface		Zorro II/Zorro III auto-sensing. Zorro II interface
provides a 16-bit	to Amiga FAST RAM and storage devices. Zorro III
			uses a full 32-bit interface.

Internal Graphics Architecture: 32-bit Video Local Bus (VLB) emulation.

			Data are long-word aligned and pixel-packed for
			maximum RAM conservation (RGBR/GBRG/BRGB/...)

Frame Buffer		1 or 2 MB if Display RAM (DRAM), with 16- or 32-bit
			access to Amiga FAST RAM via Zorro II or Zorro III
			bus.

DRAM			CAS Control, 70 ns 512k chips in SOJ package

Maximum pixel display speed:	28,000,000 pixels/second
				@ 24 bits/pixel (16.7 M colors)
				80,000,000 pixels/second
				@  8 bits/pixel (256 colors)

Maximum Display Resolution:	Programmable from 320 x 200 to
				1600 x 1280 (interlaced) @ 4-bits
				1280 x 1024 (interlaced) @ 8-bits
				1024 x 768 (interlaced) @ 16-bits
				800 x 600 (non-interlaced) @ 24-bits
@endnode
@node VIEWTEK "Harri Salokorpi: Viewtek 2.1"
@{b}
                        Harri Salokorpi: Viewtek 2.1 
                        ---------------------------- 
@{ub}
Thomas Krehbiel on kunnostautunut tekemällä monia Amigan
huippugrafiikkasoftia kuten ImageFX:n ja Cinemorphin.  Hän on myös kahden
Freeware/Sharewareohjelman "isä":  Rend24:n ja Viewtekin.  Viewtek on
kuvannäyttöohjelma, joka näyttää GIF/JPEG/IFF-kuvia sekä animaatioita ja
ikoneita.  Ohjelma tukee monia Amigan näyttökortteja kuten Picassoa,
Retinaa, OpalVisionia, DCTV:tä, Firecracker 24:ää, IV-24:ää ja kaikkia
EGS-yhteensopivia kortteja.

Viewtekin vahva puoli on se, että se tukee jo valmiiksi kaikkia tärkeimpiä
kuvatyypejä ja datatyyppien kautta vielä lisää (datatyypit ovatA AmigaOS
3.0:aan lisätty ominaisuus, jonka avulla ohjelmat voivat käyttää niille
tuntemattomia tiedostotyyppejä, vrt.  kirjastot).  Valitettavasti Viewtek ei
vakuuta nopeudellaan.  Viewtek purki 768x480 24-bittistä JPEG:iä tasan 3
minuuttia perus-A1200:ssa.  FastJPEG purki saman kuvan 47 sekunnissa, eli 4
kertaa Viewtekiä nopeammin.  Kuvanlaatu oli sama.  800x600 256-värisen
GIF-kuvan Viewtek purki 25 sekunnissa, kun taas Multiview ZGIF-datatyypillä
purki saman kuvan 8 sekunnissa.  Viewtekin voi tosin optiolla saada
käyttämään datatyyppejä sisäisten purkurutiinien sijaan.

Viewtek tukee vain ANIM7-animaatioita.  Tämä tarkoittaa, että mm.  Deluxe
Paint -animaatiot (ANIM5) eivät sinällään pyöri Viewtekillä, vaan ne pitää
muuntaa ANIM7-animaatioiksi.  Ohjelmapaketissa tulee mukana
MakeAnim7-ohjelma, joka hoitaa muuntamisen.  ANIM7-animaatiot ovat jonkin
verran alkuperäisiä animaatioita löysemmin pakattuja, mutta toisaalta ne
pyörivät paremmin hitaammissa koneissa.  Viewtek voi näyttää animaatioita
suoraan kovalevyltä, mutta käytännössä se vaatii todella nopean
DMA-SCSI-kovalevyn ja suhteellisen paljon muistia buffereita varten.
Ainakaan Amiga 1200:n sisäisen kovalevyn nopeus ei riittänyt animaatioiden
pehmeään näyttämiseen.  Sen sijaan muistista näytettyinä animaatiot pyörivät
hyvin ja nykimättä.

Viewtek on kelpo ohjelma, joka kuitenkin kaatuu hitaammissa koneissa
toimintojensa tahmaukseen.  Turbokoneiden ja näyttökorttien omistajille se
on kuitenkin hyvä valinta ominaisuuksiensa vuoksi.  Peruskoneiden käyttäjiä
sen sijaan suosittelen hermojen säästämiseksi hankkimaan ainakin JPEG-kuvien
katseluun FastJPEG 1.10:n.  Viewtek 2.1 vaatii KS2.0:n.

Modemistit löytävät ohjelman esimerkiksi Moonlight Sonatasta:  918-161763.
@endnode
@node SCALA500 "Esa Heikkinen: Scala 500"
@{b}
                          Esa Heikkinen: Scala 500 
                          ------------------------ 
@{ub}
Scalat ovat Digital Visionin tekemiä video-, esitysgrafiikka- ja
multimediaohjelmia Amigalle.  Scaloja on useita eri versioita, joista
edullisin on Scala 500-versio (500 ei silti viittaa Amiga 500:aan!) ja
kallein Scala Multimedia 300, joka on jo täydellinen multimediaohjelma.
Ominaisuudet ja tilankäyttö riippuvat versioista:  500-versiolla voi lähinnä
videotekstittää, kun taas MM300-versiolla voi rakentaa täydellisen
multimediaesityksen Laserdisc-soittimia ohjaten yms.  Scala MM300 vaatii
noin 16 megatavua levytilaa ja tarvitsee kunnolla toimiakseen myös vähintään
68020-prosessorin, kun taas 500-versio vie vain noin 1.5 megatavua ja toimii
jo 7 MHz 68000-Amigoissa isommin tahmailematta.

Tässä artikkelissa perehdymme karvalakkimalliin, Scala 500:aan.  Kuten jo
johdannossa totesin, soveltuu tämä versio erinomaisesti videoiden
tekstittämiseen genlockilla tai ilman.  Työhön voidaan käyttää normaaleja
Amigan fontteja sekä esimerkiksi DPaintilla tehtyjä IFF-brusheja.

Itse tekstityksen teko on todella nopeaa ja helppoa.  Tekstitys tehdään sivu
sivulta, ja tuloksen voi katsoa heti.  Sivuja saa myös myöhemmin muuttaa
aivan siinä järjestyksessä kuin itse haluaa.  Kun uusi sivu luodaan, on
mahdollista ladata haluttu IFF-taustakuva, jota voi käyttää sellaisenaan tai
jonka päälle tehdään tekstiä halutulla fontilla.  Taustakuvaa voi käyttää
useamman tekstiruudun taustana, koska aloitettaessa uusi sivu sille tulee
sama taustakuva automaattisesti, ellei toisin määrätä.  Jos taustakuvaa ei
valita, kysyy ohjelma halutun grafiikkatilan ja tarkkuuden.  Kun taustakuvaa
ei valita, tulee taustaksi tumman sininen, jonka tilalle genlockia
käytettäessä tulee videokuva.  Tarvittaessa taustan värin saa myös säätää
haluamakseen, ellei esimerkiksi ole genlockia käytettävissä ja halutaan
tekstittää muuten.

Tekstitettäessä voidaan käyttää tavallisia Amigan fontteja.  Myös
monivärifontit ja skaalattavat CG-fontit toimivat.  Tarvittaessa vaikka
jokaisen rivin fontin ja tekstin koon/värin voi määrätä.  Samoin jokaiselle
riville voi määrätä erikseen efektin, jolla teksti tulee esiin.  Siten ei
ole välttämätöntä tuoda koko tekstisivua kerralla näkyville, vaan teksti voi
muotoutua ruudulle vaikka rivi riviltä tyylikkäästi.  Erilaisia efektejä on
34.  Tekstitystä varten on useita erilaisia tyylejä:  alleviivaus,
kursivointi, varjostus ym., ja myös upea 3D-look, jolla tavallisen
yksivärisen fontin saa näyttämään kolmiulotteiselta monivärifontilta.
Jokaista edellämainituista tyyleistä voi hienosäätää, kuten esimerkiksi
alleviivauksen paikkaa, varjostuksen ja 3D:n syvyyttä samoin kuin
esimerkiksi merkkien väliä.  Tarvittaessa säädöt saa tehtyä vaikka
jokaiselle tekstiriville erikseen.  Varjostus- ja 3D-tehosteita käytettäessä
tummansininen tausta on hyvä, koska kirjaimien varjostukset voivat olla
esimerkiksi mustalla, jota ei erottaisi mustan taustan päällä.  Kuvan päällä
taas niin musta varjostus kuin kirjaimetkin erottuvat.

Tekstin mukaan voi lisätä kuvia ja IFF-brusheja eli Dpaintilla tehtyjä
pieniä kuvia tai symboleita.  IFF-brushit saa luonnollisesti jopa
taustakuvan päälle, mutta silloin brushin ja taustakuvan paletti tulee olla
sama, muutoin brushin värit eivät näy oikein.

Kun halutut tekstisivut on laadittu, palataan alkutilaan, jossa ruudulla
näkyy lista muistissa olevista tekstisivuista.  Tässä vaiheessa tekstitystä
voidaan esikatsella ja sivujen järjestystä muuttaa.  Myös minkä tahansa
sivun sisältöä voidaan käydä muuttamassa tai poistaa sivu kokonaan.  Uusia
tekstisivuja voidaan luoda haluttuun kohtaan.  Lopuksi jokaiselle sivulle
voidaan määritellä näyttöaika sekunteina tai haluttaessa käyttää
hiiriajastusta, jolloin sivut vaihtuvat hiiren näppäimiä painamalla.
Samalla jokaiselle sivulle voidaan määrittää efekti, jolla sivua vaihdetaan.
Erilaisia efektejä on 40, ja valinnan yhteydessä voidaan valita asteikolla
1-10 myös nopeus, jolla efekti tapahtuu.  Jos efektiksi valitaan esimerkiksi
TV:stä tuttu scrollaus, voidaan nopeudella määrätä tekstin vieritysnopeutta.
Jos taas valitaan jokin "mosaiikkitehoste", vaikuttaa nopeus siihen, kuinka
nopeasti uusi sivu muodostuu näkyviin.  Haluttaessa käyttää samaa efektiä ja
nopeutta kaikilla tekstisivuilla se saadaan aikaan parilla hiiren näppäimen
painalluksella ilman, että jokaisen sivun tiedot pitäisi määritellä
erikseen.

Tämän jälkeen tekstitysohjelma on valmis; se voidaan tallentaa ja käyttää.
Jos valittiin ajastus sekunteina, käynnistää RUN-painikkeen painaminen
tekstityksen ja se rullaa/vaihtaa tekstisivut itsekseen alusta loppuun.  Jos
taas valittiin hiiriajastus, vaihtuvat sivut hiiren näppäimistä:  oikea
näppäin tuo seuraavan tekstisivun ja vasen selaa taaksepäin tarvittaessa.

@{i}Yhteenveto @{ui}

Videotekstitykseen Scala on ehdoton hankinta jokaiselle videoelokuvien tekoa
harrastavalle tai genlockin omistavalle.  Scala antaa mahdollisuudet aina
kotivideon tekstityksestä vaikkapa elokuvan suomentamiseen asti.  Myös ilman
genlockia voi Scalaa käyttää:  esimerkiksi modulaattorin avulla voi
nauhoittaa Amigan kuvaa videolle tavalliseen tapaan.
@endnode
@node AVM "Pasi Kovanen: Amiga Voice Mail 1.19"
@{b}
                    Pasi Kovanen: Amiga Voice Mail 1.19 
                    ----------------------------------- 
@{ub}
Uusimpiin modeemeihin kuuluu faxin ja modeemin lisäksi usein varustukseen
nk.  voicemail-ominaisuudet.  Modeemi sisältää tällöin tarpeellisen
piiristön puhelun samplaamiselle ja samplatun äänen toistamiselle
puhelinlinjalle.

AVM on erittäin kehittynyt Voicemail-softa Amigalle.  Tätä kirjoitettaessa
tuki löytyy LineLink, ZyXel ja Dolphin-modeemeille sekä Rockwellin
piiristöön perustuville modeemeille.  Testikoneessa oli käytössä LineLink
144e-modeemi.

AVM on tautisen monipuolinen ja -mutkainen softa.  Käyttäjäliintä on sentään
hyvä, sillä AVM vaatii toimiakseen MUI:n jota hyödynnetään tehokkaasti.
(MUIhan on Stefan Stuntzin tekemä käyttöjärjestelmän
käyttäjäliityntärutiinien laajennus.) Kun klikkaa AVM:n ikonia, aukeaa
näytölle n ikkunaa.  Lisäksi rekisteröimättömässä versiossa tulee n+1
ikkunaa, kun AVM aukaisee muistutusikkunan.

Ohjeet kannattaa lukea huolella ennen AVM:n käyttöönottoa.  Ensin
konfiguroidaan modeemin asetukset kuntoon.  Sitten nauhoitetaan tarvittavat
samplet ("Tämä on sen ja sen vastaaja" ym.) ja valitaan, millainen systeemi
halutaan.  Omat viestisamplet voi nauhoittaa joko luurin kautta tai muuttaa
IFF-sampleista.

AVM voi toimia normaalin puhelinvastaajan kaltaisena laitteena, joka kertoo
viestin, piippaa (piippikin on konfiguroitavissa) ja nauhoittaa viestin.
Lisäksi ohjelman saa toimimaan nk.  multimailboxina, jolloin systeemiin
voidaan jättää eri postilaatikoihin viestejä riippuen siitä, kenelle viesti
jätetään.

Viestit voidaan kuunnella joko luurista, modeemin kaiuttimen kautta tai
Amigasta.  Jälkimmäistä vaihtoehtoa en voi suositella, sillä ohjelma, joka
muuttaa samplet IFF:ksi, on tajuttoman hidas jopa 68030/40:lla.  Onneksi
tosin AVM:n voi laittaa automaattisesti konvertoimaan viestit IFF:ksi heti
niiden saavuttua, jolloin ne odottavat valmiina kiintolevyllä.

AVM ymmärtää myös faksien ja purkin päälle.  Mukana on tuki sekä GPFaxille
että AxSh:lle.  Jos vastaajaan soittaa faxilla, siirtää AVM puhelun suoraan
GPFaxille (LineLink ei tosin tunnista faxia automaattisesti, joten ko.
modeemia käytettäessä tulee soittajaa pyytää ensin painamaan kakkosta ja
sitten aloittamaan faksin lähetys).  Samoin datapuhelun tullessa menee
puhelu suoraan purkkisoftalle.

Pienenä bonuksena AVM mahdollistaa myös puhelun nauhoittamisen.  Kätevää
esim.  postilokeroyritysten ja poliitikkojen kanssa puhuttaessa.

Jos AVM tukee modeemiasi, kannattaa paketti ehdottomasti imaista lähimmästä
purkista.  Rekisteröimätönkin versio toimii mainiosti ja rekisteröinti
maksaa vain $20 tai £35 (riippuen siitä, kuinka täydellisen version haluaa).
@endnode
@node A500_VIDEO "Esa Heikkinen: Amiga 500 käyttäjän video"
@{b}
                  Esa Heikkinen: Amiga 500 käyttäjän video 
                  ---------------------------------------- 
@{ub}
Kirjastossa asioidessani sattuin huomaamaan videohyllyssä Amiga 500
käyttäjän video nimisen kasetin.  Lainailin moisen ihan kiinnostuksesta,
ovathan Amigan hyötykäyttöä koskevat videot varsin harvinaisia.
Kirjoittelen tässä lyhyen raportin katselukokemuksista.

Aivan aluksi kummastuttaa, miten vuonna 1993 tehdyssä videossa käsitellään
ainoastaan Amiga 500:aa ilman lisämuistia, ilman lisälevyasemaa ja
KS1.3:lla?  Silloinhan myytiin jo Amiga 600 koneita täyttä häkää A500:n
sijasta!

Video on kolmiosainen.  Ensimmäinen osa käsittelee laitteiston kokoonpanoa
ja käyttöönottoa.  Eri kaapeleiden kytkennät selvitetään havainnollisesti
kuvien kanssa, näyttövaihtoehtoina joko monitori taikka televisio
modulaattorin kautta.  Sen sijaan printteristä, modeemista tai muista
lisälaitteista ei puhuta mitään.  Lisäksi kuvassa olleen Philips CM-8833
monitorin takana olevien kytkimien oikeat asennot (esimerkiksi TTL/Analogue)
olisi voinut mainita, sanottiin ainoastaan "kokelikaa eri vaihtoehtoja."

Toisessa osassa käsitellään Workbench 1.3:n peruasioita kuten levykkeen
kopiointia, alustusta ja tiedostojen/hakemistojen luontia,
uudelleennimeämistä ja siirtämistä paikasta toiseen.  Edelleen asiat
käsitellään hyvin havainnollisesti ja esimerkit olivat kyllin selkeitä.
Puutteeksi voisi mainita näppäinten nimet:  puhutaan esimerkiksi
vaihtonäppäimestä. Moni aloittelija ei tiedä mikä näppäin se on, joten sen
olisi voinut näyttää kuvassa.  Kasetin mukana tulevassa kirjasessakaan ei
ole selvitetty tuota.  Taaskin kaikki printteriin liittyvät ohjelmat
ohitetaan ja muunmuassa CLI/Shell ohitetaan, olisihan ainakin list/dir
komennot voinut neuvoa...  Ohjelmien käynnistelyssä ei mainita lainkaan
moniajomahdollisuutta, ja esimerkeissäkin on vain yksi ohjelma kerrallaan
ladattuna.

Viimeinen osa käsittelee Workbench ja Extras 1.3 levykkeiden sisältöä,
ohjelmia, niiden käyttöä sekä perussäätöjen muuttamista
preferences-ohjelmalla.  Kaikkia ohjelmien valikoita ja toimintoja ei käydä
läpi, vaan eri ohjelmiin luodaan lyhyt katsaus päällisin puolin ja niiden
käyttötarkoitus selvitetään.  Jälleen printteriä koskevat ohjelmat
sivuutetaan.  Kellon aikaa asetettaesa ei mainita lainkaan ettei
lisämuistiton Amiga 500 (kuten esimerkkivideossa) tallenna lainkaan
kelloaikaa mihinkään.  Puhesyntetisaattoria esiteltäessä olisi lauseiden
loppuun voinut laittaa pisteen jolloin Amiga olisi lausunut lauseet
luonnollisemmin.  Muilta osin selvitys on melko hyvä, koska jokainen
ikoni/ohjelma ainakin selvitetään mikä se on, vaikka se sivuutettaisiinkin
kuten printterin hallintaan tarkoitetut ikonit.  Preferences-ohjelma
käsiteltiin melko tarkasti.

Videon loputtua jäi hieman orpo olo, tuntui kun kasetti olisi ollut ykkösosa
jotakin laajemaa kokonaisuutta.  Loppui jotenkin kesken.  Kuitenkaan missään
kasetin pakkauksessa, mukana tulleessa kirjasessa taikka itse videossa ei
ole mainintaa jatko-osista.  Itse ohjekirjanen on melko selkeä ja selvittää
joitakin asioita joista aloittelijalle saattaa tulla ongelmia.  Ohjekirja
sisältää myös yleisimpien virheilmoitusten ja viestien suomennokset,
videossa käytetyn termistön ja pienen Englanti-Suomi tietokonesanaston.
Suurimmiksi puutteiksi jäi mielestäni se että video käsittelee
"perus-Amigana" vain Amiga 500:aa ja vanhaa 1.3 järjestelmää, mukaan olisi
voinut sisällyttää edes 2.04 järjestelmän, muutaman sanasen Amiga 600:sta,
nykyisestä perus-Amigasta.  A600:n ohella olisi voinut käsitellä myös
kiintolevyn hallintaa.  Toiseksi suureksi puutteeksi voisi laskea myös sen
ettei niinkään tavallisia lisälaitteita kuin printteri, lisälevyasema tai
lisämuisti huomioitu laisinkaan.  Lähes jokaisella Amigan käyttäjällä on
ainakin jokin niistä.  Myös moniajomahdollisuutta olisi pitänyt korostaa,
onhan se yksi Amigan pääerikoisuuksista ja onnistuu jopa sillä tasolla
(WB1.3) jolla koneen käyttöä videolla opeteltiin.

Nauhan tekninen laatu oli varsin vaihteleva, alussa Amigan kuvaruutukuvat
olivat melko tummia mutta muuttuivat yht'äkkiä kesken nauhan kirkkaammiksi
(toimittajakunta löysi säätimet?) Alusta loppuun jatkui melko voimakas
kuvakohina, lisäksi suuri aikavirheiden määrä ja Hifi-raidan puuttuminen
kokonaan viittasi vaatimattomaan tuotantokalustoon.  Ääni oli silti kyllin
selkeä ja miksaukset hyvin hoidettuja, puheesta sai todella hyvin selvää.
Taustamusiikissa olisi hieman toivomisen varaa, musiikki oli ihan kiva mutta
liian yksitoikkoinen, siihen ehti kyllästyä vaikkei katsonut nauhaa kuin
kerran.  Videon kansi jättää hieman toivomisen varaa, on tietysti mukava jos
kansikin on Amigalla tehty ja värimustesuihkulla tulostettu, mutta kun
osasta kannessa olevista kuvaruutukuvista ei saa lainkaan selvää!

Yhteenvetona sanoisin että idea on enemmän kuin hyvä ja toteutus
ammattitaitoinen, asiat selkeästi ryhmiteltyjä ja havainnollisuus
kiitettävä, tärkeimmät asiat jopa kerrattiin mikä on erittäin hyvä.  Ainoa
paha vika on että video on noin 7 vuotta ajastaan jäljessä, aikoinaan kun
Amiga 500 ilmestyi, olisi tämä kasetti pitänyt laittaa jokaisen koneen
mukaan ehdottomasti!  Nykyisellään videon käyttäjäkunta rajoittunee hyvin
pieneksi.

Sinällänsä video antoi idean, jos löytyisi sopiva porukka niin ainahan voisi
korjata asian ja tehdä laajemman kokonaisuuden joka olisi enemmän ajan
tasalla ja jossa käsiteltäisiin tässä käsittelemättä jääneet asiat.
Ammattitasoinen tuotantokalusto järjestyy allekirjoittaneen kautta
tarvittaessa, hommastahan saisi jopa rahaakin!  Joten laittakaamme asia
harkintaan SAKUn toimittajakunnan ja lukijoiden kesken, ideoita otetaan
vastaan!

	Nimi:		Amiga 500 käyttäjän video
	Tekijä:		Finn fashion software team
	Kesto:		55 min.
	Valmistusvuosi:	1993
@endnode
@node HYPERMEDIA "Juha Kuronen: Hypermedia"
@{b}
                          Juha Kuronen: Hypermedia 
                          ------------------------ 
@{ub}
@{i}Hypermedia eli vuorovaikutteinen monikanavaviestintä @{ui}

Hypermedia on tämänpäivän yksi kuumimmista puheenaiheista.  Kaikkille
konemerkeille on olemassa useitakin hypermedia-ohjelmistoja ja kaikki
tietokonefirmat kehuvat oman koneen olevan ehdottomasti paras vaihtoehto
hypermedian rakentamiseen.  Amigallakin on sanansa sanottavana tässä
taistossa, ja Amigahan on oikeastaan rakennettu tätä tarkoitusta varten.

@{i}Mitä hypermedia on? @{ui}

Hypermedialle on vaikea vetää rajoja, koska sehän on kuvan, äänen ja tekstin
yhteensulautuma ja jossain mielessä tietokonepelitkin siis ovat Hypermediaa.
Varsinaisesti Hypermedia on hypertekstin ja multimedian summa.  Usein
multimedia ja hypermedia sekoitetaan keskenään, mutta mainitaan tässä nyt se
pieni ero.  Multimedia on yhdistettyä kuvaa ääntä ja tekstiä.  Multimedia on
kuitenkin ns.  jumalan sanaa, eli käyttäjällä ei ole mahdollisuutta
vaikuttaa siihen (vrt.  Kettusen multimediasatu).  Hypermedia onkin sitten
vuorovaikutteista multimediaa ja yleensä vielä lisättynä hypertekstillä.
Avainsana on kuitenkin vuorovaikutus.

@{i}Atari @{ui}

Atari Falconia lanseerataan markkinoille hypermedia-koneena, joten aika
varmasti moni hypermedian tarvitsija valitsee sen.

@{i}Mac (Hypercard) @{ui}

Vankin pohja hypermediaan on varmasti Macilla.  Sille on ehkä kauimmin ollut
saatavilla Hypermedia ohjelmistoa ja sen asema tulee olemaan vankka vielä
pitkään.

Macintoshin suosituin kaupallinen ohjelma on HyperCard.  Se on hyvin 'Macin
näköinen' ohjelma, eli valkoista riittää.  Kun CanDo:ssa Amigalla
käsiteltiin korttipakkaa, tässä käsitellään kortistokansioita.

@{i}Politically Correct (ToolBook) @{ui}

PC:n suosituin hypermedia-ohjelema on ToolBook.  Se on Windows ympäristöön
rakennettu ohjelma ja on käyttöliittymältään tietysti myös sen oloinen, eli
takkuisa ja hidas.  Vahvuutena voidaan sanoa, että ToolBook voi käynnistää
Excelin ja Wordin, tai muun Windows ohjelman omaan käyttöönsä.  Noh,
Amigassahan on ARexx.

@{i}*IX (X-MOSAIC) @{ui}

Ehdottomasti käytetyin HM-softa tällä hetkellä on X-mosaic.  Siitä saa
version tällä hetkellä Amigalle, Macille, PC:lle ja X-windowssille.
X-mosaic:lla päästään netin kautta käsiksi eri organisaaioiden tuottamiin
kuva-, ääni- ja MPEG-kirjastoihin.  Netin kuormitus onkin kasvanut monin-
kertaiseksi sen jälkeen kun X-mosaic otettiin käyttöön.  Maailmalla on
mielettömät määrät dataa sitä haluaville.  Voit katsella Enterprisen lentoa
tai kuunella millaista ääntä dinosaurukset pitivät 'ihan oikeasti'.  Tietoa
löytyy myös Assembly '94:stä, joka muuten tänä vuonna on Helsingissä.

Mitä sitten tulevaisuus tuokaan tullessaan; jos mieli tekee voit käydä vähän
piipahtamassa kyberspacessa eli Virtual Realityssä Texasissa tai Tokiossa.
Vaikka suurimmat visionäärit ovat jo kiinnittämässä datakypäriään
sarjaportiin, on kansainväliseen Net-kyber-spaceen vielä pitkä matka.  Tällä
hetkellä datan siirto tapahtuu tuskastuttavan hitaasti, ja lentävän
Enterprisen piipahtamista ruudulla saa pahimmillaan odottaa vartin verran,
jopa kauemmin.  Verkkoteknologian kehittymistä odotellessa kannattaa
kuitenkin käydä kokeilemassa X-mosaicia.

Kaikki netissä enemmän pyörineet tietävät varmasti mitä tarkoittaa 'lost in
hyperspace'.  X-mosaicilla eksyy itse asiassa vieläkin helpommin kuin
esimerkiksi Gopherilla, koska siinä on joka ruudulla mieletön määrä
solmukohtia.  Onneksi X-mosaic muistaa missä olet aikaisemmilla kerroilla
käynyt ja se merkkaa ne vaalentamalla ne kuumat sanat, joista olet jo
kulkenut.  Jos olet Gopherin ystävä, niin X-mosaicista pääsee myös suoraan
Gopheriin.

X-mosaic on tehty USA:ssa Illinoisin yliopistossa, ja on vapaasti
levitettävissä.

@{i}Itse tehty - Paras juttu eli mitäs nyt? @{ui}

Jokaisen kotihackerin ylijumalan Guru-meditationin valtuuttamana käskenkin
teitä kaikkia hankkimaan heti oman Hypermedian rakennussoftan ja aloittamaan
hommat.  Yliopistoissa korkeakouluissa opistoissa ja niin pois päin on
luvattoman vähän Amigoita ja yksi ratkaisu niiden lisäämiseen olisi, että
teet omat hienot HM-esitykset ja näytät niitä proffalle/opettajalle, jotta
nämä tajuaisivat kuinka kuppikuntaisia ovat.  Ainakin Tampereen yliopistolla
asenteet ovat juuri tyypillisiä PC-nörttien ja Mac-pönttöjen ennakkoluuloja:
"Maccejä vaan lisää kun ne on niin hyviä Hypermedia koneita."

Ennenkuin kuitenkaan aloitat oman hypermultimesoamisesi niin lue ja ota
vaari seuraavista yleisneuvoista:

1. Yksinkertainen on kaunista.

Ihmisen hahmottamiskyky on rajoittunut ja ihminen pystyy intuitiivisesti
tajuamaan 7(+-2) yksityiskohtaa.  Eli ei liikaa tauhkaa yhdelle ruudulle.
Ja muista selkeä asettelu.

2. Oikea alakulma on kriittinen piste.

Kun luet sarjakuvaa niin katso tarkemmin aukeaman oikeaa alakulmaa.  Siihen
yleensä laitetaan sellainen ruutu, jonka luettua on lähes pakko kääntää
sivua.  Eli seuraavan sivun vaihtonuoli oikeaan alakulmaan!  (ei
Quit-painiketta) Tätä väitettä tukevat (Macintoshin) empiiriset kokeet.

3. Värejä kannattaa käyttää taustoissa harkitusti.

Turhaan eivät valokuvaajat suosi mustavalkofilmiä.  Älä siis käytä kaikkia
Amigan neonvärejä samalla ruudulla.  Kuvat ovat tietysti eri asia, mutta
muista taas selkeä asettelu.

Nämä olivat siis vain ohjeita, mielipiteitäni, eikä mitään jumalan sanaa.
@endnode
@node MICROCOSM "Jarno Tuomainen:  Microcosm (Amiga CD32)"
@{b}
                  Jarno Tuomainen: Microcosm (Amiga CD32) 
                  --------------------------------------- 
@{ub}
Hmm, mielenkiintoista!  Ai mikä?  No se, kun miettii Microcosmia
pelaillessa, mistäköhän ruumiin aukosta sitä sattuu ulos tulemaan.  Tällä
kertaa räiskintäpelin juoneksi on kehitelty seuraavaa:  Kaksi korporaatiota,
Cybertech ja Axiom, taistelevat vallasta sairauksien ja rikollisuuden
runtelemalla planeetalla.  Sitten Axiomin onnistuu ruiskuttaa Cybertechin
presidentin, Krosbyn, suonistoon miniatyrisoituja joukkojaan, joiden
tarkoituksena on ottaa hallintaan Krosbyn keho ja siten saada kaikki valta
planeetalla.  Pelaajan tarkoituksena on tietenkin pistää kapuloita Axiomin
rattaisiin tappamalla suonistosta kaiken mikä liikkuu - tai olisi voinut
liikkua, ellei olisi tullut ammutuksi.  Lopuksi täytyy etsiä ja tietenkin
pistää palasiksi Mr.  Krosbyn aivoista Grey M.

Kun on saanut tungettua CD:n konsoliin ja napsauttanut virrat vielä päälle,
voikin rauhassa rentoutua seuraavat minuutit kohtuullisen siistin intron
parissa.  Ensimmäinen tunne introa katsellessa on varmasti:  "Wow, grafiikka
ja ääni ainakin ovat kunnossa." Sitten peli alkaa suoraan introsta sen
enempiä varoittamatta pienellä pyrähdyksellä kohti Waystationia, jonne
päästyään voi valita, minne seuraavaksi haluaa mennä.  Sama tunne jatkuu
myös itse pelissä, eli grafiikka ja ääni ovat todellakin Psygnosiksen
pojilla hallinnassa, vaikkakin pelin spritet näyttävät hieman valokuvan
päälle liimatuilta paperinpaloilta.

Mutta tekevätkö mahtava grafiikka ja ääni hyvän pelin?  Valitettavasti
eivät.  Peliä kyllä jaksaa hakata pari päivää, kiitos hyvien grafiikoiden ja
äänien, mutta sitten peli menettää nopeasti kiinnostavuutensa lähinnä
liiallisen vaikeutensa ja samojen kenttien sahaamisen takia.  Tuntuukin
siltä, että Psygnosis on tuupannut pelin markkinoille hieman liian aikaisin
ja jättänyt pelisuunnittelun puolitiehen.  Jos pelissä olisi esimerkiksi
runsaammin lisäaseita, muutama taso enemmän ja hieman lyhyempinä ja vielä
muutama vaikeustaso minunlaisilleni räpeltäjille, niin kiinnostavuus olisi
aivan toista luokkaa.  Kun lisäaseita jaetaan vain tehtävien välissä, tasot
ovat aivan liian pitkiä ja silmille tulee kerralla miljoona vihollista,
joista ei ehdi ampua kuin muutamaa, niin kiinnostavuus laskee jyrkästi
alkuihastuksen jälkeen.  Pelillä ei ole sen jälkeen juuri muuta virkaa kuin
demota CD32:n grafiikkaa kavereille.

Jos haluat pelin, jossa on syvyyttä, niin pysy kaukana tästä tekeleestä.
Mutta jos haluat nähdä, minkälaista grafiikkaa ja ääntä CD32:n piireistä
pystyy irti loitsimaan, niin marssi pelikauppaan kulkematta lähtöruudun
kautta.

	Pelityyppi:	Räiskintä
	Pelaajia:	1
	Vaikeustaso:	Vaikea

	Grafiikka:	96%
	Äänet:		90%
	Pelattavuus:	69%

	Yleisarvosana:	74%
@endnode
@node YOJOE "Mikko & Olli Haanperä: Yo Joe"
@{b}
                       Mikko & Olli Haanperä: Yo Joe 
                       ----------------------------- 
@{ub}
Yo Joe edustaa tyyliltään perinteistä hypi-pompi-kerää bonuksia peliä.
Valittavissa on joko yksin- tai kaksinpeli.  Pelaajan/pelaajien tehtävänä on
pelastaa kaapattu tyttöystävä läpäisemällä viisi erilaista tasoa, joissa
vastaan asettuu vamppyyreitä, robotteja, sun muita mutantteja.  Tuttua vai??

Ensimmäisessä tasossa pelaaja(t) seikkailevat linnan sokkeloissa väistellen
jättifisuja ja vamppyyrilepakoita.  Toinen taso on sokkeloinen pyramidi,
kolmannessa taas seikkailaan inka-temppelissä.  Neljännessä levelissä
liikutaan itämaisissa maisemissa ja viidenessä mäiskitään robotteja hullun
tiedemiehen laboratoriossa.  Jokaisen tason välissä on bonustaso, jossa
kerätään pisteitä ja lisäenergiaa.  Matkan varrelta löytyy lisäaseita
muunmuassa heittotähtiä, erilaisia hutkintavälineitä, ja moottorisahakin
pelistä löytyy.  Seiniä potkimalla voi löytää extrabonuksia.

Teknisesti peli on tasapaksu.  Grafiikka on läpi pelin melko hyvää
keskitasoa, samoin animaatio, paitsi bonusleveleissä, joissa grafiikka on
hieman karkeaa.  Äänipuoli on myöskin kunnossa, joskin musiikki hieman
tökkii, varsinkin alkudemon aikana.  Pelattavuudeltaan peli on hyvä, hahmot
tottelevat ilotikkua ripeästi ja viivyttelemättä.

Vaikeustaso Yo Joessa on oikeastaan turhan korkea.  Jo ensimmäisen tason
läpäisy vaatii kärsivällisyyttä, puhumattakaan koko pelin läpi pelaamisesta.
Peli kärsii myös yleisestä ongelmasta eli peli ei tunne minkäänlaista
tallennus- tai salasana optiota.

Ideoiltaan peli ei tarjoa mitään uutta ja siksi siihen voi kyllästyä melko
nopeasti.  Tästä pelityypistä pitäville peli kuitenkin tarjoaa mukavaa
ajanvietettä, varsinkin kaksinpelinä.

	Testattu:	A500
	Peli toimitetaan kahdella levykkeellä.

	Julkaisija:	Play Byte

	Pelityyppi:	Tasoloikka
	Pelaajia:	1 tai 2

	Grafiikka:	80%
	Äänet:		82%
	Pelattavuus:	86%
	Vetovoima:	75%

	Yleisarvosana:	83%
@endnode
@node CASTLES_II "Jarno Tuomainen: Castles II - Siege & Conguest! (Amiga CD32)"
@{b}
        Jarno Tuomainen: Castles II - Siege & Conguest! (Amiga CD32) 
        ------------------------------------------------------------ 
@{ub}
Oletko koskaan unelmoinut, miten hienoa olisi olla kuningas 1300-luvulla?
Jos vastaus on kyllä ja pidät strategiapeleistä, niin tämä peli on
tarkoitettu juuri sinulle.

Pelin alussa sinulla on vain yksi pieni maatilkku jumalan selän takana.
Tietysti tarkoitus olisi saada lisää vaikutusvaltaa ja maata ja lopulta
tulla uudeksi kuninkaaksi kuninkaan (kuolleen sellaisen) paikalle.  "Helppo
nakki!" kuulen jo kuoron huutavan.  Wrong, sillä Castles II on
tuskastuttavan vaikea peli; edes helpoimmalla tasolla en päässyt kunnolla
alkua pitemmälle.  Joko tuli turpaan taistelussa tai sitten oli kulta, puu,
tai joku muu raaka-aine lopussa.  Harjoittelullahan tuosta tietysti
selviäisi, mutta joku helpompi vaikeustaso olisi paikallaan minunlaisilleni
tumpeloille.  Eikä peliä yhtään helpottanut se, että hiiri ei pelissä
jostakin syystä toiminut - joko minun hiireni on viallinen tai sitten
yksinkertaisesti peli ei tue hiirtä, eikä ristiohjain sovi alkuunkaan tämän
tyyliseen peliin, mutta silläkin tietysti pakon sanelemana peliä pelailee.

Kun kohtalaisen siisti alkuintro on katsottu CD:ltä tulevan musiikin ja
puheen säestämänä ja selvitty alkuruudusta, niin eteen tupsahtaa peliruutu,
josta suurimman osan peittää kartta pelialueesta.  Loput ruudusta kuluukin
kaikenlaisiin namiskoihin, joilla sitten voi rakennella linnoja (jotka
muuten joutuu itse suunnittelemaan), valloittaa alueita, kerätä
raaka-aineita ja kultaa, hyökätä naapurin kimppuun ja pitää huolta
suhteistaan paaviin ja alamaisiinsa.  Aina toisinaan ruutuun ponnahtaa kasa
tekstiä, jossa esimerkiksi kerrotaan, että paavin lähetti on tullut
tarjoamaan parempia suhteita eli käytännössä kerjäämään jo muutenkin vähissä
olevaa kultaa.  Pelaajalle annetaan tilanteeseen muutama toimintavaihtoehto,
ja niistä valitsemalla voi sitten parhaansa mukaan vaikuttaa pelin kulkuun.

Ennemmin tai myöhemmin pelissä tulee tilanne, jossa joutuu taistelemaan
vihollista vastaan.  Silloin peliruutu vaihtuu yläviistosta kuvatuksi, jossa
pikkumiehet ammuskelevat toisiaan jousipyssyillä tai muuten vain huitovat
miekoilla.  Taistelu on hieman omalaatuinen strategiapeliin, mutta rupeaa
sujumaan, kun hieman harjoittelee.  Pelin alussa voi säätää taistelut pois
päältä, jolloin tietokone päättää, kumpi voitti mättelyn.  Niin halutessaan
tietenkin voi vaikuttaa rajakahakoihin hieman enemmänkin, jolloin voi
sijoitella itse joukkonsa taistelutantereelle ja vaikuttaa taistelun kulkuun
muutenkin.  Vihollisen hyökkäyksen varalle voi puolustusta parantaa
rakentamalla alueelle linnan.  Linnojen suunnittelu on toteutettu pelissä
varsin mallikkaasti aina vallihautaa myöten.  Jotta linnaa ei tarvitsisi
aina suunnitella alusta alkaen, on pelaajalle annettu mahdollisuus tallettaa
linnan pohjapiirustus.

Pelin grafiikka on kohtalaisen siistiä strategiapeliin, varsinkin linnojen
osalta.  Välillä pelin tapahtumista näytettävät animaatiot ovat kuitenkin
turhan pieniä ja hitaita, ja ovatpa vielä mokomat mustavalkoisia.  Muuten
grafiikassa ei ole valittamista.  Kun musiikki on vielä aika laadukasta,
niin pelistä jää ulospäin kohtalaisen siisti vaikutelma.  Joskin pelin tempo
on tapahtumien osalta ehkäpä liiankin hidas ja muutenkin peliä vaivaa pieni
hitauden poikanen, mikä johtunee siitä, että peli on käännetty PC:ltä.

	Pelityyppi:	Strategia
	Pelaajia:	1
	Vaikeustaso:	Vaikea tai mahdoton (huom. minulle, strategiafanit
			ovat varmaankin kuin kotonaan)
	Kopiosuojaus:	Ei (miksi suojata CD?)

	Grafiikka:	81%
	Äänet:		78%
	Pelattavuus:	70%

	Yleisarvosana:	75%
@endnode
@node CAP "Mika Öhman: Combat Air Patrol"
@{b}
                       Mika Öhman: Combat Air Patrol 
                       ----------------------------- 
@{ub}
17.  tammikuuta 1991 liittouman joukot aloittivat sotatoimen, jonka
tarkoituksena oli vapauttaa Kuwait.  Puoli vuotta aiemmin Irak oli vallannut
tämän rauhaa rakastavan maan, ja maailman sympatiat olivat luonnollisesti
Kuwaitin puolella.  Sotatoiman nimeksi annettiin 'Operation Desert Storm'.

Psygnosis tuo tämän sodan Amigan käyttäjille lentosimulaattorin muodossa.
Pelaajalla on mahdollisuus valita kahdesta maailman parhaimmista
hävittäjistä joko F14-Tomcat tai F/A-18 Hornet.  Suomenkin ilmavoimat
tulevat tulevaisuudessa luottamaan Hornettien tuhovoimaan.  Pelissä koneilla
operoidaan tukialus USS Theodore Rooseveltilta joka partioi Persianlahdella.
F14 soveltuu parhaiten ilmavalvontaan sekä torjuntaan, ja sen aseistukseksi
saakin pääasiassa 'Air to Air' ohjuksia sekä tiedusteluvälineitä.  Konetta
pidetään maailman parhaimpana torjuntahävittäjänä ja sen ominaisuudet ovat
erinomaiset.  Kone pystyy torjumaan kahdeksan kohdetta samanaikaisesti
tehokkailla 5 Machia lentävillä Phoenix ohjuksilla jopa 140 mailin
etäisyydeltä.  Neuvostovalmisteiset Migit eivät koskaan tiedä mikä niihin
osui.  Hornetin voikin sitten aseistaa monipuolisemmin aina
Harpoon-merimaaliohjuksista tutkaanhakeutuviksi Harm-ohjuksiin.  Pelissä voi
lentää myös yöaikaan, mikä vaatiikin jo taitoa laskeutua tukialukselle
pilkkopimeässä.  Yksityiskohtiin simussa on kiinnitetty erityisesti
huomiota.  Esim.  kun Harpoonin laukaisee, niin ohjus lentää ensin
merenpintaa pitkin, ja kohteen lähellä se ponkaisee ylös, ja tekee viimeisen
syöksyn kohti maalia.  Missään simulaattorissa en ole tuntenut näin
aidontuntuista ohjausta, kone tosiaan käyttäytyy niin kuin kuuluu.
Lennettäessä täydellä kuormalla 2 Machin nopeudella konetta ei tosiaan
käännetä kymmenpennisen päällä, vaan joystickiä saa todella veivata jotta
koneen saa kääntymään.  Kun lastiksi otetaan MK-laserohjattuja pommeja, niin
ei saa unohtaa ottaa myös lasertrackkeria, jolla pommit voi ohjata maaliin.
Ennen pommitusta maali pitää lukita hiusristikkoon.  Sitten laser ohjaa
pommin maaliinsa.  Tulee mieleen uutiskuvat, joissa näytettiin täsmäaseiden
tarkkuutta.  Pitkiä matkoja lennettäessä voi aikaa nopeuttaa 16-kertaiseksi,
mikä on todella tarpeen pitkästymisen välttämiseksi.  Tehtäviä lentää
harjoitusmielessä erikseen mutta kaiken saa irti pelaamalla sota-alusta
lähtien.  Tehtävien luonteesta riippuen saa siipikaverin vierelleen tai voi
joutua itse suojaamaan toista, paluulennolla ilmatankkauskin on myös
mahdollinen sekä joskus välttämätön.

Peliin on myös lisätty strategiaosuuskin.  Kun tehtävä on ohi, näyttöön saa
kartan sota-alueesta, mistä näkyy sodan kulku päivä päivältä.  Itse voi
antaa määräyksiä tankkien, tykkien ym.  liikkeistä.  Voi myös määrätä
joihinkin vihollisyksiköihin ilma/tykistötulta.  Kartalta ilmenee myös
yksiköiden tila, huoltotarve ym.  Kaikkia tehtäviä ei tarvitse suorittaa,
vaan voi myös mennä sairastupaan, mutta onnistuneesta tehtävästä saa
tietenkin palkinnon.

Grafiikka on Psygnosismaisen siistiä, ja tarkoituksenmukaista.  Kovin
monimutkaisia vektoreita näytöllä ei tietystikään näe, pitäähän lentoon
päästä myös normaali Viissatasella.  Mutta testatulla Supraturbolla peli
sujuu jo täysin sujuvasti.  Scenaariohan on pääasiassa autiomaata, pari
vuorta siellä täällä, mutta silti kaupungeissa olisi voinut silti olla
enemmän toimintaa Irakilaismaalien lisäksi.  Värit osuvat kohdalleen, pimeys
saapuu asteittain ja kuu nousee taivaalle.  Konetta voi myös tarkastella
ulkopuolelta ja kaikista suunnista.  Myös 'missile view' löytyy.  Äänet ovat
myös onnistuneita, jokunen samplattu puhepätkä, sekä moottorien mahtava
jyly, peli ei muuta kaipaakaan.

Puutteita pelistä on vaikea hakea.  Tervetullut lisä olisi ollut useampien
kansalaisuuksien konetyypit.  Osallistuihan sotaan myös Englanti.  Myös
räjäykset voisivat olla näyttävämpiä.  Radion käyttö jäi hieman epäselväksi
sekä joidenkin aseiden todella erikoinen toiminta.

Peliä voi suositella varauksetta kaikille simulaattoreiden ystäville sekä
heidän ystävilleen, sillä kaksi Amigaa on mahdollista linkittää toisiinsa.
Amigan paras simulaattori, tosin en ole vielä Tornadoa nähnyt, mutta
Interceptor saa luovuttaa kruunun suosiolla CAPille.  Jälkipoltto päälle ja
kauppaan ostamaan oma Saddamin painajainen.

	Pelityyppi:	Lentosimulaattori
	Julkaisija:	Psygnosis

	Yleisarvosana:	94% turbollisissa koneissa
@endnode
@node ELEKTRONIIKKA_2 "Esa Heikkinen: Elektroniikkakurssi - Osa 2"
@{b}
                 Esa Heikkinen: Elektroniikkakurssi - Osa 2 
                 ------------------------------------------ 
@{ub}
                @{" Vielä hieman vastuksista                  " link EK2-VASTUS}
                @{" Tutustumme komponenttiin: Kondensaattori  " link EK2-KONKKA}
                @{" Kondensaattorit ja vaihtovirta            " link EK2-AC}
                @{" Erityyppiset kondensaattorit              " link EK2-TYYPIT}
                @{" Kondensaattoreiden rinnan/sarjaankytkentä " link EK2-RINNAN}
                @{" Käytännön kokeilu                         " link EK2-KOKEILU}
                @{" Kurssin kertauskysymykset                 " link EK2-KYSELY}
@{i}
                         © Esa Heikkinen, 21.4.1994 
@{ui}
                        * * *  AMIGA ZONE BBS  * * *
                                (958) 422757
                                 Auki 21-04
                               v32 v42bis MNP
@endnode
@node EK2-VASTUS "Vielä asiaa vastuksista"

Kurssin ensimmäisessä osassa perehdyimme sähkön ominaisuuksiin eri
tilanteissa, opiskelimme ohmin lakia ja perehdyimme vastukseen
komponenttina.  Nyt on aika laajentaa elektroniikan tuntemusta ja tutustua
uusiin komponentteihin.  Käymme kurssissa ensimmäiseksi läpi ns.
passiiviset komponentit.  Niistä olemme jo käsitelleet ensimmäisen eli
vastuksen perusmuodossaan.  Nyt jatkamme siitä mihin viimeksi jäimme,
vastuksista, jonka jälkeen siirrymme toiseen oleelliseen
passiivikomponenttiin, kondensaattoriin.

On tärkeää tuntea eri komponenttien kytkentäkaaviosymbolit.  Kuten moni jo
viime osassa varmasti huomasi, käytetään vastuksista seuraavanlaisia
symboleita @{"(kuva)" system "SAKUVIEW Pics/Vastukset.IFF"}.

@{b}SÄÄTÖVASTUS @{ub}

Kiinteän vastuksen arvoa ei voi muuttaa, vaan se on valmistettu tietyn
arvoiseksi.  Siten tarvitaan myös säätövastusta.  Säädettävät vastukset
voidaan edelleen jakaa kahteen pääryhmään, potentiometreihin ja
trimmereihin.  Potentiometrit "potikat" ovat käsisäätöisiä vastuksia, jotka
sijoitetaan yleensä laitteen koteloon siten että niiden arvoa voidaan
muuttaa ilman työkaluja laitetta avaamatta.  Näin voidaan säätää esimerkiksi
radion äänenvoimakkuutta.  Kertasäätöiset vastukset taas ovat
työkalusäätöisiä "trimmereitä", jotka sijaitsevat esimerkiksi laitteen
sisällä piirilevyyn juotettuna.  Trimmereitä tarvitaan joissakin kohteissa
joissa tarkkaa vastuksen arvoa ei voida ennalta tietää, vaan se säädetään
kohdallaen vasta kun koko laite on kasattu.  Trimmereillä voidaan säätää
esimerkiksi vahvistimen pääteasteen toimintapiste (bias) kohdalleen siten
että säröprosentti on mahdollisimman pieni.  Koska yksittäisten
komponenttien esimerkiksi transistorien ominaisuudet vaihtelevat
toleranssien rajoissa, ei kiinteillä vastuksilla saavutettaisi riittävän
tarkkaa säätöä edellä kuvatussa tapauksessa.

 @{" Kuva: Säätövastuksia " system "SAKUVIEW Pics/Säätövastus.IFF"}

 @{" Kuva: Säätövastusten kytkentäkaaviosymbolit " system "SAKUVIEW Pics/Potentiometrit.IFF"}
@endnode
@node EK2-KONKKA "Tutustumme kondensaattoreihin"

Kondensaattorilla on kaksi päätehtävää.  Se pystyy varaamaan itseensä pienen
määrän sähköä ja tällä tavoin muunmuassa estämään tasavirran kulkua.
Kondensaattoreiden sähkönvarauskykyä mitataan suureella

@{b}KAPASITANSSI - lyhenne C - mittayksikkö Faradi (F) @{ub}

Käytännössä Faradi on hyvin suuri kapasitanssi, eikä elektroniikassa juuri
esiinny niin suuria kondensaattoreita.  Käytännön kondensaattorit
sijoittuvat suuruusluokkaan muutama pikofaradi (pF) - muutama tuhat
mikrofaradi (µF).  Suuritehoisissa verkkolaitteissa käytettävät
kondensaattorit saattavat olla jopa millifaradeissa (mF).

Kapasitanssia on olemassa AINA, kahden sähköisen pisteen välillä.  Siten
esimerkiksi tavallisella verkkoliitäntäjohdolla, jossa menee kaksi johdinta
muovikuoressa rinnakkain, on kapasitanssi.  Kuten viime osassa opimme,
kaikella on myös resistanssi, tässä on kyse samasta asiasta.  Siten
tavallinen verkkojohdin on sekä pari vastusta että kondensaattori!

Kondensaattori on siis komponentti, joka varautuu kun sen napoihin kytketään
tasajännite.  Varautuminen tapahtuu seuraavien kuvien mukaan, logaritmisesti
ajan funktiona @{"(kuva)" system "SAKUVIEW Pics/Logaritmi_1.IFF"}.

Kuten kuvista ilmenee, kytkentähetkellä kondensaattori on käytännössä
oikosulussa, ja sitä varataan maksimivirralla.  Tällöin jännite alkaa nousta
kondensaattorin navoissa ensin nopeasti ja sitten hidastuen samalla
latausvirran pienetessä.  Lopulta kun kondensaattori on latautunut, ei
virtaa enää kulje - ts.  kondensaattori ei laske tasavirtaa lävitseem.  Jos
jännitelähde nyt poistetaan edellisestä kytkennästä, jää kondensaattoriin
varaus joka säilyy kapasitanssista ja kondensaattorin laadusta riippuen jopa
vuorokausia eteenpäin.

Varattu kondensaattori voidaan purkaa, jolloin virta ja jännite käyttäytyvät
seuraavasti @{"(kuva)" system "SAKUVIEW Pics/Logaritmi_2.IFF"}.

Kuten kuvista ilmenee, purkuhetken alkaessa kondensaattori purkautuu
maksimivirralla, jonka jälkeen virta laskee jännitteen laskiessa
kondensaattorin purkaantuessa.

Tyhjä kondensaattori on siis teoriassa oikosulku hetken aikaa ennenkuin se
latautuu.  Sen vuoksi joissakin tilanteissa esimerkiksi virtalähteissä,
joudutaan kondensaattoreiden latausvirtaa rajoittamaan jottei hetkellinen
suuri virtapiikki vahingoittaisi esimerkiksi kytkimiä.

Täysi kondensaattori taas antaa teoriassa äärettömän määrän virtaa, mikäli
navat oikosuljetaan.  Käytännössä esimerkiksi 15000 µF
elektrolyyttikondensaattori ladattuna 30V jännitteeseen polttaa
ruuvimeisselin kärjestä palan pois jos täyteen ladattu kondensaattori
oikosuljetaan sillä.  Jos joku haluaa kokeilla käytännössä, kannattaa
ehdottomasti käyttää suojalaseja ilmassa lentäviä kipinöitä varten.
@endnode
@node EK2-AC "Kondensaattorit ja vaihtovirta"

Kuten edellä mainittiin, kondensaattorit eivät päästä lävitseen tasavirtaa,
vaan latauduttuaan virran kulku lakkaa.  Sen sijaan jos kytkemme
sinitaajuisen vaihtovirran seuraavasti kondensaattorin lävitse, puretaan ja
ladataan kondensaattoria silloin jatkuvasti, jolloin virta menee lävitse
seuraavien käyrien mukaisesti @{"(kuva)" system "SAKUVIEW Pics/Logaritmi_3.IFF"}.

Oheiset käyrät kuvaavat tilannetta, jolloin kytkentä on jo ollut joidenkin
jaksojen ajan kytkettynä, jonka jälkeen on otettu sekä jännitteen että
virran arvot yhden jakson ajalta rinnakkain saman ajan funktiona.  Käyriä
vertailemalla huomaamme että jännite tulee 90° virtaa jäljessä.  Jottei
menisi liian kuivaksi, otamme pienen käytännön esimerkin.

Monet ihmettelevät miksi maadoittamattoman tietokoneen rungosta voi saada
kovankin sähköiskun esim.  lämpöpatteria vasten, tai miksi joidenkin
laitteiden metallirunkoa pitkin sormella pyyhittäessä tuntuu "värinää".
Tälle löytyy elektroniikassa selkeä selitys - koska verkkojohto siis toimii
kondensaattorina, siirtyy maadoittamattomaan, elektroniikan kannalta
"vapaana" roikkuvaan johtimeen vieressä kulkevasta vaihdejohtimesta virtaa.
Tämä virta sitten kulkeutuu laitteen runkoon ja aiheuttaa ilmiöitä.  Kun
lämpöpatteri on usein maadoitettu, on laitteen ja lämpöpatterin välilä
jännite.  Vastaavasti kuivien tilojen laitteissa joissa maadoitusta ei ole,
siirtyy sama virta esimerkiksi sisällä kulkevista johtimista laitteen
runkoon.  Yleensä kyseinen virta ei ole hengenvaarallista, mutta aiheuttaa
monesti silti kiusallisia sähköiskuja.

Se miksi sormi tuntuu värisevän laitteen pintaa pitkin siirettäessä johtuu
siitä että myös ihmisen lihakset saavat ohjauksen aivoilta sähköisinä
käskyinä, ja myös ulkopuolelta tullut sähkövirta vaikuttaa lihaksiin.
@endnode
@node EK2-TYYPIT "Erityyppiset kondensaattorit"

Käytännön kondensaattorit valmistetaan tekemällä kaksi ohutta metallikalvoa
ja niiden väliin eriste.  Mitä suurempi pinta-ala ja mitä lähempänä levyt
ovat toisiaan, sitä suurempi kapasitanssi.  Koon pienentämiseksi eriste ja
metallikalvot kääritään yleensä rullalle joka sitten on valettu esimerkiksi
muovikuoren sisään.

Kondensaattoreita on eri tyyppisiä eri käyttötarkoituksiin, aivan kuten
vastuksiakin.  Eri tyyppiset kondensaattorit nimetään eristeaineen mukaan,
on siis pääasiassa keraamisia kondensaattoreita, polyesterikondensaattoreita
ja elektrolyyttikondensaattoreita.  Harvinaisempia ovat
paperikondensaattorit, niitä tapaa lähinnä vanhoissa putkiradioissa.  Myös
ilma voi olla eristeaineena, käytänön esimerkki löytyy AM-radiosta.
Jokainen on varmasti nähnyt radion sisällä olevan joskus suurikokoisenkin
levypakan, joka kääntyy viritys nuppia pyöritettäessä siten että levyt
menevät lomittain.  Kyseessä on ilmaeristeinen säätökondensaattori.

Palataksemme eri tyyppeihin, keraamiset kondensaattorit ovat hyvin pieniä
kapasitanssiltaan (ja kooltaankin) ja niitä tapaa suurtaajuus- käytössä, ts.
radiotekniikassa, sekä radiohäiriöiden poistajana digitaalikytkennöissä.
Polyesterikondensaattorit (arikikielellä polkot) taas ovat hieman suurempia
kapasitanssiltaan ja ne ovat tavallaan yleiskäyttöisiä, niitä tapaa
esimerkiksi häiriönpoistotarkoituksissa ja pientaajuuslaitteissa,
esimerkiksi stereoissa.  Keraamisilla ja polyesterikondensaattoreilla on
tietty jännitteensieto, jota ei tule ylittää.  Napaisuutta niillä ei ole,
joten yleensä on sama kuinka päin johdot kytketään, aivan kuten vastuksissa.

Kapasitanssiltaan ja fyysiseltä kooltaan suurimmiksi lukeutuvat
elektrolyyttikondensaattorit, arkikielellä elkot.  Nämä ovat tiiviiseen
metallikuoreen rakennettuja kondensaattoreita, joiden kapasitanssi on saatu
suureksi käyttämällä levyjen välissä nestemäistä elekrolyyttiä, vähän samaan
tapaan kuin akussa.  Elkoja käytetään suotona virtalähteissä,
tasavirtaerottimina vahvistinasteissa, jännitteen varastoimiseen yms.
Suuren kapasitanssinsa vuoksi elko säilyttää varauksensa jopa viikkoja.
Kuten aikaisemmin todettiin elkon käyttäytymisestä tyhjänä ja täytenä:  se
voi ottaa sisään tai antaa ulos hetkellisesti rajattoman määrän virtaa,
täten sen sisäinen resistanssi on pieni.

Uusinta uutta ovat kultafoliokondensaattorit, jotka ovat elkon johdannaisia.
Näitä käytetään staattista muistia sisältävien laitteiden muistin
ylläpitoon.  Pienestä koostaan huolimatta kultafoliokondensaattoreiden
kapasitanssit mitataan faradeissa, esimerkiksi 5.5F on melko tavallinen.
Vaikka kapasitanssi kuulostaa suurelta, ei se sitä oikeasti ole, vaan
kondensaattori käyttäytyy eri tavalla kuin tavallinen elko.  Se ei ole
täysin oikosulussa ollessaan tyhjä eikä se myöskään anna rajatonta määrää
virtaa oikosulussa, ts.  sen sisäinen resistanssi on suuri.  Näinollen
kultakondensaattoria ei voi käyttää suotona virtalähteessä.

 @{" Kuva: Keraamisia ja polyesterikondensaattoreita " system "SAKUVIEW Pics/Kondensaattori_1.IFF"}

 @{" Kuva: Elektrolyyttikondensaattoreita " system "SAKUVIEW Pics/Kondensaattori_2.IFF"}

Elektrolyyttikondensaattoreiden kanssa tulee noudattaa erityistä
varovaisuutta ja huolellisutta!  Niillä on aina positiivinen ja negatiivinen
napa, jotka tulee kytkeä oikein päin.  Lisäksi niillä on tietty
jännitteensieto, jota ei tule ylittää.  Jos navat kytketään väärin päin tai
jännitekesto ylitetään, on seurauksena elektrolyytin kiehuminen joka
suljetussa tilassa aiheuttaa painetta - käytännössä elko räjähtää.  Eikä
jälki ole yhtään mukavan näköistä/hajuista.  Haju kestää huoneessa yleensä
viikon verran ja se on todella epämiellyttävä.  Räjähdyshetkellä näkyvyys on
hyvin heikko, savua piisaa.  Pisteen iin päälle muodostavat paperisilppu
jota on ainakin laitteen kotelo täynnä ja kellertävä elektrolyyttineste joka
johtaa sähköä ja pilaa laitteen piirilevyn aiheuttaen ylimenovirtoja.
Joskus on sattunut niinkin että elko on räjähtänyt laitteessa olleen vian
johdosta ja ahtaassa kotelossa räjähtäessään halkaissut laitteen piirilevyn.
Ammattikoulun elektroniikkalinjan legendaarinen pila on väärinpäin kytketty
elko kaverin työkalulaatikossa...

Myös elkoista on olemassa versio jolla ei ole napaisuutta; bipolar-elko.
Käytännössä se on helppo rakentaa itse, kun liittää kaksi saman arvoista
elkoa plus- tai miinuspäistään yhteen, tuolloin vapaaksi jäävät päät
muodostavat bipolar-elkon.  Kapasitanssi puolittuu tällöin verrattuna
toiseen elkoista, ja jännitteenkesto kaksinkertaistuu.  Bipolar-elkon
kyljessä on poikkeuksetta maininta "Bipolar" taikka B.P.  eikä siitä siten
löydy selkeästi merkittyä miinusnapaa.

 @{" Kuva: Kondensaattoreiden kytkentäkaaviosymbolit " system "SAKUVIEW Pics/Kondensaattorit.IFF"}
@endnode
@node EK2-RINNAN "Kondensaattoreiden rinnan- ja sarjaankytkentä"

Kondensaattoreiden rinnan- ja sarjaankytkennät käyttäytyvät päin vastoin
kuin vastuksilla, eli kapasitanssi KASVAA kun kondensaattoreita kytketään
rinnan, ja PIENENEE kun niitä kytketään sarjaan.  Laskukaavat ovat kuitenkin
täysin vastaavat @{"(kuva)" system "SAKUVIEW Pics/Rinnankytkentä.IFF"}.

Myös kondensaattoreita on säädettävinä, täysin samoin kuin vastuksissa.
Jatkuvasäätöisiä tapaa esimerkiksi radiossa, sillä viritetään taajuutta.
Työkalusäätöisiä löytyy myös radiosta, niillä voidaan säätää esimerkiksi
välitaajuusasteiden toimintaa ja kaistanpäästösuotimia.

 @{" Kuva: Trimmerikondensaattori " system "SAKUVIEW Pics/Trimmeri.IFF"}
@endnode
@node EK2-KOKEILU "Käytännön kokeilu"

Koska emme ole vielä opiskelleet tämän enempää komponentteja, ei kovin
monimutkaisia käytännön kokeiluja voida tehdä.  Tässä kuitenkin pari nopeata
testiä, jotka itse kukin voi halutessaan tehdä hyödyntäen viime kerralla
rakennettua LED-kytkentää.

1.  Kondensaattorin lataus.  Ota viime kerralla esitelty LED-kytkentä,
    virtalähde sekä elko, jonka kapasitanssi on vähintään 1000 µF ja
    jännitekesto vähintään virtalähteesi jännitteen suuruinen.  Kytke
    kondensaattorin plus-napa virtalähteen plus-napaan, LED-kytkennän
    miinusnapa virtalähteen miinukseen ja yhdistä sen jälkeen LED-kytkennän
    plus ja elkon miinus.  Kytke sitten virta.  LED näyttää nyt
    havainnollisesti kuinka elko latautuu, koska LEDin kirkkaus on suoraan
    verrannollinen latausvirtaan ja kääntäen verrannollinen kondensaattorin
    varaustilaan.  Kokeile erisuuruisia elkoja, esimerkiksi 4700 µF ja siitä
    suuremmat.

2.  Varauksen purkaminen.  Irroita kytkentä virtalähteestä ja sammuta
    vasta sen jälkeen virtalähde.  Varo yhdistämästä elkon napoja toisiinsa.
    Kytke nyt LED etuvastuksineen elkon napoihin kuin kytkisit sen
    virtalähteen napoihin.  Nyt LED palaa elkoon varaamallasi sähköllä.  Ja
    kirkkaus on suoraan verrannollinen elkon napojen jännitteeseen.  Kokeile
    erisuuruisia elkoja, niin näet kuinka paljon eri kapasitanssit varaavat
    sähköä käytännössä.

Ensi kerralla tutustumme puolijohteisiin, joten sitten alkaa käytännön
kokeilutkin kehittyä.  Katso vielä lyhyt kysymysosa läpi, niin näet
menivätkö opit perille!
@endnode
@node EK2-KYSELY "Kertauskysymykset"

Ota esille paperia ja kynä.  Merkitse tehtävien eri kohtiin plus (+) jos
väittämä pitää mielestäsi paikkansa, tai miinus (-) jos ei pidä.

1.  Kodensaattoria ladattaessa:

(   ) se on aluksi oikosulussa
(   ) jännite sen navoissa nousee lineaarisesti
(   ) jännite sen navoissa nousee logaritmisesti
(   ) latausvirta nousee logaritmisesti
(   ) latausvirta laskee lineaarisesti
(   ) latausvirta pysyy samana niin kauan kunnes kondensaattori on täysi

2.  Keraamisia kondensaattoreita käytetään muunmuassa:

(   ) virtalähteessä suotona
(   ) virtalähteessä tasasuuntaukseen
(   ) muistin varmistamiseen
(   ) radiotekniikassa
(   ) häiriönpoistajana digitaalikytkennöissä

3.  Polyesteri(muovi)kondensaattoreita käytetään muunmuassa:

(   ) virtalähteessä suotona
(   ) virtalähteessä tasasuuntaukseen
(   ) muistin varmistamiseen
(   ) radiotekniikassa
(   ) häiriönpoistajana digitaalikytkennöissä

4.  Elektrolyyttikondensaattoreita (elko) käytetään muunmuassa:

(   ) pommina
(   ) virtalähteessä suotona
(   ) virtalähteessä tasasuuntaukseen
(   ) muistin varmistamiseen
(   ) radiotekniikassa
(   ) häiriönpoistajana digitaalikytkennöissä

5.  Kytkettäessä kondensaattori vaihtovirtaan, verrattaessa sen napojen yli
    vaikuttavaa jännitettä ja latausvirtaa toisiinsa:

(   ) jännite on 90° virtaa edellä
(   ) virta on 180° jännitettä edellä
(   ) virta on 90° jännitettä edellä
(   ) jännite on 90° virtaa jäljessä

6.  Jos täyteen ladatun elektrolyyttikondensaattorin navan oikosuljetaan:

(   ) se räjähtää
(   ) se antaa hetkellisesti hyvin suuren määrän virtaa
(   ) jännite katoaa navoista oikosulkuhetkeksi, mutta palautuu
      ennalleen kun oikosulku poistetaan
(   ) jännite tippuu välittömästi nollaan
(   ) navoista saattaa sulaa pala pois
(   ) jännite elkon navoissa laskee logaritmisesti

 @{" Oikeat vastaukset " link EK2-VASTAUKSET}
@endnode
@node EK2-VASTAUKSET "Oikeat vastaukset"

1. ( + )
   ( - )  Lineaarinen tarkoittaisi viivasuoraa jännitteen nousua
   ( + )
   ( - )
   ( - )
   ( - )

2. ( - )
   ( - )
   ( - )
   ( + )  Muunmuassa suurjaajuuspiireissä
   ( + )

3. ( - )  Häiriönpoistajana varsinaisen suodon rinnalla voidaan käyttää
   ( - )
   ( - )
   ( + )  Nämä ovat yleiskäyttöisiä, joten myös radiossa voi olla
   ( + )  Häiriönpoistoon yleensä

4. ( - )
   ( + )
   ( - )  Tasasuuntaukseen käytetään diodeita
   ( + )  Myös kultafoliokondensaattoreita
   ( + )  Myös radiossa on, virtalähteessä ja pientaajuuspiireissä
   ( - )

5. ( - )
   ( - )
   ( + )
   ( + )

6. ( - )
   ( + )
   ( - )
   ( - )  Jos jännite katoaisi heti, ei virtapiikkiäkään olisi
   ( + )  Riippuen kapasitanssista ja varatusta jännitteestä
   ( + )  Joskin tämä tapahtuu erittäin nopeasti
@endnode
