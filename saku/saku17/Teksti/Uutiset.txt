5
1
0 Uutiset.IFF 213 2
1 Uutispaletti.IFF 0 0
2 Uutispaletti.IFF 0 0*









{FAMOS Pro OS Dev-Kit julkaistu
{F-----------------------------

AMOS Prolle on julkaistu AMOS Pro OS Dev-Kit, joka on siis kauan odotettu
laajennus Amokseen.

Paketti sisältää yli 600(!) uutta käskyä, joiden avulla AMOS-ohjelmista
saadaan täysin käyttöjärjestelmäystävällisiä. Seuraavat toiminnot ovat
ohjelmoijan käytettävissä:

o Täysin moniajava
o Intuition (screenit, ikkunat, gadgetit, valikot jne..)
o Gadtools (gadgetit ja valikot)
o Exec (muistinhallinta, keskeytykset, viestiportit, signaalit...)
o Grafiikka (AGA-tuki, RTG-tuki, spritet ym.)
o Lokalisaatio
o Workbench (AppWindow, AppMenus, AppIcons)
o Datatyypit
o StoneTracker-tuki
o ASL (valitsimet)
o Tag-lista-tuki
o DOS-funktiot
o Tooltypet

Mukana tulee yli 100 apuohjelmaa, joiden avulla aloittelijakin pääsee
alkuun. AMOS Compilerin avulla voi kääntää ohjelmia, jotka ovat 100%
käyttöjärjestelmäystävällisiä ja hyvin nopeita.

Mukana tulee myös demoja, esimerkkejä ja täydelliset ohjeet
AmigaGuide-muodossa.

Paketti vaatii AmigaOS 2.0:n tai uudemman, ja ohjehinta on n. 50 puntaa.

Tilata voi esimerkiksi www-selaimella http://www.mag-net.co.uk/Bsoft
tai:

     Blittersoft, 
     6 Drakes Mews, Crownhill Industry,
     Milton Keynes. MK8 0ER. UK.
     Tel : +44 (0)1908 261466  Fax : +44 (0)1908 261488



{FLighwave 4.0 julkaistu
{F----------------------

Lightwaven versiota 4.0 myydään jo 795 dollarin hintaan rapakon tuolla
puolen. Jo julkaistu versio on CD-ROM-levyllä, joka sisältää noin 80
megatavua kaikkea tarpeellista, siististi luokiteltuna. Myös levykeversio
ilmestynee piakkoin.



{FHD-levykeasemat tuottavat päänsärkyä
{F------------------------------------

Kerroimme edellisessä Sakussa Amiga Technologiesin ongelmasta Amigan
levykeasemien suhteen. Mainitsimme Chinonin ja Dellin mahdollisena
vaihtoehtona. Ilmeisesti Chinon ei enää valmista kyseistä HD-levykeasemaa ja
Amiga Technologiesin Peter Kittelin mukaan Dellin asemat ovat liian
epäluotettavia.

Janne Siren
