5
1*

{A                                  Pääkirjoitus
{A                                  ------------

{3                      Saku 2/96 #17 - 1. maaliskuuta, 1996

Ollessani   lomamatkalla   Kokemäen  seutuvilla  soi  kännykkäpuhelin  yllättäen
taskussa. Kaivettuani palikan esiin yllätyin, kun soittaja oli Janne Siren, joka
tyrkytti  minulle  Sakun päätoimittajan hommaa. Kysyin ensimmäisenä, eikö kukaan
muu  toimihenkilöistämme  olisi  sopivampi  vedoten  samalla  omiin kiireisiini.
Jannen   suorittamien  kyselyiden  perusteella  halukkuutta  ei  ollut  löytynyt
riittävästi, joten homma todellakin lankesi sitten minulle.

Tässä nyt sitten yritän kasata ensimmäistä Sakuani, toivottavasti lehti ei häpeä
aikaisempien  rinnalla.  Kiire  painaa  kovasti päälle tässäkin hommassa, yritin
saada  nyt  kerrankin  niin että kirjoittajat olisivat toimittaneet artikkelinsa
ajoissa,  24.2.  mennessä siten, että lehden olisi saanut kasata rauhassa. Suuri
osa  näin  tekikin,  mutta  yllättäen julkaisupäivän häämöttäessä huomasin, että
lehteenhän  on tullut jo liikaakin juttua, kaikki jutut eivät edes mahdu mukaan.
Niinpä   jouduin   tilanteeseen,   jossa  joudun  valitsemaan  joitakin  juttuja
siirrettäväksi   seuraavaan   numeroon.   En   tiedä,  onko  vastaavaa  sattunut
aikaisemmille  päätoimittajille  useinkin.  Ironista  sinänsä  -  kuukausi ennen
julkaisupäivää  ei  juttuja  ollut  edes  sen  vertaa,  että niistä olisi saanut
tilannekatsaustakaan  aikaan, ja vaikutti siltä, ettei koko hommasta tule yhtään
mitään,  kun ei ole juttuja. Nyt näyttää siltä, ettei koko hommasta tule mitään,
kun  lehti  on  aivan  täynnä!  Eli kirjoittajille olkoon tämä nyt rauhoitteena,
juttunne eivät ole kadonneet jos niitä ei näykään lehdessä, vaan ne on siirretty
ensi numeroon.


Sain  viimeinkin  Sakun lehtikoodille kehittäjän, kun Tomi Jaskari kysyi minulta
lehtikoodia.  Olinkin  jo  etsiskellyt koodille kehittäjää, sillä lukuohjelma on
pysynyt   samana   melkolailla   pitkään.   Toivottavasti   pääsemme   jo   pian
hypertekstipohjaiseen  systeemiin  myös levykeversiossa, olipa tekninen toteutus
sitten mikä hyvänsä. Ainakin yhden levykkeen asettama raja olisi jo aika rikkoa,
jottei  juttuja  tarvitsisi  siirrellä  seuraavaan  numeroon kuten nyt tapahtui.
Nykyisessäkin  versiossa  pitäisi  jonkin  sortin  tuki olla, mutta emme saaneet
Jaskarin kanssa selvää, miten sen pitäisi toimia.

Sakun musiikkikilpailukin ratkesi viimein ja voittajakappale soikin tämän lehden
taustamusiikkina.  Kilpa  oli  tasaväkinen  ja  kova  loppuun  asti. Vielä ennen
viimeisenä saapuneita tuloksia ei voinut sanoa varmasti, mikä kappale voittaisi.

Esa Heikkinen
