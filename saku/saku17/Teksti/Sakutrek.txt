5
1
0 SakuTrek_1.IFF 0 0
0 SakuTrek_2.IFF 576 0
1 SakuTrekPalette.iff 0 0*

{9                                   Saku Trek
{9                                   ---------

{7                              Piirros: Oskari Raunio



{9Star Trek vuokravideolla: Vastaisku

Kauan    televisiossamme   hyljitty   Star   Trek   on   nyt   löytänyt   tiensä
videovuokraamoihimme  myös  The  Next Generation -sarjan osalta. Mm. Sakussa #14
esitelty  TV-elokuva  "All  Good Things..." ja vanhempi "Gambit" (47135.2, suom.
Vastaisku) ovat vuokralla suomeksi tekstitettyinä.

Gambit  sijoittuu  Star  Trek:  The  Next  Generationin  kehityskaaressa  sarjan
seitsemännen ja viimeisen tuotantokauden alkuun. Valmistumisvuosi on 1993. Kuten
muistakin  The  Next  Generation  -TV-elokuvista,  Gambitista on kaksi versiota:
kaksiosainen  sarjan  jakso ja puolitoistatuntinen TV-elokuva. Vuokravideot ovat
jälkimmäisiä.

Vaikkei  Gambit ehkä ole sarjan kaikkein erinomaisin jakso, se on kokonaisuutena
varsin  mielenkiintoinen.  Kuten  ennenkin,  jätän  tärkeimmät juonenkäänteet ja
loppuratkaisun paljastamatta, mutta mikäli et halua tietää jaksosta mitään ennen
kuin näet sen, kannattaa lopettaa lukeminen tähän.

Kapteeni  Picard  on  kadonnut  ja Enterprisen miehistö etsii häntä. Tutkimukset
vievät  heidät  erään  palkkamurhaajaryhmän  perään. Riker kaapataan ja Picardin
oletetaan  kuolleen.  Kaiken  lisäksi  kapinalliset  pääsevät pakoon Enterprisen
nokan alta.

Picard   ja   Riker  soluttautuvat  palkkamurhaajajoukon  miehistöön  uskotellen
luotettavuuttaan.    Petos   onnistuu,   mutta   kun   kaikki   palkkamurhaajien
miehistössäkään   eivät   ole   aivan   sitä  miltä  näyttävät,  seurauksena  on
mielenkiintoinen  petosten  sarja,  jonka  jälkeen ei enää tiedä keneen uskoa ja
keneen luottaa.

Palkkamurhaajien  tavoitteena  on vanhan vulcanuslaisen perinneaseen löytäminen.
Ase  on  peräisin  ajalta ennen Vulcanuksen loogista ja rauhanomaista ajattelua.
Ase  päätyy  lopulta  vääriin  käsiin,  mutta  Star  Trekin hengessä rauhan aate
voittaa sodan.

Janne Siren
