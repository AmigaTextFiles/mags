5
1*


{A                        MicroniK A1200 Mini-Tower
{A                        -------------------------

{7                              Simo Tuominen


{3Tuotenimi: MicroniK A1200 Mini-Tower

{2Lyhyt kuvaus:

Tee-se-itse-tornituspaketti   A1200:lle.   Lisäksi   saa  Zorro-kortteja  varten
erilaisia  väyläkortteja  (joissa  on  mukana vanhan trapdoor-kortin käyttämisen
mahdollistava  adapteri),  vaihtelevan  tehoisia  virtalähteitä,  torneja muille
Amiga-malleille,  PCMCIA-kulma-adapteri  jne.  Vanhaa virtalähdettä voi käyttää,
jos  välttämättä  haluaa.  Ainakin  A1200-mallissa  on vanhoille porteille kolot
takalevyssä.  Massamuistipaikkoja  on  3  x  5,25"  ja  5  x  3,5", joista kolme
"etulevypaikkoja". Mitat (korkeus x leveys x syvyys) 47 x 17 x 40 cm.

{2Mistä niitä saa:

Broadline
Koisotie 5
01360 Vantaa
Puh: (90) 8747900




{2Hinta:

Tilaamani   paketti  (torni,  200W  virtalähde,  Zorro  II  -väyläkortti  (viisi
paikkaa),   Amiga-näppäimistöadapteri,   kotelo  alkuperäiselle  näppäimistölle)
maksoi   4190   markkaa   +   postikulut  80  markkaa.  Vaihtoehtoja  on  liikaa
lueteltavaksi,  mutta  ainahan  voit  ottaa  yhteyttä  Broadlineen  (josta  itse
tilasin) tai Lincwareen, jonka mainos löytynee Sakusta toisaalta.

{2Laitevaatimukset:

A1200:n emolevy, mielellään näppäimistö.

{2Kopiosuojaus:

Ei tarvita. :)

{2Käytetty laitteisto:

Commodore Amiga 1200 (niin vanha :), DKB Cobra 1240 + 8 Mt FAST, Conner CFS1275A
3,5" kiintolevy ja kaikkea sekalaista (modeemi, printteri, sampleri yms.).

{2BODY:

Englannin   on   oltava   vähintään   kohtuullisesti   hallinnassa,  tosin  ehkä
sanakirjankin   avulla   selviää.  Asennusohje  on  riittävän  selkeä,  ja  sitä
orjallisesti  seuraamalla selviää ilman vaikeuksia. Itse asiassa ainoat ongelmat
tulivat,  kun  kuvittelin  rupeavani luovaksi ja hypin edestakaisin manuaalissa.
Aseistukseksi  riittää muutama ruuvimeisseli (talttamalli, ristipää (kumpi malli
vain),  valinnaisesti  torx,  jonka voi korvata taltallakin), jotain, millä saat
koneen  takalevyn 5 mm "mutteriruuvit" auki mahdollisimman mukavasti sekä pihdit
tms.  kaapelien  irrottamiseen. Konetta purkaessasi muista, että ruuveja on aina
"yksi vielä". :)

Ongelmia aiheuttanee todennäköisesti lähinnä levyaseman virtajohdon irrottaminen
emolevyn  liittimestä.  Ehdotan  ruuvitaltan  tunkemista  emolevyn  liittimen ja
levyaseman  liittimen  väliin,  vääntämistä  ja pihdeillä liittimestä vetämistä.
Näppäimistökaapelin  irrottaminen liittimestään on melko helppoa, kunhan muistat
löysätä liittimen molempia puolia. :) Viimeinen vaikeus purkamisessa on emolevyn
saaminen  irti  pohjapellistä, mihin auttaa lähinnä jollakin naarmuttamattomalla
esineellä  kampeaminen.  Varovasti. Koko operaatioon kannattaa suhtautua terveen
vainoharhaisesti.

Seuraava  operaatio  on  emolevyn  asentaminen torniin, joka tietysti on purettu
paketista  kaikkine  höysteineen :). Ohjekirjan ohjeisiin voi lisätä sen verran,
ettei  emolevy  välttämättä mahdu täysin takalevyn ja väyläkortin tukien väliin,
jolloin käännetään tukien kantit sopivampaan asentoon ja painetaan rohkeasti em.
pohjalle  asti.  Emolevy  ei  siitä  (toivottavasti)  hajoa. Sitten voit ruuvata
erinäiset  kiinnitysruuvit  paikoilleen,  laittaa  trapdoor-adapterin  kiinni ja
mukana     tulleen    näppimistökaapelin    emolevyllä    olevaan    liittimeen.
Kiintolevykaapeli kannattaa asentaa tässä vaiheessa.

Zorro-väyläkortin  asennus on hieman temppuilua vaativaa. Havaitsin helpoimmaksi
kiinnittää  näppäimistökaapeli  ensimmäiseksi  väyläkorttiin  ja  sitten täsmätä
väyläkortin  piikkiliitin  trapdoor-adapterin  liittimien  kanssa.  Sitten  vain
painetaan  ja  ruuvataan.  Massamuistikehikon  voi ruuvata paikoilleen tässä tai
jossain  muussa  vaiheessa.  Järjestyksellä ei ole erityistä väliä, kunhan tekee
sen  ennen  mahdollisten  laajennuskorttien  asentamista.  Virtalähde  on  vielä
helpompi  asentaa,  ruuvataan  auki  ja  kiinni  neljä  ruuvia,  ja tuloksena on
ylimääräinen tuuletin.

Viimeistelynä   kellotaajuusnäyttöön   voi   virittää  jotain  "älykästä".  Itse
onnistuin  katkaisemaan  turbo-ledille menevän johtimen, näytön jumpperiryteikkö
on  nimittäin  "vähän"  ahdas.  Tämä  ei tosin oikeastaan haittaa käytettävyyttä
mitenkään.  Näppäimistön  asennus  on  hyvin  suoraviivaista,  ainoa  ongelma on
maadoitusjohtimen  saaminen  riittävän lähelle sopivaa ruuvia. Ainoa tapa on kai
pujottaa johto näppiksen lattakaapelin kanssa samasta kolosta. Muista varmistaa,
että  suojapaperi  jää  kaapelin ja näppiksen koteloinnin väliin. Lopuksi ruuvit
kiinni  ja  poistamaan  natinoita,  koteloinnissa  kun  on  enemmän  ja vähemmän
ylimääräistä  tilaa.  Itse  ratkaisin  ongelman tunkemalla koteloinnin etureunan
"kynsien" alle paperia.

{2Mikä huonoa:

Tuota...  Hieman  kallis.  Paketti  oli  muuten  täydellinen, mutta toimitukseen
kuuluvat  sisäisen  levyaseman  etulevyt  eivät  olleet  mukana, ja kohta niiden
pitäisi tulla. Parasta olisi, torni on ollut koottuna lähes kaksi kuukautta. :/

{2Mikä hyvää:

Tyylikäs.   :)  Laajennettavuus.  A1200:aan  on  tulossa  Zorro  III  -korttikin
(kuulemma  maaliskuussa),  joten  voi  käyttää  esim.  CV64:ää, jos haluaa ja on
varaa.

{2Johtopäätelmä:

Jos  kuvittelet  tarvitsevasi laajennusvaraa, pienillä koneilla ei juurikaan ole
vaihtoehtoja, ja A2/3/4000:kin saavat lisää korttipaikkoja. A600:n torniin tosin
ei tietääkseni saa väyläkorttia.
