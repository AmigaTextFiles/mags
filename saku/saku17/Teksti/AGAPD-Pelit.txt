5
1*

{A                            PD-pelejä AGA-koneille
{A                            ----------------------

{7                                Timo Kämäräinen


Amigan  AGA-mallit  ovat  olleet markkinoilla jo kauan. Välillä Amigan omistajat
saivat  pelätä  Amigan  sukupuuttoon  kuolemista, mutta onneksemme Escom pelasti
Amigan  dinosaurusten  kohtalolta. Amigoita on taas saatavana. Uudet Amigat ovat
luonnollisesti  AGA-malleja.  Tietokone  ei  puolestaan  ole yhtään mitään ilman
ohjelmia...  AGA-koneille  löytyy  yllättävän  paljon  hyviä  PD/SW-pelejä, enkä
tarkoita  pelkästään  kaikenmoisia  Doom-klooneja.  Mielestäni  on  tullut  aika
tarkastella edes jäävuoren huippua.


{3Cybertech Corporation

Peli  on  englantilaisen Tim Caldwellin käsialaa. Peli on peräisin vuodelta 1994
ja  muistuttaa  hyvin  läheisesti  Alien  Breedin osia 1 ja 2, joissa liikuttiin
avaruusaluksella ja ammuttiin vihamielisiä mömmöjä.

Pelin  tapahtumat  kuvataan  ylhäältä  päin.  Grafiikka  on  selkeää ja erittäin
tarkkaa,  suorastaan loistavaa. Pelin alkukuvana on jopa hieno ray-tracing-kuva.
Pelissä  on paljon hiottuja yksityiskohtia, kuten esimerkiksi se, että lasiseinä
hajoaa  ammuttaessa  pirstaleiksi.  Jos  jostain  pitää  näin  grafiikan saralla
naputtaa, niin animaatiota olisi voinut kehittää.

Tämänkaltaisessa  räiskintä/seikkailupelissä näyttelee suunnittelun onnistuminen
tärkeää   roolia.  CC:ssa  kaikki  on  hiottu  loppuun  saakka.  Vaikeusaste  on
kohdallaan  ja  pelin  kulku  on  jatkuvasti mielekästä. Tapahtumien hermolla on
helppo säilyä, sillä pelissä on kartasta lunttaamisen mahdollisuus.

Cybertech  Corporation  on  pakkohankinta  kaikille  vanhanmallisten Alien Breed
-osien  ystäville.  Shareware-peli  on  aina  halpa hankinta, mutta rehellisesti
sanottuna laatu ei ole aina yhtä loistava kuin nyt. Just go for it!


{3Knotty

Knotty   on  peli,  josta  on  todella  vaikea  saada  aikaiseksi  liian  pitkää
arvostelua.  Kyseessä  on  eräänlainen  pala-  ja  älypelin  sekoitus. Ideana on
järjestellä  sekaisin  olevat  palaset  siten, että niistä muodostuu oikea kuva.
Peli   on  tavallaan  kehitelty  versio  sellaisesta  taskunumeropelistä,  jossa
liikutellaan numeropalikoita oikeaan järjestykseen. Lienee tuttu juttu kaikille?
Numeropalikoita Knottyssä vastaavat palapelin palaset.

Erilaisia  kuvia  Knottyssä  on  viisi.  Se  voi kuulostaa vähältä, mutta en ole
ainakaan  itse  päässyt  vielä  neljättä  kuvaa  pidemmälle, eli puuhaa riittää.
Palikoita  siirretään  sujuvasti  joystikillä.  Palat  luulisi  saavan  helposti
ojennukseen, mutta yleensä tuloksena on aikamoinen härdelli. Siirtojakaan ei ole
rajattomasti, vaan jokaiselle kuvalle on laskettu tietty siirtokatto, jonka alle
kuva on saatava valmiiksi.

Parasta  Knottyssä  on  sen  toteutus.  Se  on  nimittäin aivan uskomaton. Tason
ymmärtää kyllä helposti, kun tietää, että asialla ovat olleet suomalaiset pojat.
(Tarkemmin    sanottuna    kajjjaanilaiset!)   Pelin   on   ohjelmoinut   Zuuni.
Erikoisjipoista  mainittakoon  sen  verran,  että  kuvat  tulevat  ruudulle mitä
ihmeellisimpiä  kaavoja  käyttäen.  Grafiikka  on  esimerkillistä,  sillä  se on
eräällä  tavalla  tarkkaa  ja siistiä, mutta silti sadunhohtoista. Kuva-aiheista
mainittakoon  mm.  lukittu  Marlboro-aski, hevonen jne. Graafikko on piiloutunut
koodinimen KMC taakse.

Musiikista  vastaa  jopa  ulkomailla  tunnettu  ja  useita musiikkikilpailujakin
voittanut  Heatbeat  (alias  Antti  Mikkonen).  Hänen  musiikkinsa antaa pelille
viimeisen  silauksen  ja luo mukavasti tunnelmaa. Kappale kuulostaa itse asiassa
niin hyvältä, ettei sitä ensi alkuun voi uskoa Amiga-biisiksi! Kyseinen herra on
muuten    mukana    CNCD-tiimissä,    joka    on   tuonut   juuri   markkinoille
ambient-teknolevyn.  Turha  kai  mainita, että CNCD:n levyllä on käytetty Amigaa
sekvensserinä.

No  niin,  on  aika  jättää  turhat  löpinät  sikseen  ja  heittää  pelille  ns.
loppukehut.  Eli:  kyseessä  on hyvä ja perusidealtaan yksinkertainen peli, jota
voi  toteutuksensa  ansiosta  mainostaa  kenelle hyvänsä. Tällä pelillä sain sen
viimeisen harmaan aivosoluni lämpöiseksi.


{3Battle Duel - Fighting for Victory

Battle  Duel  on  suora  Scorched Tanks -klooni. Pelissä on kaksi (tai useampia)
tankkia,  jotka  vuorotellen  ampuvat  toisiaan.  Ampuminen ei ole salamannopeaa
räiskintää,  vaan  oikeastaan  taktikointia.  Ammuttaessa määritellään nimittäin
tykin  ampumiskulma  ja  ruudin  määrä.  Sitten ammus laukaistaan ja ihmetellään
tulosta. Peliin tuovat vaihtelua mm. tuuli ja joka erän jälkeen vaihtuva maasto.

Battle Duel on saksalaiskolmikon Terstiege, David ja Seine käsialaa. Graafisesti
peli  on  näyttävä, mutta se käyttää interlance-tilaa. Multisync-monitori, jossa
kuva ei värise, olisi siis paikallaan. Design on viety loppuun saakka, ja niinpä
pelistä     löytyvät     kaikki     mahdolliset     taulukot    ja    muunlaiset
hienosäätömahdollisuudet.       Tykeille       voi       säätää      esimerkiksi
epäonnistumistodennäköisyyden.  Peli  näyttää aina tarkasti osumisprosentit jne.
Battle Duel on tilastotieteilijän unelmatapaus.

Paras  piirre pelissä on se, että sitä voi pelata yhtäaikaa jopa neljä pelaajaa.
Se  luokin  peliin  aivan  uudenlaista  hurmosta.  Tokihan peliä voi pelata myös
yksinään   tietokonetta   vastaan,   mutta   silloin   ekstaasi   jää   takuulla
saavuttamatta.

Legendaarisesta Scorched Tanksista Battle Duel jää jälkeen yhdellä saralla, mikä
on  valitettavasti  merkittävä  asia.  Battle  Duelissa  on  nimittäin  käytössä
ainoastaan  yksi  asetyyppi,  perustykki.  Scorched  Tanksissa  oli valittavissa
kymmeniä  erilaisia jytypommeja aina laserista atomiaseisiin asti. Asevalikoiman
puuttuminen  laskee  pelin  viehätysvoimaa  huimasti  -  ihmisluonto kaipaa aina
jotain suurta ja toisaalta vaihtelua!

Kokonaisuutena  Battle  Duel  on  kuitenkin  ihan mainio peli, muttei kuitenkaan
loistava.  Peli  on sharewarea ja rekisteröintimaksu on hiukan tyyris, 10 puntaa
(70  FIM). Jos pelistä nauttii ja päättää rekisteröityä, niin silloin saa peliin
uusia taustamaisemia ja joitain lisäsäätömahdollisuuksia. BT on mielenkiintoinen
tapaus, eli kannattaa tsekata.

Huom!  Sain  juuri  kuulla,  että  BT:n  uudessa  versiossa  olisi  mm. laajempi
asevalikoima. Valitettavasti ko. uutuus ei ehtinyt testattavaksi.


{3Bratwurst

Bratwurst  on  osoitus  läntisen  naapurimme  asukkaiden kyvyistä. Vaikka heidän
kielensä   aiheuttaakin   usein  meissä  kylmiä  väreitä,  silti  taitoa  tuntuu
riittävän. Lukemattomat tähdet populaarimusiikin saralla ja sitten vielä tämä...
BW:n  takana  on ruotsalainen ohjelmointiryhmä nimeltään The Three Elks (= kolme
poroa).  BW  on  perusidealtaan  samanlainen  peli  kuin  Rocketz,  Thrust  jne.
Ratkaisevin  ero  on  grafiikan  esitystavassa. BW ei nimittäin toimi tavallisen
bitmap-grafiikan turvin, vaan pyörii 2D-vektorigrafiikan vauhdittamana.

Peli  on  siis  2-4  pelaajan  räiskintäpeli.  Juonta  on  turha  yrittää etsiä,
tarkoituksena   on   ainoastaan  ampua  toiset  tuhannen  päreiksi.  2D-vektorit
mahdollistavat  aivan uudenlaisen lähestymistavan kyseessä olevaan pelityyppiin.
Näyttöruutu  nimittäin zoomailee ulos ja sisään pelin kulun mukaan. Kun pelaajat
ovat  lähitaistelussa,  peli  zoomaa alukset kunnolla näkyviin! Kun alukset ovat
etäällä,   peli   luonnollisesti   zoomaa   näytön  ulospäin,  ja  alukset  ovat
lähestulkoon pieniä pisteitä monitorin pinnalla. Systeemi on kerrassaan loistava
ja lisää pelattavuutta aimo loikan muiden pelien edelle.

Vaihtelevuutta  peliin  luovat erilaiset alus- ja ammustyypit. Alusten design on
mielenkiintoinen  ja  sen  lisäksi  eri alukset voivat käyttää erilaisia aseita.
Kuvitelkaapa  nelinpelitilanne,  jossa yhdeltä suunnalta tulee laseria, toiselta
lämpöhakuinen  ohjus  ja  kolmannelta vaikkapa hullu kamikaze-avaruuspommittaja!
Voi sitä pelin riemua.

Grafiikka  sinällään  on  aika  yksinkertaista,  sillä  vektorit ovat tavallisia
täytettyjä    vektoreita.   Odotan   innolla,   että   pojat   tekevät   pelistä
tekstuurimappauksella  toimivan  version.  Musiikkia  ei ole pelin aikana, mutta
alkumusiikki  on  mainiota.  Ääniefektejäkin  on  vähän,  mutta ne sopivat hyvin
peliin.

Jos  jotain  todella  negatiivista  pitää  pelistä  sanoa, niin siinä on joitain
bugeja.  BW  nimittäin  kaatuilee  silloin  tällöin  aivan  yllättäen.  Vika  on
mahdollisesti  jo  korjattu,  sillä  itselläni  on  BW:stä  ainoastaan beta- eli
testiversio käytössä.

Kokonaisuutena  voisi  sanoa,  että  tiukalla  hiomisella tästä saisi aikaiseksi
vaikkapa  kaupallisen  pelin.  Eikä  varmasti  rumentaisi  Amigan  pelitarjontaa
yhtään.


{3Deluxe Pacman V1.6 AGA

Deluxe  Pacman  on  norjalaisen Edgar M. Vigdalin käsialaa. Täytyy myöntää, että
kyseinen herra on ehdottomasti minun shareware-ohjelmoijasuosikkini, enkä muuten
ole  mielipiteeni  kanssa  taatusti  yksin!  Hän on tehnyt myös loistavan Deluxe
Galagan, ja tulossa on myös Deluxe Donkey Kong.

Itse  pelinä Pacman on varmastikin jokaiselle tuttu. Keltainen pallukka keräilee
käytäviltä  pisteitä ja välttelee parhaansa mukaan haamuja. Vigdal on kehitellyt
ideaa  hiukan  eteenpäin, eli Pacman kykenee mm. ampumaan. Pelattavuus on hiottu
kohdalleen, kuten odottaa sopii. Tempo on koko ajan haastava, muttei silti liian
vaikea.  Deluxe Pacman hakkaa siten esimerkiksi Bacman AGA:n, joka olisi muutoin
aivan  mainio  peli.  Pelin  hahmot ovat tavallista isompia, joskin grafiikka on
tyylitellyn yksinkertaista.

Mitäpä  Deluxe  Pacmanista voisi kertoa? Noh, siinä on 25 kenttää, ja jos maksaa
rekisteröintimaksun,  saa  yhteensä  65  kenttää. Rekisteröinti kyllä kannattaa,
koska  Vigdal  on ohjelmoija, jota on hyvä tukea. Tavanomaisten kenttien lisäksi
on  myös  tarjolla  bonustasoja, joista voi kerätä hyvällä tuurilla roiman kasan
pisteitä.

Deluxe  Pacman  on  muuten niitä harvoja pelejä, joista olen saanut avopuolisoni
innostumaan.   Kannattaa   kokeilla,   jos  sinulla  sattuu  olemaan  joku  typy
kiikarissa.  Jos  itse satut olemaan kauniimman sukupuolen edustaja, niin sitten
voinet  pelailla  DP:tä  tyytyväisenä,  mutta valitse iskuyrityksiin joku toinen
peli... Miten olisi vaikkapa tuliterä Zeewolf 2?


{3Yleistä löpinää

PD-pelien   joukosta   löytyy   paljon   helmiä,   eli   suosittelen  valikoiman
läpikahlaamista.  Toki on tehty myös paljon ns. kakkaa, mutta esimerkiksi kaikki
tässä esitellyt pelit ovat enemmän tai vähemmän kokeilemisen arvoisia.
