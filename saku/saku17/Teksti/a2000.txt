5
1
*
{6Voita Amiga 2000 käyttöösi!?

{7Yhdistyksen hallituksen puolesta: Tomi Jaskari


Yhdistykselle  on  hankittu  kolme  Amiga  2000 konetta Heurekan siirtyessä
käyttämään PC- ja Macintosh-koneita yksinomaan.  Koneet ovat vanhoja, mutta
toimivat   erinomaisesti.   Olen  päivittänyt  niihin  uudet  kovalevyt  ja
asentanut kahteen uusimman käyttöjärjestelmän 3.1.  Kolmannessa koneessa on
KS   2.04   ja  esimerkiksi  Heimo  Laukkaselta  saatu  AmigaVision-ohjelma
asennettuna.

Nyt näille koneille pitäisi keksiä käyttöä.  Haaveena on, että ainakin yksi
Sakun   lukijoista   innostuu  koodaamaan  parempaa  lehteä  ja  hän  saisi
yhdistykseltä koneen käyttöönsä ikäänkuin työsuoritusta vastaan.

Yhdistyksen hallitus päättää seuraavassa kokouksessa koneiden sijoituksesta
saamiensa  ideoiden  pohjalta.   Eli  laadipa vapaamuotoinen hakemus, missä
kerrot  mitä  tekisit  Amigalla, jossa on 200 megaa kovalevytilaa ja paljon
laajennusvaraa.

Kiinnitä erityistä huomiota idean hyödyllisyyteen yhdistyksemme kannalta ja
toteutuksen   toimivuuteen   käytännössä.    Mitään  megabudjettia  ei  ole
käytössä,   mutta  kerro  kuitenkin  minkälaisia  laajennuksia  tarvitsisit
toteuttaaksesi ideasi parhaimmalla mahdollisella tavallla. Deadline 1.4.96.

{c  "A2000"  
{c  Suomen Amiga-käyttäjät / hallitus    
{c  Linnoituksentie 10 G 66 
{c  00940 Helsinki
