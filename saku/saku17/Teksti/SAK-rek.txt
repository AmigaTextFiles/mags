5
1
1 Finaldata.IFF 3 42*

{A                            Jäsenrekisteri
{A                            --------------

{7                        Veli-Matti Vuorensyrjä


Aivan  yhdistyksen  alkuvaiheissa rupesin tekemään jäsenrekisteriä, joka toimisi
Amigassa  jollain  kortisto-  tai tietokantaohjelmalla. Koska itselläni ei ollut
muuta tarkoitukseen kelpaavaa ohjelmaa kuin Superbase 4 Pro, tein jäserekisterin
sillä.  Superbase  oli muuten aika hyvä tähän tehtävään, mutta joitakin ongelmia
siinä  oli:  PC:stä  käännettynä  ohjelmana  se  ei  aina  oikein tajunnut ä- ja
ö-kirjaimia.  Myös osoitetarrojen tulostuksessa oli ongelmia, niitähän tarvitaan
jäsenille lähetettäviin Sakuihin ja muuhun jäsenpostiin.

Sitten  hankin  Amiga  2000:eeni  AmigaOS  3.1:n, ja niin ilmaantui jälleen uusi
ongelma!  Superbase  ei  enää  tulostanut  tarroihin  eikä  muihinkaan  ä-  eikä
ö-kirjaimia,  vaan  niiden tilalle tulostui "_" merkki. En keksinyt muuta keinoa
saada  ä-  ja  ö-kirjaimet  tulostumaan  kuin  että  käynnistin  koneeni AmigaOS
2.04:llä!  Tämä  ei  tietenkään voinut olla kuin hätäratkaisu, josta piti päästä
eroon.  Sitten  Tomi  Jaskari  heitti ajatuksen, että Final Data voisi olla hyvä
ohjelma  ko.  tarkoitukseen.  Näin  kyseisestä ohjelmasta mainoksen Amiga Format
-lehdessä,  ja  kun  hintakaan  ei  ollut  paha  niin  laitoin  tilauksen tuohon
englantilaiseen,  myös  postimyyntiä  harrastavaan yritykseen. Aikanaan - reilun
kuukauden jälkeen - se saapui postitse minulle.

Final  Data  on  osoittautunut  erittäin  toimivaksi ja hyväksi ohjelmaksi, joka
sopii juuri tähän tarkoitukseen oikein hyvin. Esim. tarrat saa sillä tulostettua
erittäin  hyvin  ja  helposti!  Myös  jäsenrekisterin  siirto Superbasesta Final
Dataan   sujui   melko   mutkattomasti,  sillä  Superbase  osaa  siirtää  tietoa
{2ASCII-muotoiseksi  tiedostoksi  ja Final Data taas osaa lukea mm. ASCII-tekstiä.
{2Ainoastaan  (kuinkas  muuten!)  ä-  ja ö-kirjaimet eivät siirtyneet Superbasesta
{2ASCII-tiedostoon.  Final  Datassa  on  myös  Arexxin  käyttö mahdollista, ja sen
{2avulla  ohjelman  saa  vaikka  laskemaan  jäsenmaksuviitteet jäsenille, kun vain
{2tekee tarvittavan Arexx-makron. En tunne Arexx-kieltä, mutta onneksi Tomi osasi.
