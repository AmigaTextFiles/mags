5
1
0 Super_Worm.iff 0 0*































{A                               Super Worm 2D
{A                               -------------

{7                               Timo Sievänen


Matopelit  ovat tuttuja monille, mutta eivät ehkä aivan Super Wormin kaltaisina;
ohjaus  on  ns.  portaatonta  eikä suorakulmaista kuten yleensä. Pelin ideana on
kerätä pisteitä, aika kirjaimellisesti, nimittäin pieniä mustia neliöitä. Neliöt
myös  lisäävät kirjavan madon pituutta, ja peli loppuu madon törmätessä itseensä
tai  seiniin.  Tässä  ovat  todellakin pelin kaikki toiminnot, mutta se on tästä
puutteestaan  huolimatta silti minusta hyvin addiktiivinen. Ohjaus on kohdallaan
ja  pelin  vaikeusaste  eli  madon  nopeus myös, koska aluksi tuntuu siltä, että
pisteet  paranevat  hieman joka pelillä. Kärsivällisyydellä pääsee tässä pelissä
pitkälle,  kun  ei  ota turhia riskejä, sillä aikarajaa ei ole. Tosin nopeudesta
saa myös pisteitä.

Super  Worm  moniajaa  ikkunassa, jonka kokoa saa säätää vaakasuunnassa kahteen,
pystysuunnassa  kolmeen kokoon, tai näyttötilasta riippuen vähemmän. Toiminto ei
ole   turha   lelu,  vaan  tarkoitus  on  mahdollistaa  pelialueen  neliömäisyys
resoluutiosta  riippumatta.  Mato myös muuttuu paksummaksi (ja siis tarkemmaksi,
ei pikselöitymistä) ikkunaa suurennettaessa. Musiikki on peliin sopiva, mutta se
soi  vain ennen/jälkeen pelaamisen. MED-modulin saa myös pois päältä (MEDin koko
on muuten exeä suurempi ;).






Moniajoon  peli  sopii  varsin  hyvin, se ei käytä turhaan prosessoriaikaa, eikä
mato  hidastu  kovin  helposti vähänkään nopeammalla koneella. Pelissä on pause,
mutta  se ei mene itsestään päälle, kun ikkuna deaktivoituu. Tämä on harmillista
käytettäessä  yhtä  aikaa  esim.  pääteohjelmia,  jotka  kutsuvat  oman ruutunsa
etumaiseksi.  Tiedonjakelua  voisi  myös  lisätä:  esim. kuinka monta neliötä on
kerätty sekä käytetty aika voisivat näkyä pelin lopuksi pisteiden lisäksi. Pelin
voi  tietysti asentaa kiintolevylle, ja se tallettaa parhaat pisteet. Super Worm
on ilmainen (freeware).


Super Worm 2D v1.3

Tekijä: Jouko Pynnänen

Pelaajia: 1 (toistaiseksi?!)
Yleisarvosana: 86%

Testikone Amiga 1200, kiintolevy ja Blizzard 1220/28 MHz.

