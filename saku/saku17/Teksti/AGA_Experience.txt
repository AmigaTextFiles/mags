5
1*

{A                          The AGA Experience CD-ROM
{A                          -------------------------

{7                               Timo Kämäräinen

The   AGA   Experience   Vol.  1  on  ensimmäinen  ainoastaan  AGA-koneille  eli
A1200/A4000-mikroille  suunnattu  CD-ROM.  Levyn laatijat NFA & Sadneness, jotka
ovat molemmat tunnettuja brittiläisiä PD-tuottajia, ovat tiedostaneet todellisen
tarpeen  AGA-romppua  varten.  Ovathan AGA-koneet jo kolme vuotta vanhoja, mutta
yhtään ainoastaan niille suunnattua romppua ei ole ennen tätä ilmestynyt.

Tämä  romppu  pursuaa  laatua.  Tekijöiden  ammattitaito  näkyy  joka  puolella.
Käyttöliittymä  on  suunniteltu MagicWB-ikoneita hyödyntäväksi, eli levy näyttää
WB:ssäkin  todella  hienolta.  Laatimiseen  on  käytetty aikaa, ja levyllä oleva
materiaali  onkin  jaoteltu tyylikkään loogisesti, ja siten levyä on miellyttävä
käyttää.   Materiaalin   joukkoon   on   ripoteltu  myös  ennen  julkaisematonta
materiaalia. Ko. materiaali on lähinnä NFA:n omaa tuotantoa.

Levyä  tehdessä  on  omaksuttu  erilainen  filosofia  kuin  tavallisesti. NFA on
nimittäin  päättänyt  tehdä  ohjelmista jopa 90% levyltä suoraan ajettavia. Näin
vältytään  jatkuvalta tiedostojen purkamiselta, mikä yleensä vaivaa tavanomaisia
Amiga-romppuja.  Tiivistämätön  romppu ei tosin sisällä niin paljon tavaraa kuin
pakattu,   mutta  helpottaa  käyttöä  ja  säästää  hermoja.  Pakkaamattomuudesta
huolimatta  levylle  on  ahdettu  yli 700 megaa tavaraa, minkä luulisi riittävän
jokaiselle.




Tieto rompulla jakaantuu seuraavasti (noin-lukuja!):

- 100 Mt WB3.0+ utilityjä
- 100 Mt AGA-pelejä
- 150 Mt High quality AGA-slideshowta
- 200 Mt parhaat AGA-demot
- Lisäksi mm. diskettilehtiä, Klondike-kortteja, ohjelmalistauksia,
  emulaattoreita jne.

Suurin  osa  rompun  sisällöstä  on  melkoisen  tuoretta,  mutta  myös vanhempia
AGA-ohjelmia  on  kelpuutettu  mukaan.  Onhan luonnollista, että AGA-rompulla on
mukana  myös  vanhempien  ohjelmien  lippulaivasto.  Ja  kun  ohjelmia  valitaan
pidemmältä   aikaväliltä,   niin   valikoima  laajenee.  Kuten  edellä  olevasta
ylimalkaisesta sisällysluettelosta voi päätellä, on rompulla tarjolla jokaiselle
jotakin.  Onpa siellä jopa joukko tekstuureja ja objekteja Real3D:n käyttäjille,
jos halutaan mainita jotain erikoisempaa.

The  AGA  Experience  CD-ROM  on  levy,  jota voi lämpimästi suositella kaikille
AGA-koneen  ja romppuaseman omistajille. Itse asiassa sen tulisi löytyä jokaisen
edelliset kriteerit täyttävän henkilön hyllystä. Jos et vielä omista levyä, niin
soittele  sitä  maahantuovalle  yritykselle  eli  Broadlinelle. Puhelinnumero on
90-8747900 ja liike on auki aina arkipäivisin.

