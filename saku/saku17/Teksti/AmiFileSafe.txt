5
1*

{A                                Ami-FileSafe
{A                                ------------

{7                               Eero  Rantanen


Oletin  jonkun  jo  kirjoittaneen  tästä  suurenmoisesta filing-systeemistä Saku
#16:een,   mutta  näin  ei  ollut,  joten  päätin  itse  tarttua  näppäimistöön.
Ami-FileSafe  on  Amigalle  tarkoitettu  uusi  tiedostojärjestelmä,  joka korjaa
Amigan  alkuperäisten tiedostojärjestelmien puutteita ja tuo useita parannuksia.
Tämä  Fourth  Level  Developmentsin  pakkaus lupailee, ettei levysi enää koskaan
sekaannu,  vaikka  kone  kaatuisi  kirjoittaessa.  AFS:n  luvataan  olevan  myös
reilusti  FFS:ää  nopeampi  ja  käyttävän  levytilan  tarkemmin. Kovia väitteitä
pieneltä  ohjelmistolta. Olenkin tässä nyt kertomassa, millaisen vaikutelman AFS
on itsestään antanut näiden muutamien kuukausien aikana.


{3Vaatimukset

AFS  ei  koneelta  paljon  vaadi, vaan se sopii kaikkiin Amigoihin, joissa on KS
2.04  tai uudempi. Tietenkin kiintolevy on kyllä hyvä olla, sillä sillehän tästä
tuotteesta  juuri  hyötyä koituu. Ohjelmasta on kaksi eri versiota, User ja Pro.
Itselläni  on tuo User (230 mk), jossa osion koko on rajattu reiluun 600 megaan,
sen  saa vain yhdelle levylle ja siitä puuttuu multiuser-optio. Pro-versiossa ei
ole  näitä  rajoituksia,  mutta sen hinta on liian korkea harrastajalle. Minulle
nämä   Userin  rajoitukset  ovat  aivan  sopivat,  saisikin  jostain  tuollaisen
kiintolevyn.


{3Asennus 

AFS:n  asentaminen  ei  ole  loppujen  lopuksi kovinkaan mutkikasta, kunhan vain
jaksat  kahlata mukana tulevat ohjeet läpi. Mukana tuleva ohut vihkonen on hyvin
asiallinen   ja   kertoo   kaiken   tarvittavan,   mutta   myös  levyllä  olevat
readme-tiedostot   on  hyvä  lukaista,  sillä  vain  niissä  ovat  viime  hetken
muutokset.   AFS:n  asentamisessa  on  kaksi  osuutta,  erikseen  levykkeitä  ja
kiintolevyä   varten.   Ensin   kuitenkin   valitset  käyttöjärjestelmällesi  ja
prosessorillesi  sopivan  asennusohjelman  tuplaklikkaamalla sen ikonia. Scripti
kopioi  tiedostojärjestelmän  L:-hakemistoon  ja kaksi laiteniemä, AF0: ja AF1:,
SYS:/Storage/DOSDrivers-hakemistoon tai lisää ne MountListiisi. Nämä levykkeille
käytettävät laitenimet täytyy vielä ottaa käyttöön mounttaamalla tai kopioimalla
Devs:DOSDrivers-hakemistoon.

Tämän  jälkeen  voit  käyttää AFS:a levykkeillä kutsumalla asemia näillä uusilla
nimillä,  nopeuseron  huomaat  kyllä  välittömästi. Kiintolevylle asentaminen on
hieman  monimutkaisempaa,  muttei mitenkään ylipääsemätöntä. Tiedostot on nyt jo
kopioitu,   joten   muutat  vain  kiintolevyn  asetuksia  HDToolBoxilla.  Muutat
haluamasi  osion  tiedostojärjestelmän ja syötät uuden DOSTypen, talletat tiedot
ja alustat osion. Osion voi myös "kääntää" mukana tulevalla FFStoAFS-ohjelmalla,
ellet   halua   alustaa   levyäsi.   Itse  käytin  tätä  ohjelmaa  ja  se  toimi
moitteettomasti,  kunhan seurasin annettuja ohjeita. Alustus on kyllä mielestäni
varmempi ja kannattaa tehdä jos vain mahdollista.
 

{3Kokemukset

Kiintolevyllä  AFS  ei  minulla  ole  päässyt kaikkiin oikeuksiinsa, sillä sille
pitäisi   varata  reilusti  puskurimuistia.  Ei  tästä  parista  megasta  paljon
ylimääräisiä  liikene, joten olen tyytynyt minimipuskureihin. Kuitenkin nopeuden
kasvu  oli  aluksi  silmin huomattavissa, kun WB:ssä ikonit ilmestyivät ruudulle
liukkaasti  ja  hakemistojen tulostusajat lyhenivät huomattavast, ihan niin kuin
pakkauksessa luvattiin.

Varmuus,  joka  muuten oli ainoa syy AFS:n hankkimiseen, on ollut huippuluokkaa.
Levyni ei ole kertaakaan ollut unvalidated AFS:n asentamisen jälkeen. Muutenkaan
mitään   isompia   ongelmia  ei  ole  ollut,  kaikki  ohjelmani  ovat  toimineet
normaalisti  DirectoryOpuksen  kaatuilua  lukuun  ottamatta.  Sekin selvisi, kun
laskin MaxTransferin oppaan kehottamalle tasolle. Ohjekirjassa muuten sanottiin,
etteivät  jotkin  pelit  ja  levynhuolto-ohjelmat  välttämättä  toimi  ja  ettei
virtuaalimuistia  pitäisi  asentaa  AFS-osiolle.  Wormsia  en  kuitenkaan saanut
toimimaan tuolta AFS-osiolta, mutten osaa sanoa onko se muistin puute vaiko AFS,
joka  tämän  aiheuttaa,  sillä  peli  toimii  kyllä siihen asti, kun on valinnut
joukkueet.  Kun  valitsen  OK,  kuva rullaa pois niin kuin pitäisi, mutta sitten
kone  kaatuu.  Sama  tapahtuu  FFS-osiolta,  jos en käännä muita levyasemia pois
päältä,  joten  epäilen tämän johtuvan muistin vähyydestä. Tätä pientä takaiskua
lukuun  ottamatta  AFS  on  ollut  hintansa  arvoinen, enkä siitä enää luopuisi.
Täytyisi  vain  saada  lisää  muistia  ja  isompi kiintolevy, jotta kone pääsisi
oikeuksiinsa.

Levykkeillä AFS:n ero on mahtava, kirjoitusaika putoaa alle neljännekseen vanhan
OFS:n nopeudesta. Tässä pienen kotitestini tulokset:








{8Testi                   OFS           FFS           AFS
{8-------------------------------------------------------
{8Saku #15 RAM to Disk:   3 min 55 s    3 min 18 s    0 min 49 s

{8Tilaa levyllä           15 K          54 K          83 K

{8#15:n jälkeen:
{8Saku15. Disk to RAM:    1 min 19 s    1 min 14 s    0 min 44 s

Laitteistona  perus-A1200  pienellä kiintolevyllä. Itse en ollut silmiäni uskoa,
kun  ensimmäisen  kerran  siirsin tavaraa AFS-korpulle. Olin aina pitänyt Amigan
levyasemia  hitaina  verrattuna esim. PC:n vastaaviin. Tämä todistaa, ettei vika
ollut  laitteistossa.  Ilmeisesti  tiedostojärjestelmä oli yksi niistä asioista,
jotka   olivat   kesken,  kun  Commodoren  rahahuolet  ennen  A1000:n  julkaisua
pakottivat  erottamaan suunnitteluryhmästä useita henkilöitä. Heidän työnsä teki
silloin  joku  muu,  joka  ei  välttämättä  aina  ollut kaikesta perillä ja näin
käyttöjärjestelmään jäi muutamia heikkoja lenkkejä, joita on sittemmin korjattu.
Mutta  kuten  huomaatte,  OFS:n  ja  FFS:n  erot eivät päätä huimaa, joten herää
kysymys,  miksi  FFS on olemassa myös levykkeitä varten? Mielestäni AT:n pitäisi
lisensoida AFS ja asentaa se kaikkiin uusiin Amigoihin, on se niin vietävän hyvä
systeemi.  Joten  älä  enää  odota,  vaan mene ja hanki omasi, päivityksiäkin on
luvassa. AFS:a kannattaa kysellä ainakin Broadlineltä.
