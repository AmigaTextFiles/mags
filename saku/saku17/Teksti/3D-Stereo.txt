5
1
1 Stereo1.iff 210 80
2 Stereo2.iff 180 70
3 Stereo3.iff 190 0
4 Stereo4.iff 190 110*
{A                         Kolmiulotteista ääntä tupaan
{A                         ----------------------------

{7                               Mikko Sipiläinen


Olipa  kerran  aikojen  alussa  hyvätahtoinen  haltia, joka eräänä päivänä keksi
väsätä  levysoittimen ihmisten synkkiä päiviä piristämään edes hiukan. Kansa oli
haltioissaan  ihmelaitteesta,  joka  kovalla rutinalla soitteli ties mitä kökköä
pyöreältä kiekolta. Aikanaan haltia potkaisi kuitenkin tyhjää, eikä uusi tilalle
tullut  otus  tietenkään  enää  ollut  tyytyväinen  äänenlaatuun,  ja niinpä hän
kehitti  moisesta  stereomallin.  Kansa  oli  jo  tässä  vaiheessa  vähintäänkin
orgasmin  partaalla, sillä tuo kiekolta kiemurteleva mössö tosiaankin kiemurteli
mukavasti   laidasta  laitaan  aivolohkoja.  Haltia  oli  kuitenkin  sen  verran
tyytyväinen  tuotokseensa, ettei enää jaksanut kehitellä projektiaan pitemmälle,
vaan  rupesi  aikansa  kuluksi mutustelemaan sieniä ja kasvatti itselleen pitkän
tukan.  Nurinaakin  jo  rupesi  kuulumaan,  kun  joku  sai päähänsä, että tuosta
äänestä on SAATAVA kolmiulotteinen keinolla millä hyvänsä.

Tässä   artikkelissa   paneudun   hieman   valottamaan   kolmiulotteisen   äänen
mahdollisuuksia  eli  miten  kahdesta  kanavasta  tehdäänkin kolme tai neljä TAI
vielä enemmän kanavia hieman laitteistosta riippuen. Kerron myös muutaman pienen
niksin,  joilla  saat  kaiuttimista  hieman  paremman  äänen.  En  aio lässyttää
teoriaa, vaan annan muutaman kuvan ja ajatuksieni valottaa hieman kaikkien nenän
edessä pomppivia mahdollisuuksia.

Kolmiulotteisen  äänentoiston  saloja  mietti  aikoinaan  Tapio  M. Köykkä, joka
kehitti   kolmiulotteisen   Ortoperspeksta-stereojärjestelmän.   Äänenlaatu  oli
huomattavasti  tasaisempi  ja  huoneeseen  muodostui miellyttävä, erittäin laaja
tilavuuden  tuntu.  Kuuntelija ikään kuin leijui äänimaailmassa. Köykkää voidaan
ehkä  pitää  kolmiulotteisen  tilavuusvaikutelman  yhtenä  uranuurtajana.  Tähän
edellä  mainittuun  järjestelmään perustuukin sitten kytkentä, jonka seuraavaksi
pääpiirteittäin   esitän.   Kytkentä  tunnetaan  nimellä  ambiofonia,  ja  siinä
stereokanavista  erotetaan  vaihevirhe, joka ajetaan takakanavaan. Toimenpide on
erittäin  halpa  ja  tumpelokin  saa  tuon  toimimaan,  jos  vain jaksaa yrittää
tarpeeksi. Seuraava kaavio selittänee koko homman helppouden ja halpuuden, sillä
ylimääräisten  kaiuttimien  lisäksi  tarvitset  vain  20 ohmin potentiometrin ja
kasan johtoa.


















Tällaisella  järjestelmällä  kuuntelin  musiikkia  melkein puoli vuotta ja pidin
tilavuuden  tuntua  jo kohtuullisena. Eräänä päivänä kuitenkin törmäsin lievässä
krapulatilassa   mielenkiintoiseen   ilmiöön.   Stereokanavien   välissä  tuntui
vallitsevan  täysin pysähtynyt tila ja ääni tuntui kampamaiselta. Tätä havaintoa
juoppo  olisi  varmaankin  nimittänyt hetken kirkkaudeksi ja minä taas raivosin,
että  missä  helvetissä  keskikanava.  Lopulta  kirjoja  ja  lehtiä  selatessani
silmiini  iski  sana  summa,  mutta  miten se muodostetaan? Pähkäilin aikani, ja
lopulta  haparoivat  silmäni osuivat rivien väliin ja tajusin, miten summaus eli
monokanava  saadaan  ulos  stereokanavista.  Kun valmista mallia en ollut saanut
käsiini,  piti  minun  vain luottaa nakkisormiini ja johtokasaan, jonka laatikon
pohjalta löysin. Ja SE TOIMI!

















Sadistiset  vahvistimen  rääkkäyssessiot  eivät vieläkään antaneet periksi, vaan
päätin  kytkeä  myös  takakanavat  toimintaan.  Ja siinä se oli! Kolmiulotteinen
äänentoisto  keskikanavalla  ja  vieläpä  eläimellisen halvalla. Tilavuus tuntui
käsin  kosketeltavalta,  ja  vahvistinkin kesti hienosti. Impedanssit kyllä piti
tarkistaa huolella.






















Nälkäni  vain  kasvoi  äänenlaadun  myötä, joten eräänä päivänä eksyttyäni Hi-Fi
Klubille  törmäsin Denonin dolby surround pro logic -vahvistimeen, joka kuiskasi
minulle,  että  soin  kohtuullisen  huokealla  hyvin. Vihdoin kotona kummastelin
outoa  voimaa  huokuvaa  mustaa  laatikkoa.  Siis  piuhat kiinni, ja yllätys oli
melkoinen.   Äänenlaatu  murskasi  minut  seinään,  ja  päätin  tehdä  seuraavan
siirtoni.  Ostin  suhteellisen  halvalla  Boston  Acousticsin  hifikaiuttimet ja
kytkin  ne  kiinni  vahvistimeeni.  Nyt kelpasi kuunnella melodista musiikkia ja
lujaa.  Ääni  toistui  melkein luonnottoman puhtaana, ja kuuro naapurin mummokin
tuli  ihastelemaan  ja  vihastelemaan  ovelle.  Olin  siis onneni horrostilassa,
kunnes  tipahdin  jälleen  kerran  maan  tasalle.  Tajusin,  ettei  minulla  ole
hifivideoita,  joten  kauppaan  ostamaan  sellaiset.  Nyt  elokuvien äänimaailma
tuntui  jo  kiusallisen  pelottavalta. (Toisin sanoen olin saada paskahalvauksen
sanan  aidossa  merkityksessä,  kun  erästä elokuvaa tuijottaessani hiljaa ollut
takakanava päätti varoittamatta kiljaista täysillä. Olin siis valaistunut.)

Eräänä vähemmän kauniina päivänä kaverini kehtasi väittää, että yksi takakaiutin
on parempi kuin kaksi. Moisen solvauksen takia olin pakotettu käyttämään jälleen
kerran   kallisarvoista   mietintämyssyäni.   Parin   päivän  mietinnän  jälkeen
masokistiaivoni kehittelivät teorian. Jos yksi on parempi kuin kaksi, niin kolme
on  parempi  kuin  yksi  ja  tuumasta  toimeen.  Iskin  summaamalla takakanavaan
kolmannen kaiuttimen kiinni, ja teoria osoittautui todeksi.


















Nälkä  ei  vieläkään  halunnut  hellittää,  vaan halusin täydellistä tilavuutta.
Kokosin  kaikki vanhat paperilappuseni pöydälle ja rupesin miettimään. Ymmärsin,
että  pro  logic  -vahvistimeni  muodosti  nelikanavaisen  äänen, ja minä laskin
yhteen  kaksi  plus  houreet.  Tulos  oli kahdeksan, ja siitä lähtien olen tässä
yrittänyt  saada  tarpeeksi  materiaalia  tuon  kokeen toteuttamiseen. Teoriassa
neljästä  kanavasta  olisi  mahollista purkaa neljä + yksi kanavaa, mutta siihen
tarvitsee jo hieman logiikkaa avuksi (tosin ei mitään kovin kummoista).

Sitten  niihin parannuksiin, joista puhuin. Suurimmassa osassa pakettikaiuttimia
bassoelementti  on sijoitettu kaiuttimen alaosaan, mikä ei välttämättä ole kovin
hyvä ratkaisu, varsinkaan kun ihmisillä tuntuu olevan tapana säilytellä pönttöjä
lattialla.  Lattia  nimittäin  seinän  tavoin  aiheuttaa ongelmia äänentoistoon,
sillä ääni ottaa molemmista heijastumia ja huoneeseen syntyy väkisinkin seisovia
alueita.  Asiaa  saa  helposti  korjattua,  kun  kääntää  pöntön ylösalaisin tai
sijoittaa ko. laatikon vähintään 10 sentin korkeudelle lattiapinnasta. Kaiutinta
ei  myöskään  tulisi  koskaan  sijoittaa  aivan  seinän  viereen samasta syystä.
Normaaleissa  laatikkokaiuttimissa  tuntuu myös olevan jakosuotimen tilalla kasa
kondensaattoreita  lähes  poikkeuksetta,  joten kolvi käteen ja oikea jakosuodin
tilalle,  niin pitäisi muutosta tulla äänenväriin, mikä varmasti lienee suotavaa
useimmissa tapauksissa.

Muistutuksena  vielä,  että  ko.  kytkennät  toimivat  ainoastaan vahvistimissa,
joissa  kanavilla  on  yhteinen  maa.  Tosin  melkein  kaikki  vahvistimet  ovat
tällaisia.  En  myöskään  ota  vastuuta  kytkentävirheistä. Heikkisen Esa tuossa
taannoin  höpötti  jotain  balanssiohjatusta  takakanavasta, joten ehkäpä näemme
joskus  hamassa  tulevaisuudessa  tuonkin idean päivänvalossa toimivana. Siitäpä
tuli  mieleeni,  että  silloinhan  voisimme  ottaa yhdeksännen kanavan käyttöön!
Sekaviin  ajatuksiini muodostuu vain eräs pieni kysymys: kuinka kahdesta tulikin
liikaa?  Elämän  kulkusuunta  tuntuu  vain  olevan  tuon  mukainen,  eli  ojasta
allikkoon tai vielä syvemmälle. Hauskaa kevättä! 
