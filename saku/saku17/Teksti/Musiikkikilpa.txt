5
1*

{A                       Sakun musiikkikilpailun tulokset
{A                       --------------------------------

{7                                Esa Heikkinen


Musiikkikilpailu  keräsi  osanottajia  runsaasti,  kilpailukappaleita  tipahteli
postiluukusta  sekä  sähköpostitse  tiheään  tahtiin.  Oli  upeaa  huomata, että
lukijat  ottivat  haasteen  vastaan näin kovalla innolla. Voittajakappale soikin
juuri  taustalla,  joten  jos  et  ole  kytkenyt  koneeseesi  ääntä  kiinni  tai
äänenvoimakkuus  on  nollassa,  niin laitapa nyt ääni kuuluviin! (Amigaguide- ja
html-versioiden  lukijat  suorittavat  toki  ensin  tarvittavat toimet kappaleen
soimaansaamiseksi.)

Edellinen  päätoimittaja  ei  jättänyt  mitään  ohjeita, kuinka kappaleet tulisi
arvostella,   joten   täytyi  miettiä  mahdollisimman  dekokraattinen  menetelmä
voittajan selvittämiseksi. Niinpä täytyi laatia raati, jonka kukin jäsen antaisi
pisteitä  kappaleille,  minkä  jälkeen  pisteet voitaisiin laskea yhteen ja näin
saada  voittaja, ikään kuin levyraadissa... Helpommin sanottu kuin tehty: raadin
kasaaminen  olikin  aikaavievä  toimenpide,  sillä  kovin harva oli kiinnostunut
kappaleiden arvosteluhommasta.

Aikarajaan  mennessä  saatiin  kuitenkin kokoon jonkinlainen raati, ja arvostelu
päätettiin   järjestää   euroviisutyyppisesti  (jätimme  kuitenkin  sekoilut  ja
kohelluksen     pois),     jolloin    kukin    tuomari    asettaisi    kappaleet
paremmuusjärjestykseen  antamalla  niille  pisteitä 1-15 siten, että huonoin saa
yhden  pisteen  ja  paras  viisitoista,  ja  kaikki numerot välillä 1-15 tulevat
käyttöön.  Tavoitteena oli, että jokaiselta tuomarilta tulee sama määrä pisteitä
jakaantuneena  eri kappaleille sen mukaan, kuinka tuomari kappaleesta itse piti.
Tuomareiden  ohjeistotekstissä  oli  lisäksi  maininta,  että  kappaleet  tulisi
arvostella toteutuksen perusteella, ei oman musiikkimaun. Niinpä itsekin jouduin
tilanteeseen,  että  kappale  josta  itse  eniten  pidin  ei  ollut  aivan paras
pisteiltään,  koska  mukana  oli  muutama  musiikillisesti onnistuneempi esitys,
joille kuului oikeasti enemmän pisteitä.

Systeemi  lähti  toimimaan  paria  väärinkäsitystä lukuunottamatta mainiosti, ja
niiltäkin   jotka  aluksi  antoivat  virheelliset  arvostelut  (sama  pistemäärä
useammalla  kappaleella)  saatiin  mukaan  kunnolliset arvostelut. Aivan kaikkia
tuomareita  ei tavoitettu lainkaan ja pari ilmoitti, ettei ole ehtinyt kuunnella
kappaleita.  Loppuvaiheessa  mukaan ilmoittautui kuitenkin muutama uusi tuomari,
joten  loppujen  lopuksi  tuomareita oli raadissa 11, sama määrä kuin alun perin
oli tarkoituskin.


{3Kilpailijat ja tuomarit

Kahdelta  kilpailijalta tuli useita kappaleita kilpailuun. Missään ei kuitenkaan
ollut  mainittu  sitäkään,  pitäisikö  kilpailuun ottaa mukaan enempää kuin yksi
kappale  per  kilpailija,  joten  tässä asiassa jouduin vaikean päätöksen eteen.
Katsoin  kuitenkin  parhaaksi antaa kaikille samat voitonmahdollisuudet, jolloin
asetin  itseni  vielä  vaikeamman  tehtävän  eteen:  piti  valita  näiden kahden
kilpailijan  kappaleista  se  onnistunein  mukaan  kilpailuun.  Pelkän kappaleen
lisäksi  kilpailuun  mukaanpääsyn edellytyksenä oli, että kappaleiden säveltäjät
kirjoittaisivat  kappaleestaan  pienen  jutunpätkän.  Mukaan kilpailuun otettiin
seuraavat kappaleet:




{BOsallistuja                  Kotipaikka             Kappale
{B---------------------------------------------------------------------------
{BAntti Pyykkö                 Sievi                  Rambosammakko
{BTuomas Lehtinen              Tampere                End
{BJani Paavilainen             Hämeenlinna            Newsflash
{BJari-Pekka Laitinen          Naarajärvi             Memories
{BJouni Airaksinen             Pieksämäki             Rhythmical Rune
{BJari Ristiranta              Kouvola                February (MED)
{BToni Kurkimäki               Lapua                  Misterian Fantasies
{BAski Tolonen                 Riihimäki              Arabian Dream (MED)
{BPanu Savolainen              Syri                   Sakukilpailu1
{BValtteri Murto               Espoo                  Sammakko-Reggae
{BJuuso Salmijärvi             Nurmo                  Way Ahead
{BRisto Tapani Mäki-Petäys                            TriNitroFenylMetylNitre
{BMarkku Heikkinen             Kajaani                The First Step
{BTuomas Sandroos              Turku                  Wanna Continue?
{B"Tomppa"                     Hyvinkää               True Six

Tuomareiksi  kilpailuun  hyväksyttiin  kuka  tahansa ilmoittautunut, edellyttäen
kuitenkin,   ettei   henkilö   ollut   itse  mukana  kilpailussa  kappaleellaan.
Edellytyksenä  oli  tietenkin, että tuomarilla on käytössään tietokone kappaleen
kuuntelua  varten.  Tässäpä  tulikin pieni pulma, sillä parilla raadin jäsenellä
oli  käytössään pelkkä PC, eikä PC:lle löytynyt mistään MED-kappaleita soittavaa
ohjelmaa!  Niinpä  näissä tapauksissa piti asia hoitaa jotenkin, eli esimerkiksi
siten  että  ko.  tuomari  kävi  Amigan  omistavan  kaverin  luona kuuntelemassa
MED-kappaleet taikka sitten MEDit nauhoitettiin C-kasetille.




Mukana raadissa olivat seuraavat henkilöt:

Janne   Liimatainen,  Leo  Kortesalmi,  Tommi  Pöllänen,  Jussi  Laitinen,  Tomi
Riipinen,   Tomi  Jaskari,  Veli-Matti  Vuorensyrjä,  Waltteri  Tirranen,  Tuomo
Mämmelä, Mikko Sipiläinen ja mie itte..


{3Ja näin siinä sitten kävi

{BSija Kappale                      A  B  C  D  E  F  G  H  I  J  K = Yht
{B-----------------------------------------------------------------------
{B 1.  Misterian Fantasies         12 14 14 14 14 08 09 15 12 11 13 = 136
{B 2.  February (MED)              13 10 09 15 15 13 11 06 14 12 12 = 130
{B 3.  Rhythmical Rune             08 13 10 08 13 11 10 07 15 15 11 = 121
{B 4.  Wanna Continue?             15 04 02 10 08 10 15 08 10 06 15 = 103
{B 5.  True Six                    07 05 15 11 09 09 03 14 13 07 09 = 102
{B 6.  Sakukilpailu1               14 15 08 12 10 04 06 04 04 10 14 = 101
{B 7.  Memories                    10 09 05 09 12 01 12 05 03 14 10 = 090
{B 8.  TriNitroFenylMetylNitre     11 12 12 04 05 05 14 09 09 03 05 = 089
{B 9.  Way Ahead                   05 11 07 06 11 07 08 03 08 13 07 = 086
{B10.  Newsflash                   02 02 11 13 01 14 13 12 06 01 01 = 076
{B11.  Sammakko-Reggae             09 08 06 02 02 12 05 13 02 08 06 = 073
{B12.  Arabian Dream (MED)         01 01 04 07 06 15 04 02 11 09 02 = 062
{B13.  The First Step              06 03 03 03 07 03 02 10 07 04 04 = 052
{B14.  Rambosammakko               03 07 13 01 03 06 01 01 05 02 08 = 050
{B15.  End                         04 06 01 05 04 02 07 11 01 05 03 = 049

Oheisessa  taulukossa  on  kunkin  kappaleen  saamat pisteet, sarakkeet A-K ovat
tuomareita.  Sarakkeiden  järjestyksellä ja edellä mainitulla tuomarilistalla ei
ole  mitään  järjestyksellistä  yhteyttä,  eli  kyseessä  on  tavallaan suljettu
lippuäänestys,  eikä  sitä paljasteta, montako pisteitä tietty tuomari antoi eri
kappaleille. Oikealla on yhteispistemäärä ja sijoitus kilpailussa.

Kappale   Misterian   Fantasies  voitti,  ja  kilpailun  palkinto  lähtee  siten
lapualaiselle Toni Kurkimäelle. Hyvänä kakkosena kappale February, tekijänä Jari
Ristiranta Kouvolasta ja kolmanneksi sijoittui pieksämäkeläisen Jouni Airaksisen
kappale   Rhythmical  Rune.  Näitä  kappaleita  tullaan  käyttämään  seuraavissa
Sakuissa  taustamusiikkina,  myös  muut  kappaleet voivat myöhemmin tulla samaan
käyttöön. 

Onnea voittajalle! Ja seuraavassa Tonin oma, kappaleen mukana tullut
jutunpätkä...

{3Hiphei Sakun toimitus!                        Lapua 26.1.1996

{3Luin musiikkikilpailustanne Saku #15:sta ja viimeinkin sain osallistuvan biisini
{3valmiiksi, joten tässä se tulee - ilman sen kummempia fanfaareja.

{3Kilpailun  sääntöjä  noudattaen  sain  kuin  sainkin  pidettyä modulen koon alle
{3kriittisen  sadantuhannen  byten  rajan  -  vaikka  samplet eivät huonolaatuisia
{3olekaan..  :) Ja koska halusitte mukaan myös jonkinsorttisen "The Making of this
{3Legendary  Module"  -  tekstinpätkän,  yritän kertoa jotain kappaleen teosta ja,
{3ehkäpä, myös itsestäni (!). Here goes...
 
{3Olen  17-vuotias  lukiolainen  ja nykyinen tietokoneeni on A1200 + 2 mb:n  Chip-
{3lisämuistikortti ja kovalevy Quantum, 105 MB. Hankin koneen kesällä -95 kun sain
{3ensin  uskomattomalla  säkällä  myytyä  vanhan  A500:ni.  Musiikkia  olen tehnyt
{3kolmisen  vuotta,  mutta  Protracker-musisointi  on  alkanut menettää jalansijaa
{3erilaisille  MIDI-viritelmille,  joista  en  eksy  kirjoittamaan  tähän tekstiin
{3mitään - kuten en myöskään scenetoiminnasta, groupeista et cetera...

{3Lukiessani   ensimmäistä   kertaa   Sakun  musakilpailusta  olin  jo  aloittanut
{3osallistuvan  moduleni  teon,  mutta  tiesin  sen  sopivan  kilpailuun  ja aloin
{3"jalostaa"  sitä  diskmag-tyyliseksi.  Misterian  Fantasies onkin "perusamigamu-
{3siikkia", vaikka sen (vähäiset) soolo-osuudet ovatkin hieman poikkeavia.

{3Jep,   vaikutteet  ovat  tulleet  hyvistä  tietokonebiiseistä,  mutta  myös  ns.
{3"oikeasta"  musiikista  :  kappaleen  jälkimmäinen osa on lähinnä tunnelmamusaa,
{3tarkoittaen  Enya  /  Enigma  /  Jan Hammer - tyylistä, elokuvamaista kelluntaa.
{3Todella  vaikuttavaa  senkaltaista  musiikkia  on  kuitenkin hiton vaikeaa luoda
{3sadan  kilon rajalla ja pateettisella neljällä kanavalla, mutta tulos voisi olla
{3huonompikin (?)...

{3Samplet  ovat  kaikki  omiani  -  siis  itse  samplattuja cd-levyiltä ja kaverin
{3Yamaha-"syntikasta",  jota  hänellä  ei kylläkään enää ole. Joku beatbox-friikki
{3voi  tietysti haluta tietää mistä levyltä rumpusamplet löytyvät - nämä klassiset
{3beatinpätkät  löytyy  moneltakin  levyltä,  mutta  täysin  paljaana eli alttiina
{3samplaukselle cd-maxilta "Soul System : It's gonna be a lovely day".

{3Suurimmat  vaikeudet modulen teossa ilmentyvät usein juuri samplauksessa - mutta
{3kokeneena  protrackeristinä  modulen  AINOAN  (!)  stringsamplen looppauskaan ei
{3saanut  minua  tällä kertaa kirveen varteen. Tosi loopistit ottakoot mallia myös
{3bassosamplen koosta ja laadusta... :) 

{3Tein  biisin  rakenteesta  mahdollisimman  käyttäjäystävällisen, ettei kenenkään
{3tarvitsisi koodata omaa replayrutiinia modulen täydelliseen kuunteluun (ha) : ei
{3CIA-ajastusta  vaan  normaali  VBLANK  (suomeksi  :  nou  tempo), ei elvistelyjä
{3protrackerin käskyillä, vain välttämättömät (turhat) rituaalit.

{3Kappale  onnistui  olosuhteisiin  nähden  mielestäni  melko hyvin, mutta en ehkä
{3olisi  koskaan  saanut tehtyä sitä valmiiksi ellei musiikkikilpailua olisi ollut
{3painamassa päälle. Siitä kiitos Sakun toimitukselle. 

{3Toivottavasti biisi kelpaa & jatkakaa hyvää työtä!       

{3Toni Kurkimäki

