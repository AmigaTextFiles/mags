5
1
4 Piirilevyjä.IFF 50 0*

{A                Piirilevyjen valmistus lämpösiirtotekniikalla
{A                ---------------------------------------------

{7                               Mikko Sipiläinen

{c               Piirilevyvalmistuksen työnkulkukaavio sivulla 5


Elektroniikan  harrastelijalla  ei  useinkaan  satu  olemaan  kalliita laitteita
apunaan   omien   piirilevyjen  rakentamisessa,  ja  syövytysmenetelmätkin  ovat
melkoisen    vaivalloisia.    Kalliit    hinnat    vaikuttavat    myös    paljon
elektroniikkaharrastelijan   aktiivisuuteen   varsinkin  näin  "noususuhdanteen"
alkuaikoina. Kirveelle on siis edelleen töitä.

Moni   harrastelija   on  usein  tehnyt  turhaa  työtä  tulostaessaan  laserilla
piirilevyn  kuvaa  kalvolle  valotusoperaatiota  varten.  Kyseinen toimenpide on
tunnetusti  hankala, ja materiaalia voi kulua hukkaan epäonnistuneiden yritysten
myötä.  Valotusvaiheeseen  ei  kuitenkaan  tarvitse  siirtyä,  sillä laserin tai
kopiokoneen  kalvolle  tulostama  muste voidaan siirtää piirilevylle suojaavaksi
peiteaineeksi ja aikaa säästyy. Miten siis toimit?

Eräs  kaverini  puhui  noin  viikko sitten kokeilleensa lämpösiirtomenetelmää ja
päätyi  seuraavanlaiseen  diagnoosiin:  TOIMII!  Siitä  lähtiväkin  ideat sitten
pyörimään.   Sovelsimme   yhdessä   hankkimaamme   tietoa  yhteen  ja  kokosimme
kotiharrastelijalle  ainakin kohtuullisen ratkaisun piirilevyjen tekoon. Menimme
siis  läpi  siitä,  mistä  aita  on matalin kuitenkaan tinkimättä kohtuullisesta
kuviolaadusta.  Plussiksi saimme lämpösiirtomenetelmään huokean hinnan, nopeuden
ja yksinkertaisen toteutuksen. Siispä ryhdyimme puuhaan.


Kokeilut aloitin kotonani kaverilta lainatulla laserilla (HP Laserjet III), joka
suunnilleen  vastaa normaalikodin keskivertolaseria. Kalvoksi valitsin normaalin
tulostekalvon ja kokeilulevyinä käytin vanhoja pertinax-pohjaisia jäännöspaloja.
Piirtelin  DPaintilla  ruudulle  rivouksia  ja  erilaisia kuvioita, jotka sitten
tulostelin   eläimellisellä   raivolla   kalvolle.   Tietenkin   olin  unohtanut
skaalauksen  välistä  kokonaan, ja siinä meni yksi kallisarvoinen kalvo hukkaan.
Seuraava kalvo näyttikin sitten jo ihan mukavalta, joten silitysrauta kännyyn ja
kalvoa sulattelemaan (sanan aidossa merkityksessä).

Lämpötila  oli  tietysti  liian suuri, ja unohdin laittaa paperinpalan kalvon ja
silitysraudan   väliin.   Seurauksina  palaneen  käryä,  musteen  leviäminen  ja
piirilevyn   liimautuminen   silitysrautaan   kiinni.  Päätin  sittenkin  säätää
silitysraudan  noin  150  asteeseen,  jolla  toinen siirto onnistuikin sitten jo
jotenkin.  En  vain  kiireessä muistanut puhdistaa piirilevyä huolella, ja tulos
oli  suttuinen.  En  myöskään odottanut levyn kunnollista jäähtymistä, ja siirto
siltä  osalta  hieman  epäonnistui. Kolmas siirto lopulta jo onnistui, ja pääsin
syövyttelemään.  Tulos  näytti kyllä edelleen vähän suttuiselta, mutta piirilevy
toimi  vallan  mainiosti.  Aivan  pintaliitostekniikkaan  peruskalvo ei tuntunut
riittävän,  mutta  jyvällä  jo oltiin. Laserin tummuusasteenkin oppi ajan kanssa
säätämään oikeaksi, ja homma rupesi jollakin tavalla jo luistamaan.

Seuraavana  päivänä  harjoittelin  hommaa oikein kunnolla ja löysin oikeanlaisen
painamisen  piirilevyn valmistuksessa, josta lopussa hieman lisää. Huomasin myös
tavallisen   kalvon   olevan   aivan   riittävän   hyvä   pienille   töille,  ja
suttuisuudenkin  sain  kuriin  muuteltuani tulostinasetuksia kalvokohtaisemmiksi
(nämä    asiat   saa   selville   ainoastaan   kokeilemalla).   Käsiin   saamani
Prosessori-lehti  mainosti  TEC-200-kalvon  olevan  parasta tähän tarkoitukseen,
mutta  10  kalvon  paketti  150  oravannahan hinnalla ei houkutellut kokeilemaan
(tosin   kalvolla   olisi   varmaankin  pystynyt  tulostamaan  pintaliitoskuvion
piiriaihiolle).    Letracet-kalvo    tuntui    jo    kohtuulliselta   9   markan
kappalehinnallaan,  mutta  laatu  onkin  sitten eri asia. Useinkaan harrasteleva
opiskelija  ei kuitenkaan omaa moisia rahasummia, joten päätin tavallisen kalvon
kelpaavan   omiin   tarkoituksiini   vallan   mainiosti   huokealla   4   markan
kappalehinnalla.  Ko.  kalvoa  voi  myös  "lainailla"  vanhempien tai kavereiden
työpaikoilta, ellei itse satu olemaan töissä.

Tässä   vielä   muutamia  kaavioita  erilaisista  piirilevyn  valmistustavoista.
(Valitettavasti  skannerini  on sökönä, joten en saa tuotettua visuaalista kuvaa
nyt tähän hätään. Pahoittelen tapahtunutta.)

{3---------------------------------------------------------------------------

Piirilevyn valmistus lämpösiirtomenetelmällä pähkinänkuoressa:

- Suunnittele piirilevy tietokoneella, jotta saat aikaan mahdollisimman
  hyvän kuvanlaadun tulostettavalle kalvolle tai paperille.

- Tulosta kalvo. (Jos et omista laseria, tulosta kuva paperille ja monista
  se kopiokoneella kalvolle.)

- Puhdista piirilevy todella huolellisesti hankausjauheella tai muulla
  liuottimella. Älä kuitenkaan tee piirilevyn kuparipuolelle naarmuja. 
  Parhaan tuloksen saat, kun käytät vielä nopeasti piirilevyn kuparipuolen
  syövytysliuoksessa ja huuhdot levyn kraanan alla. VARO RASVAJÄLKIÄ!!!

- Kuumenna piirilevy uunissa, keittolevyllä tai kuumailmapuhaltimella noin
  140 asteen lämpötilaan, jos käytät TEC-200-kalvoa. Muilla kalvoilla
  lämpötilan tulee yleensä olla hieman korkeampi, jotta muste irtoaa
  kalvosta ja kiinnittyy piirilevyyn.

- Aseta kalvon mustepuoli piirilevyä vasten ja vetäise telalla tai lastalla
  kalvo tiukasti piirilevyyn kiinni. Vältä kuitenkin liikaa painamista,
  ettei muste leviä piirilevyn ja kalvon välissä.

- Anna piirilevyn jäähtyä, ennen kuin irrotat kalvon varovasti.

- Syövytä piirilevy normaalisti sopivan vahvuisella syövytysliuoksella.

- Puhdista piirilevy huolellisesti musteesta.

- Poraa piirilevyyn tarvittavat reiät.

- Valmis levy käyttöä varten!

Piirilevyn kuvan voi myös silittää aihiolle, kunhan laittaa
silitysraudan ja kalvon väliin paperinpalan.

Mikko Sipiläinen
(Amiga- & PuuCee-kämmäri)




































