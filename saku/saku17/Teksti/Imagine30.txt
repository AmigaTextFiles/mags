5
1
1 ScaledImagine.IFF 0 0
3 Imagine.IFF 160 71*

{A                              Imagine 3.0
{A                              -----------

{7                             Timo Sievänen


Tammikuun  CU  Amigassa  oli  kansidisketillä  Imagine  3.0 3D -mallintaja. Olin
innoissani: coverdisk, joka hyödyntää koneeni turbokorttia ja aika mukavasti. En
juuri välittänyt ohjekirjan puuttumisesta. Ohjelma on täydellinen versio, kaikki
toiminnot toimivat yhtä hyvin kuin alkuperäisessä tuotteessa.

Tämä  kuulostaa  jo  erittäin  lupaavalta.  Mutta  tämä 1994 tehty ohjelma onkin
vanhanaikainen:   ei  asl-valitsimia  saati  gadtools-nappeja.  Imagine  ei  ole
helppokäyttöinenkään,  ja  se tuntuisi vievän kohtuuttomasti muistia, kun kuuden
megan koneella ei voi renderoida esim. seur.  kuvan objektien joukkoon juuri mi-
tään, eikä ohjelmassa ole virtuaalimuistia!  Kuvassa oleva auto on Imaginen kyl-
kiäinen, yksinkertaisempi F16 ei.










{1Kuva seuraavalla sivulla ->































Se  tuo  Amigaankin  PC-koneista  tutun tunnelman: eihän tällä hitaalla koneella
pysty  mihinkään.  Minunkin  onnekseni  Imagine  toimii  ilman FPU:ta; oikeammin
asennuksessa  valitaan,  kumpi  pääohjelma valitaan, IEEE- vai FPU-versio. Mutta
vielä  68EC020/28  Mhz  -prosessorilla se on yleensä ärsyttävän hidas. Edellisen
kuvan ruudut piirtyivät noin 10-15 sekunnissa.

Ohjelmaan  tutustuminen  vie  päiviä, jopa viikkoja, ja nyt tarkoitan sitä, että
saisi edes jonkinlaisen harjoitustyön aikaiseksi. Ilman ohjekirjaa pelkän lehden
ja  parin  tekstitiedoston  varassa  on  hyvin  vaikeaa oppia käyttämään kaikkia
toimintoja.


{3Perusteet

Imaginella  on  siis  tarkoitus  tehdä rautalankamalleista ('060:lla ehkä sitten
kiinteisiin)  elävännäköisiä  3D-animaatioita  tai  still-kuvia. Kun mallit ovat
valmiita,  ne  laitetaan  liikenteeseen  yksinkertaisesti määräämällä animaation
pituus  ruutukuvina  ja liikuttamalla malleja sopivan etäisyyden ruutu ruudulta.
Imaginessa  on  toki tähän tarkoitukseen toiminto, joka laskee välivaiheet esim.
laivan   kuljettamiseksi  suoraviivaisesti  kuvavälillä  1-100.  Kun  kaikki  on
valmista,  alkaa  varsinainen  tietokoneen  laskentatyö,  joka  kannattaa jättää
yöksi,  jos  on  vähänkin suurempi projekti kyseessä. Imaginessa voi myös katsoa
etukäteen    näitä    valovarjostettuja    ja   värillisiä   kuvia,   mutta   ei
AGA-piirisarjalla.     Jos     valitsee     mieltymyksistä    AGA:n    käyttöön,
quickrender-toiminto  laskee  kauan ja hartaasti, mutta ei näytä mitään. On siis
tyytyminen  6-bittiseen  HAM-tilaan.  Lisäksi  kuvatkin näytetään niin hitaasti,
että  mikä  tahansa  Multiviewiä nopeampi kuvankatseluohjelma on suureksi avuksi
Imaginen   käytössä.  Tosin  quickrender-kuvatiedostot  ovat  kovin  harvinaisia
formaatiltaan.





{dQuickrender-esimerkki:



























{3Työkalupakki

Ohjelma  jakautuu  kuuteen  pääosioon,  joita  on osattava käyttää vuoron perään
halutun  lopputuloksen  saavuttamiseksi.  Ensimmäisenä  saavutaan  aina  Project
Editoriin, jossa joko luodaan uusi työ tai avataan vanha. Jokaiselle projektille
on  oma hakemisto. Imaginen "tiedostonhallinta" on poikkeavaa; valitsimeen tulee
tietysti ensin Imaginen oma juurihakemisto, esim. parent-nappi ei edes toiminut,
ja  kaikki,  mitä  kirjoittaa  (tai  valitsee  hiirellä),  lisätään  vain  esim.
Work:Imagine30-hakemistoon. Tyhjä merkkijono ja return siirtää ko. hakemistoon.

Forms  Editorissa  voidaan  tehdä  aivan  omia  esineitä käsin, päinvastoin kuin
Detail Editorissa, jossa voidaan käskeä esim. lisäämään kuvassa 1 myöskin näkyvä
kartio  ym.  Lisäksi Detail Editorissa voidaan muokata ladattuja objekteja melko
hyvin, esim. koko ja tekstuurit (joita ei kuudella megalla juuri käytetä). Tässä
coverdisk-versiossa   on   mukana   myös  pintakuviointeja,  jopa  enemmän  kuin
alkuperäisessä paketissa.

Cycle   Editor   on   monimutkaisten  animaatioiden  teossa  välttämätön:  siinä
määritellään esineen monotoninen kierto jne. Tästä voisi olla hyötyä juuri kuvan
1 elävöittämisessäkin: Fordin pyörät voisivat pyöriä.

Stage   Editorissa   pannaan  pyörät  pyörimään...ei  kun  juuri  tuo  esineiden
liikuttelu eri vaiheissa sekä valaistus hoidetaan tästä. Erityinen kamerakin on,
jotta  ei  tarvitse  tuskastella  tusinan  objektin  siirtämisessä  identtisesti
(mahdotonta).  Tässä  animaatiotkin valmistellaan ja katsotaan "raakana", kunhan
on  käyty  Action  Editorissa.  Mielestäni  Stage  Editor  on ohjelman parhaiten
onnistunut osa.



Action  Editorissa  lisätään animaatioruudut ja asetetaan monia muuttujia, esim.
kameran  voi  laittaa  seuraamaan jotain esinettä tietyissä ruuduissa tai, kuten
varmaankin  usein  ensimmäisissä  harjoituksissa, koko ajan. Objekteihin voidaan
myös  lisätä  erityisiä  (graafisia)  efektejä, esim. huojuntaa, räjähdyksiä tai
aaltoilua.

Lopuksi  Project  Editorissa määrätään renderointinäyttö (itse aloitin 640 x 256
HAM8:lla  ;)  ja  tallennusformaatti muutamasta vaihtoehdosta (mm. IFF 12-bit ja
RGBN),  sekä  määritellään laskennan tyyppi. Mustavalkoinen rautalanka-animaatio
on  nopein,  ja trace-tilassa lasketaan varjotkin suurella tarkkuudella ja onhan
se hidasta. Imaginella voi tehdä Anim-tiedostojakin.


{3Onko se mistään kotoisin?

Lehti  maksoi 49,50 mk, joten halvemmalla ei tämänlaista softaa juuri (helposti)
saa.  Imagine  on kyllä hidas, ja se myös kaatui säännönmukaisesti tietyn framen
laskennassa pari kertaa. Vaikka tämä on täydellinen, jopa uudehko ohjelma, ei se
varmaankaan  riitä  vähänkään  vakavasti  rendaavalle,  koska  on  niin hidas ja
puutteellinen.  Mutta  jos  olet  lievästi kiinnostunut aiheesta, omistat nopean
FPU:n  ja  Amigan  (ehkä  modeeminkin...), kannattaa ehkä kokeilla. Purkeissa on
kosolti 3D-malleja Real 3D:n ja Lightwave 3D:n ohella myös Imagineen.

Testikone Amiga 1200, kiintolevy ja Blizzard 1220/28 Mhz.

