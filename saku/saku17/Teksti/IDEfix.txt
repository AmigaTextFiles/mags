5
1*

{A                             IDEFix & Atapi.device
{A                             ---------------------

{7                               Kimmo  Hämäläinen


Ajatus   CD-ROM-asemasta   A1200-koneessani   syntyi   kesällä   1995   nopeiden
CD-ROM-asemien  hintojen  pudottua  alle  1000  markkaan.  Ainoana ongelmana oli
IDE-aseman  liittäminen  A1200:n  IDE-liitäntään,  joka  ei  vakiona  ymmärtänyt
PC-maailman     IDE-asemia.     Ratkaisu     ongelmaan     löytyi    Aminetista.
Atapi.device-paketissa   oli   demoversio  ajureista,  joilla  IDE-aseman  saisi
toimimaan  A600/A1200/A4000-koneiden  sisäisessä IDE-liitännässä. Atapi-pakettia
tutkimalla löysin luettelon CD-ROM-asemista. jotka toimisivat paketissa olevilla
ajureilla.  Pienen hintavertailun jälkeen päädyin Mitsumin FX-400 -asemaan, joka
oli  4-nopeuksinen,  vaikutti  muutenkin  hyvältä  asemalta  ja jonka hinta sopi
kukkarolleni hyvin.

Saatuani  aseman  käsiini  rakensin  kaapelin,  jolla  sain  liitettyä A1200:ssa
olevaan  2,5" IDE-liitäntään yhden 3,5" kiintolevyn ja romppuaseman. Liitettyäni
asemat  koneeseen  asensin  atapi-paketissa  olevat  ohjelmat koneelle, ja asema
lähti  toimimaan  erinomaisesti.  Paketissa  olevat ajurit olivat demoversioita,
jotka  lopettivat  toimintansa  muutaman kuukauden jälkeen, ja koneen kelloa oli
rassattava  taaksepäin,  jotta  sain  aseman  toimimaan.  Kellon  rassaaminen ei
miellyttänyt, ja halusin liittää koneeseen vielä toisen kiintolevyn, joten aloin
metsästää  atapi.devicen  virallista pakettia, jonka mukana tulisi myös palikka,
jolla IDE-liitäntään saisi neljä laitetta kiinni.

Pitkällisen  etsinnän  jälkeen  löysin Broadlinelta IDEFix-paketin, joka sisälsi
atapi.devicen,  CacheCDFS  2  -CD-ROM-tiedostojärjestelmän, CD32-emulaattorin ja
palikan,  jolla  sisäisen  IDE-liitännän  saisi  laajennettua.  Viikon odottelun
jälkeen paketti saapui postissa ja hintaa oli 520 mk + postikulut.

Paketti  sisälsi  korpun,  jolla  oli kaikki ohjelmisto, n. 40-sivuinen vihkonen
asennusohjeineen ja mikä tärkeintä, paketista löytyi pieni piirilevy, jolla piti
saada  neljä laitetta kytkettyä. Pieni pettymys oli palikan ohjeiden puuttuminen
kokonaan,  ohjekirjassa  ei  ollut  mitään  ohjeita  palikan  liittämiseen, eikä
korpulta   löytynyt   sen  enempää  tietoa.  Onneksi  palikka  oli  suhteellisen
yksinkertainen,  ja  siinä  oli valmiiksi lattakaapelin pätkä, jolla palikan sai
liitettyä  A1200:n  sisäiseen  IDE-liitäntään.  Piirilevyllä  oli myös liitäntä,
jolla   sen   saisi   liitettyä  A4000:n  IDE-liitäntään  ja  liittimet,  joihin
kiintolevyt  ja  romppuasemat  saisi liitettyä. Lisäksi palikan avulla koneeseen
pystyy  ohjekirjan  mukaan  liittämään  IDE-nauha-asemia.  Paketti ei sisältänyt
muita kaapeleita kuin liitännän A1200:n emolevylle.

Palikka on seuraavan näköinen:

        ______________
       |              |
  IN1  | ------------ |  2,5" liitin
  IN2  |--------------|  3,5" liitin
  OUT1 |--------------|  3,5" liitin
  OUT2 |--------------|  3,5" liitin
  OUT3 | ------------ |  2,5" liitin
       |______________|


IN1-liitännästä  vedin  kaapelin  A1200:n emolle IDE-liitäntään. OUT1-liitäntään
liitin  kiintolevyn  (master),  OUT2-liitäntään  toisen  kiintolevyn  (slave) ja
viimeiseen   OUT3-liitäntään   romppuaseman   (slave)  2,5"<->3,5"-sovittimella.
Laitteiden liittäminen tuotti hieman päänvaivaa palikan ohjeiden puutteen takia,
mutta  loppujen lopuksi sain kaikki toimimaan. Neljännen laitteen liittämistä en
ole vielä pystynyt testaamaan.

Ohjelmiston  asennus  oli  helppoa  Commodoren Installerilla, ja Installer hoiti
kaiken muun paitsi IDEFix-komennon lisäämisen startup-sequenceen. IDEFix-komento
täytyi lisätä itse setpatch-komennon jälkeen. IDEFix-komento mahdollistaa neljän
laitteen  palikan  käytön  ja  se  parantaa  myös  IDE-laitteiden toimivuutta ja
nopeutta.  Kiintolevyilläni  nopeus  lisääntyi  pikaisesti tutkittuna n. 200-400
kt/s ja CD-ROM antoi lukunopeudeksi parhaimmillaan yli 600 kt/s entisen 590 kt/s
sijaan.

IDEFix-paketti  on  erinomainen  ratkaisu  niille  käyttäjille,  jotka  haluavat
IDE-romppuasemat   toimimaan   ja  edullista  kiintolevytilaa  IDE-kiintolevyjen
muodossa.  Ohjelmisto  sisältää myös ajurit SCSI-asemille, joten ohjelmistoa voi
käyttää  myös  koneissa,  joiden  käyttöjärjestelmän  mukana  ei  ole toimitettu
CD-ROM-tiedostojärjestelmää. Pakettia saa tilattua myös ilman laajennuspalikkaa,
jolloin hinta putoaa muutamia satasia. Tarkasta hinnasta ei ole tietoa.

Mukavana    lisänä   paketissa   on   ohjelmat   AudioCD-levyjen   soittoon   ja
CD32-emulaattori,   jolla   CD32:n  pelit  saa  toimimaan  AGA-koneissa  suoraan
rompulta.  Lisäksi mukana tulee muutamia Shell-ohjelmia. Esim. IDE-kiintolevyjen
parkkeeraus     onnistuu    näppärästi    "ship    <unit>"    -komennolla    tai
"autopark"-komennolla,  ja  levyt  saa  sammutettua  vaikka  yön ajaksi, jolloin
äänekkäimpien levyjen käyntiääni saattaa häiritä kauneusunia.

CD-ROM-ohjelmisto    toimii    jo    AmigaDOS-versiosta   2.04   alkaen,   mutta
CD32-emulaattori  ja  neljän  laitteen  laajennus  vaatii vähintään version 3.0.
Lisäksi   CD32-emulaattori  vaatii  luonnollisesti  AGA-koneen  eli  käytännössä
A1200/A4000:n.


{3Valmistaja:

The ATAPI package

Hirsch & Wolf OHG
Mittelstr. 33
56564 Neuwied
Germany

Tel.: ++49-2631-83990
Fax.: ++49-2631-839931

Pakettia tuo Suomeen ainakin Broadline Oy, hinta oli tammikuun 1996 alussa
520 mk.

Lisätietoja voi udella osoitteesta:

Kimmo Hämäläinen, robin@jytol.fi
