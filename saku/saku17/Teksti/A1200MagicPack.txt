5
1
4 Magic.IFF 150 0*

{A                            Amiga 1200 Magic Pack
{A                            ---------------------

{7                           Veli-Matti  Vuorensyrjä


Hankkimani  Amiga  1200 on uusi, Amiga Technologies GmbH:n Ranskassa, Bordeaux'n
ulkopuolella  Canéjanissa Solectron Corporationin tehtailla valmistuttama malli.
Uudet A1200:t poikkeavat vanhoista, Commodoren valmistamista A1200-koneista vain
siten, että niiden kuorien väri on vaaleampi ja logo on uusi. Hiukan tulee ikävä
vanhaa  Amiga-logoa!  Uuden  A1200:n  3,5"  levykeasema  on  tuottanut  ongelmia
joidenkin  pelien  ilmeisesti  kopiointisuojausten  kanssa,  mutta  tämä  ei ole
isokaan  ongelma  ja  jää joka tapauksessa pian historiaan. Mahdollisesti jotkin
muistikortit   eivät  ole  yhteensopivia  uusien  A1200-koneiden  kanssa,  joten
varsinkin  käytettyä  muistikorttia ja ehkä myös turbokorttia ostaessa kannattaa
ensin  varmistua  sen  toimivuudesta  uudessa  A1200:ssa.  Muuten  uusi A1200 on
samanlainen kuin vanha A1200.


{3Uutta Amigaa hankkimassa

Innostus  hankkia  uusi A1200 syntyi, kun en löytänyt mielestäni kohtuuhintaista
käytettyä  A1200:aa.  Jos vanhan ja uuden koneen hinnanero on vain satasia, sitä
alkaa  miettiä,  olisiko  uuden  A1200:n  hankinta  mielekkäämpää  kuin  vanhan,
varsinkin  kun  uuden  A1200:n  mukana  seuraa  Magic  Pack,  joukko  hyöty-  ja
peliohjelmia. Ja onhan uusi kone aina uusi!

Kun  olin  päättänyt  hankkia uuden A1200:n, ajattelin kysäistä, josko sellaista
löytyisi  Broadlinelta.  Soitin  Spotronicsille,  jossa Broadlinen varasto on ja
josta   voi   myös  Amigoita  ostaa,  ja  siellä  sattui  juuri  sillä  hetkellä
A1200-koneita olemaan. Jonkin aikaa harkittuani tein päätöksen ostaa kone sieltä
varustettuna  850  Mt:n  Quantum-kiintolevyllä.  Quantumiin  päädyin  sen  hyvän
maineen  ja  myös  omien  hyvien  kokemuksieni  takia,  olihan  tämä  jo  kolmas
Quantum-kiintolevyni.

Amiga  1200  Magic  Pack on n. 59 x 47 x 14 cm:n kokoinen värikäs ja tyylikäskin
pahvilaatikko,  joka  sisältää  itse  A1200-tietokoneen  ja  sen tarvikkeet sekä
joukon  hyötyohjelmia ja kaksi peliä. Hyötyohjelmat ovat tekstinkäsittelyohjelma
Digita Wordworth v4SE, Digita Print Manager v1.2SE, Digita Organiser v1.1, jossa
on  päivyri,  osoite-  ja puhelinmuistio ym., helppokäyttöinen tietokantaohjelma
Digita    Datastore    v1.1,    taulukkolaskentaohjelma    Turbocalc   v3.5   ja
kuvanmuokkausohjelma  Photogenics  v1.2aSE.  Mukana  on  myös Cloanto'n Personal
Paint    v6.4,    joka    tuntuu   varsin   mukavalta   piirto-ohjelmalta.   Kun
hyötyohjelmapaketti  on  varsin  käyttökelpoisen  tuntuinen,  niin  peliohjelmat
sitten ovatkin jo paljon heikompia. Whizz on melko tavanomainen tasohyppelypeli,
jota  ei  saa edes asennettua kiintolevylle! Pinball Mania on flipperipeli, joka
ei  herätä  mitään  erikoisia pelihaluja. Pelien tilalle olisikin voinut laittaa
vaikkapa Pinball Illusions -pelin, silloin pelipuolikin olisi ollut laadukas!


{3Uuden Amigan kokeilua

Kun  nostin  A1200:n  laatikostaan pöydälle, huomasin, että uusi vaaleampi beige
oli  varsin  tyylikäs  väri  ja  että  A1200  näyttää  paremmalta  kuin kuvissa.
Kytkettyäni hiiren, monitorikaapelin sekä erillisen muuntajan johdon olikin aika
käynnistää  kone.  Kuului vain kiintolevyn vaimea sirinä, kun Workbench latautui
ja  pian  ruutuun ilmestyi WB 3.1. Kiintolevy oli valmiiksi alustettu ja osioitu
kahteen  osioon  sekä  mukana  seuraavat  hyötyohjelmat  ja  Pinball Mania -peli
asennettu valmiiksi Work-osiolle.

Kokeillessani   ohjelmia   huomasin  nopeasti,  ettei  koneen  kahden  megatavun
CHIP-muisti  riitä  pitkällekään, vaan hyvin usein muisti loppuu kesken. Tämä ei
tosin   ollut  mikään  yllätys,  vaan  tiesin  sen  kyllä  ennen  koneen  ostoa.
Tarkoituksena   onkin   lähitulevaisuudessa   ostaa   koneeseen   turbokortti  -
mahdollisesti  Blizzard  1230-IV  tai  jokin  muu  ja siihen kahdeksan megatavua
FAST-muistia  - joka mahdollistaisi ohjelmien täysipainoisemman käytön. Pakko ei
ole   tietenkään   ostaa   turbokorttia,   mutta   lisämuistin   hankkiminen  on
välttämätöntä,  jos  aikoo  koneella  tehdä muutakin kuin pelata. Monet pelitkin
vaativat  enemmän  muistia, esim. SimCity 2000 vaatii viisi megaa muistia. Mutta
jos  mielii  enemmän FAST-muistia kuin kahdeksan megaa, niin silloin turbokortti
on  välttämätön, sillä A1200:n 68EC020-prosessorin muistiavaruus on maksimissaan
tuo kahdeksan megatavua. Turbon ei välttämättä tarvitse olla kallis: esim. Viper
MK-II  68030/28 MHz neljän megan FAST-muistilla maksaa n. 1400 mk, sama 42 MHz:n
versiona n. 1700 mk.


{3Ensikokemuksia A1200:n käytöstä

Tämä artikkeli on kirjoitettu A1200:lla ja CygnusEd Pro v3.5:llä, joten voin sen
perusteella  sanoa,  että  A1200:n näppäimistö on hyvä, joskin A2000:n erillinen
näppäimistö  on  parempi.  Toki tämä on myös makuasia. Oudointa ehkä oli A1200:n
näppäimistössä  sen  irtonäppäimistöä  jyrkempi  kaltevuus,  vaikka  tämäkin  on
tottumisasia. Hiiri on hyvä, hyvän näköinen ja miellyttävä käyttää. Suurin puute
on,  että  hiiri  on  ainoastaan  kaksinäppäiminen. Kolminäppäiminen hiiri olisi
ollut  mukava,  sillä  PD/SW-ohjelmina  löytyy  koko  joukko näppäriä toimintoja
hiiren  kolmanteen  näppäimeen,  ja myöhemmissä Workbench-versioissa olisi voitu
hyödyntää kolmatta näppäintä.


Kiintolevynä  on  3,5" Quantum TRB850A IDE-levy. On hienoa, että nämä uudet 3,5"
kiintolevyt  ovat  niin  pieniä,  että  ne  sopivat A1200:n sisään helposti joko
suoraan  tai  hyvin  vähäisillä  koneen  kotelon muokkauksilla. Levy tuntuu myös
kohtuullisen  nopealta,  SysInfo antoi nopeudeksi n. 1,3 - 1,4 Mt/s. Prosessorin
hitaan 14 MHz:n nopeuden huomioon ottaen ei tulos ole hullumpi.

Kiintolevy  oli  valmiiksi  alustettu ja osioitu kahteen yhtä suureen osioon. En
ollut   oikein  tyytyväinen  ratkaisuun,  vaan  osioin  ja  alustin  kiintolevyn
uudelleen  yhteen  50  Mt:n  ja kolmeen n. 250 Mt:n osioon. Työ oli helppo tehdä
Workbenchin   Tools-hakemistossa   olevalla  HDToolBox-ohjelmalla.  Sitten  vain
asensin  Workbench  3.1:n  uudelleen,  mikä  kävikin helposti, koska version 3.1
asennuksessa  käytetään  helpon  ja selkeän asennuksen mahdollistavaa Commodoren
Installer-ohjelmaa.  Lopuksi asensin hyöty-, peli- ja PD-ohjelmani uuden Amigani
kiintolevylle.


































{fTekninen yhteenveto


{eProsessori:         Motorola 68EC020, 14 MHz

{dMuisti:             2 Mt CHIP-muistia (32 bit)
{d                    FAST-muistia lisättävissä 8 Mt. (68EC020)

{cCustom Chips:       AGA-piiristö (Alice, Lisa, Paula) videon-, grafiikan- ja
{c                    äänentoistoon sekä DMA-tiedonsiirtoon. 2 Mt CHIP-muistia.

{bLevykeasema:        1 kpl 3,5" Double Density, 880 kt.

{bKäyttöjärjestelmä:  AmigaOS 3.1

{aKiintolevy:         AT-IDE-liitäntä (40-nastainen), kiintolevy valinnainen

{9Laajennukset:       PCMCIA-korttiliitäntä, prosessorilaajennusliitäntä
{9                    (CPU local bus, 150-pinninen kortinreunaliitin)

{cLisälaiteliitännät: 1 hiiri/joystick-liitäntä ja 1 joystick-liitäntä,
{c                    levykeasemaliitäntä, sarjaportti, rinnakkaisportti,
{c                    2 x audio (RCA), monitoriliitäntä (RGB), yhdistetty
{c                    videosignaali (väri), TV-modulaattoriliitäntä
{c                    (PAL/NTSC) ja liitäntä virtajohdolle

{cNäppäimistö:        96 näppäintä, 10 funktionäppäintä, 
{c                    erillinen numeronäppäimistö

{cMerkkivalot:        Levykeasemalle, kiintolevylle ja virta päällä-tilalle
{c                    sekä Caps Lockille

{cVirtalähde:         23 W, varustettu virtakytkimellä

{cKäsikirjat:         Kaksi englanninkielistä: Amiga A1200 ja
{c                    Amiga OS3.1 Workbench

{cHinta:              A1200 - 2950 mk (Broadline Oy), Quantum TRB850A - 1340 mk
