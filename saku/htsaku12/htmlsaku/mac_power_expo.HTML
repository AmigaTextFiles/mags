<HTML>
<TITLE>Mac Power Expo</TITLE>
<H1>Mac Power Expo</H1>
<pre>

                             <B> Mac Power Expo 
                              -------------- </B>

                                Janne Siren


Suomen suurimmat Macintosh-messut järjestettiin 7. ja 8.4. Marina  Congress
Centerissä Helsingin Katajanokalla. Paikalla oli reilut 30  näytteilleaset-
tajaa, ja sisäänpääsy oli ilmainen.

Ihmettelet varmaan, mitä tämä artikkeli tekee Suomen Amiga-käyttäjien  leh-
dessä. Tarkoituksemmehan ei ole koskaan ollut sulkeutua pois muusta  mikro-
maailmasta, joten lyhyt katsaus toisen  PC-ylivaltaa  vastaan  kamppailevan
mikromerkin tapahtumiin lienee paikallaan.

Vuosi sitten Mac Power Expossa esiteltiin Power Macintosh: ensimmäinen  ko-
ne, jossa oli Applen, IBM:n ja Motorolan yhteistyössä kehittämä prosessori,
PowerPC. Tänä vuonna vuorossa ei ollut mitään yhtä mullistavaa, mutta  kai-
kenlaista pienempää.

Lehdet Macmaailma ja Macuutiset jakelivat ilmaisia irtonumeroita, ja muuta-
mat yritykset olivat paikalla vain myymässä ohjelmia ja pelejä. HPY esitte-
li Internet-yhteyttä ISDN-liittymän välityksellä. Myös Macpeople Oy:llä oli
WWW-modeemiyhteys, mutta meidän sitä kokeillessamme se ei suostunut  toimi-
maan. Macintoshin WWW-ohjelmistot eivät olleet mitään erikoista katseltavaa
- sitä samaa kuin kaikilla muillakin koneilla. ISDN-yhteys oli kyllä nopea.

Uni Deal Oy mainosti OrangePC:tä mainoslauseella: "How fast is Windows on a
Macintosh? It's blazingly fast!" Kyseessä ei  ollut  amigistille  mitenkään
ihmeellinen tuote. OrangePC on  Macintoshin  laajennuskortti,  joka  vastaa
karkeasti Amigan BridgeBoard-emulaattoreita. Kortilla on 486-prosessori  ja
oma SVGA-ohjain. Ohjelmia voidaan myös pyörittää omassa ikkunassaan  Macin-
toshin ruudulla. Yhteensopivuus lienee varsin  hyvä  kovopuolen  tarjotessa
apuaan, mutta minne ihmeeseen se teho tuntui katoavan - Windows söi  omansa
ja Mac haukkasi nopeudesta vielä  lisää.  Tällaisella  kortilla  on  hintaa
enemmän kuin vastaavan tehoisella PC:llä.

 <img src="MacExpo_1.gif" alt="(Kuva)">

Eniten aikaa vietimme Doctron Oy:n kojussa, jossa  esillä  oli  monenlaisia
tasoskannereita ja kuvankäsittelyohjelmia. Agfan  ja  UMAXin  tasoskannerit
olivat SCSI-malleja, joten ne toimisivat sopivilla ohjelmilla  Amigassakin.
Jälki oli todella hienoa. Kun tarkkuudeksi valittiin 1200 dpi,  värisävyjen
määräksi 16 miljoonaa ja skannattua kuvaa vielä hieman käsiteltiin, oli tu-
los ruudulla melkein parempi kuin paperilla. Tästäkin Sakusta löytyy muuta-
ma näillä koneilla skannattu kuva, taso on vain laskenut rutkasti yhteenso-
pivuuden säilyttämiseksi vanhojen koneiden kanssa. Laatua on pitänyt laskea
myös tilan säästämiseksi - 1200 dpi:n täysvärikuvilla lehti  nappaisi  hel-
posti muutaman rompun. Kuvat oli helppo siirtää Amigaan, sillä  Macintoshin
ohjelmat osasivat suoraan kirjoittaa Amigan IFF-formaattia. Esillä oli myös
kirjoittava CD-ROM, sekä dia- ja rumpuskannereita.

<img src="MacExpo_2.gif" alt="(Kuva)">

Ja mitäpä olisivat messut ilman pelejä? Mac Power Expon tiloista oli  koko-
nainen nurkkaus pimennetty pelaajia varten. Pelinurkkauksessa yksi kone oli
liitetty videotykkiin ja  muutama  kone  yhdistetty  toisiinsa  Macintoshin
Doom-kloonin Marathonin kilpapeluuta varten. Muita pelattavana olleita  pe-
lejä olivat mm. Hugo ja F/A-18 Hornet. Hugo ei ollut aivan samanlainen kuin
televisiossa, vaan siitä puuttui kaikenlaista. Hornet ei ollut  graafisesti
mitenkään kaunis, vaan muistutti lähinnä Amigan vanhaa Falconia. Vaikka Ma-
cintosheissa on eittämättä tehoa, se tuntuu katoavan johonkin heti kun  jo-
tain vähänkin rankempaa ruudulla tapahtuu. Jos Hugon  sulavaan  pyörimiseen
tarvitaan 68040 tai tehokkaampi, niin vähän ihmetyttää  -  eihän  taustalla
ollut edes copperlistaa ja Hugokin puhui ruotsia. :-)

Paikalla oli myös Macintoshin käyttäjien Saku, eli fiMUG (Finnish Macintosh
User Group). He olivat pystyttäneet peliluolan reunaan Mac-klinikan,  josta
ongelmien kanssa painivat macintoshistit saivat  apua  pulmiinsa.  Varmasti
arvokasta toimintaa, mutta kun me halusimme ostaa skannaamiemme kuvien tal-
lentamiseen yhden levykkeen, joita heillä  oli  ylimääräisiä,  vaativat  he
siitä kymmentä markkaa. Periaatteesta en maksanut tuollaista summaa yhdestä
ainokaisesta levykkeestä vaan menin ja ostin toisesta kojusta kymmenen val-
miiksi Macille formatoitua HD-levykettä hintaan 35 markkaa.

Kyllä Mac Power Expossa muutaman tunnin sai vierähtämään.  Olisihan  siellä
ollut kuunneltavana joukko luentojakin, mutta ne eivät amigistia  jaksaneet
kiinnostaa, kuten ei suurin osa muistakaan  esillä  olleista  tapahtumista.
Eikä Macintosh vieläkään moniaja kunnolla.

Parasta messujen antia olikin  OrangePC:tä  esitelleessä  kojussa  tarjottu
tuoreista appelsiineista puristettu mehu - tosin sekin oli ihan lämmintä. 
</pre>
<HR>HTML Conversion by <a href="http://www.cs.cmu.edu/~mjw/Amiga/Perl/AG2HTML.pl"><i>AG2HTML.pl</i></a> V2.950424, perl $RCSfile: perl.c,v $$Revision: 4.0.1.8 $$Date: 1993/02/05 19:39:30 $
Patch level: 36
 &amp; <a href="http://www.cs.cmu.edu/~mjw/"><i>witbrock@cs.cmu.edu</i></a>
