<HTML>
<TITLE>Tietokoneenkäyttäjän rukous</TITLE>
<H1>Tietokoneenkäyttäjän rukous</H1>
<pre>

                       <B> Tietokoneenkäyttäjän rukous 
                        --------------------------- </B>

                             Mikko Koivunalho 


Tietokoneenkäyttäjän rukous (nimittäin valistuneen sellaisen,  joka  tietää
maailmassa olevan muitakin tietokoneita kuin omansa):

Hyvä jumala alhaalla maan sisällä, joka nostat maan pintaan hienon  hiekka-
si, josta tehdään silikoni, jota suuret asiantuntijat käyttävät robottiteh-
taissaan valmistaakseen hienot piirit ja prosessorit, jotka saavat minunkin
koneeni elämään.

Anna koneelleni pitkä ikä ja massamuisteilleni monia käyttötunteja. Pimennä
monitorini, kun koneeni on toiminnassa vaikken sitä käytä äläkä anna pelie-
ni kaatua, varsinkaan silloin, kun olen saavuttanut viimeisen tason ja tal-
lennukseni ovat jääneet tekemättä.

Jumalani, päästä minut kiusauksesta katsella muita  koneita,  äläkä  yllytä
minua himoitsemaan ohjelmia, joita oma koneeni ei pysty pyörittämään.  Var-
jele minua kateudelta tilanteissa,  joissa  oman  myllyni  kapasiteetti  ei
riitä siihen mitä yritän. Suojele tuolloin minua  naapureiden  ivanauruilta
ja syytöksiltä laitteistoni tehottomuudesta, mutta anna  myös  minulle  an-
teeksi, kun minä joskus sorrun haukkumaan lähimmäiseni konetta, joka ei ole
samaa merkkiä kuin omani.

Herra, anna Workbenchini, Windowsini, System 7:ni  tai  mitä  käyttöjärjes-
telmää käytänkään aina toimia moitteettomasti ilman jumiutumisen tai  muis-
tihukan vaaraa. Suojaa tiedostojani häviämiseltä ja minusta riippumattomal-
ta tuhoutumiselta.

Ja vielä rukoilen sinulta herrani, anna koneelleni  tulevaisuudessa  kaikki
ne ominaisuudet, joilla muita tietokoneita  on  siunattu.  Anna  koneelleni
Amigan moniajo ja monipuolisuus; anna Macintoshin käyttäjäystävällisyys  ja
PC-yhteensopivien uskomaton variaatio ja määrä; anna koneeni  ohjelmoijille
C64:n peliohjelmien tekijöiden käsittämätön kekseliäisyys ja peräänantamat-
tomuus; anna NeXT:n objektiorientoituneisuus.

Oi herrani, onko minun väärin halata tällaisia asioita? Teenkö väärin  toi-
voessani täydellisyyttä, vai onko suurin lahja kuitenkin maailman  mieletön
monimuotoisuus?

Oi pyhä jumalani, varjele konettani sähkökatkoilta ja salamoilta. Älä  anna
kahvini kaatua  näppäimistölleni  vaan  suojele  kaikkea  elektroniikkaani,
sillä sinun ovat kaikki emokortit, piisirut ja näytönohjaimet iankaikkises-
ti.

Amen.
</pre>
<HR>HTML Conversion by <a href="http://www.cs.cmu.edu/~mjw/Amiga/Perl/AG2HTML.pl"><i>AG2HTML.pl</i></a> V2.950424, perl $RCSfile: perl.c,v $$Revision: 4.0.1.8 $$Date: 1993/02/05 19:39:30 $
Patch level: 36
 &amp; <a href="http://www.cs.cmu.edu/~mjw/"><i>witbrock@cs.cmu.edu</i></a>
