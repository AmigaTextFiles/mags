<HTML>
<TITLE>Lehtikatsaus: Amiga CD32 Gamer</TITLE>
<H1>Lehtikatsaus: Amiga CD32 Gamer</H1>
<pre>

                     <B> Lehtikatsaus: Amiga CD32 Gamer 
                      ------------------------------ </B>

                                Janne Siren


"The best guide to CD32 software in the world", mainostaa Amiga CD32  Gamer
itseään kannessaan. Ei liene kaukana totuudesta, sillä lehti on  ainoa  ta-
saisin väliajoin ilmestyvä CD32-lehti. Käsitelläänhän CD32:a  monissa  Ami-
ga-lehdissä, myös Sakussa, mutta Amiga CD32 Gamer on pelkkää  kolmekakkosta
kannesta kanteen kerran kuussa ja vielä muovitaskuun sullotun rompun kera.
Ikää lehdellä on jo vuoden verran, mutta nyt se on helposti saatavilla myös
suomalaisille CD32:n omistajille, sillä R-kioski on  ottanut  sen  valikoi-
miinsa. Hinta Suomessa, 59 markkaa, oli jopa ihmetyksekseni  painettu  kan-
teen.

Amiga CD32 Gamer  on  60-sivuinen  kiiltäväkantinen  läpyskä,  ja  nopeasti
sisältöön tutustuttuaan sitä ei juuri voisi erottaa  muista  brittiläisistä
pelilehdistä: paljon suuria kuvia ja pienellä painettua tekstiä. Teksti  on
kirjoitettu sekin brittilehtien tyyliin rennosti, mutta kuka nyt  yliasial-
lista tekstiä kaipaakaan? Lehdessä on  peliuutisia,  esittelyversiokatsauk-
sia, peliarvosteluita (ruhtinaalliset 2-4 sivua jokaista peliä  kohden)  ja
vinkkejä.

Lehti on kiinnostava tuttavuus myös muille amigisteille, sillä sen  kanteen
läiskäistyllä rompulla on paljon ilmaispelejä ja kaupallisten pelien  esit-
telyversioita, jotka toimivat muillakin koneilla. CD-ROM on  ISO-standardin
mukaisessa formaatissa, joten sitä voi lukea millä tahansa  romppuasemalla.
Itse siirsin pelejä kokeiltavaksi A1200:ni PC:n välityksellä.

Pelilehdeksi Amiga CD32 Gamer on varsin hyvä, ja mukana tuleva romppu kruu-
naa kaiken. Jos jostain pitäisi valittaa, niin painojälki on muutamilla si-
vuilla hieman haaleaa, romppu on kiinnitetty kanteen turhan hankalasti  ir-
roitettavalla tavalla, kansi on kiinni vain yhdellä niitillä ja hintakin on
aika törkeä.

Kannattaa katsastaa! 
</pre>
<HR>HTML Conversion by <a href="http://www.cs.cmu.edu/~mjw/Amiga/Perl/AG2HTML.pl"><i>AG2HTML.pl</i></a> V2.950424, perl $RCSfile: perl.c,v $$Revision: 4.0.1.8 $$Date: 1993/02/05 19:39:30 $
Patch level: 36
 &amp; <a href="http://www.cs.cmu.edu/~mjw/"><i>witbrock@cs.cmu.edu</i></a>
