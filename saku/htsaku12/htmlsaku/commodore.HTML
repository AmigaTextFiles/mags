<HTML>
<TITLE>Commodore huutokaupattiin saksalaiselle Escomille</TITLE>
<H1>Commodore huutokaupattiin saksalaiselle Escomille</H1>
<pre>

            <B> Commodore huutokaupattiin saksalaiselle Escomille 
             ------------------------------------------------- </B>

                                Janne Siren


Commodore International ajautui vapaaehtoiseen selvitystilaan 29. huhtikuu-
ta 1994 tehtyään edellisellä tilikaudella 356 miljoonaa dollaria  tappiota.
Syynä olivat johtajiston ylisuuret palkat ja  aikansa  eläneet  markkinavi-
siot. Ensimmäinen reaktio useilla oli, että tämä  on  Amigan  tarun  loppu.
Pian alkoi kuitenkin kuulua huhuja, että Commodore olisi myynnissä, ja toi-
von kipinä heräsi. Moni odotti tapahtumalle nopeaa ratkaisua ja huhut  vel-
loivat valtoimenaan. Heti kun jonkin  uuden  ostajaehdokkaan  nimi  saatiin
selville, vedettiin se johtopäätös, että tämä oli myös ostanut Commodoren.

Lehtien  jo  kellastuessa  ja  vähitellen  pudotessa  puista  alkoi   käydä
selväksi, että vaikka Commodore oli ollut jo myynnissä puolisen vuotta,  ei
kauppoja aivan hetkessä solmittaisi. Creative Equipment International (CEI)
esitteli suunnitelmiaan Amigalle sähköpostipalvelujen välityksellä, ja Com-
modore UK:n johtajisto puhui varmasta voitosta brittilehdissä.

Erilaisia päivämääriä oli kaupan tiimoilta kuulunut menneen  vuoden  aikana
niin paljon, että harva jaksoi enää uskoa  sitä,  kun  virallinen  oikeuden
päätös Commodoren huutokauppaamisesta 20. heinäkuuta 1995 tuli. Tällä  ker-
taa kyseessä ei kuitenkaan ollut väärinymmärrys  eikä  perätön  huhu,  vaan
Commodore todella myytiin.

Kaikki sai oikeastaan alkunsa, kun  Saksan  toiseksi  suurin  tietokonealan
yritys, Escom, osti Commodore Germanylta oikeudet Commodoren logoon ja  ni-
meen käyttääkseen niitä valmistamissaan PC-klooneissa. Oikeus  katsoi  kui-
tenkin, ettei Commodoren alajaoksella ollut oikeutta myydä niitä, ja  Escom
joutuisi luopumaan oikeuksista kauppasummalla, jos Commodoren ostaisi  joku
muu. Niinpä  Escomin  tarjous  asetettiin  lähtöhinnaksi  ja  huutokaupasta
päätettiin.

Ilmassa oli suuren urheilujuhlan tuntua, kun 20. heinäkuuta vihdoin koitti.
Huutokauppa ei kuitenkaan mennyt aivan odotusten mukaisesti,  sillä  kukaan
ei saanut tehtyä tarjousta, joka olisi hyväksytty, ja niinpä  Escomin  tar-
jous ostaa Commodore noin 6.3 miljoonalla dollarilla jäi voimaan.  Creative
Computers teki tarjouksen, mutta se hylättiin, koska heillä ei  ollut  tar-
peeksi käteistä sitä tukemaan. PC-valmistaja Dell teki myös tarjouksen  il-
meisesti patenttien toivossa, mutta se kaatui heidän asettamiinsa ehtoihin.
CEI:n tarjouksellakin oli ehtonsa, joten sitä ei edes  esitetty.  Commodore
UK ilmoitti lehdistötiedoitteessa luopuvansa kilvasta rahoituksen puuttees-
sa. Huhujen mukaan heidän päärahoittajansa vetäytyi.

Huutokaupan tulos alistettiin seuraavana päivänä oikeuden  hyväksyttäväksi.
Oikeuden istunto kesti kaikkiaan kahdeksan tuntia, ja  kaupasta  esitettiin
tuomarille useita vastalauseita. Huutokauppa olisi ehkä uusittu, ellei  Es-
com olisi nostanut tarjoustaan 6.5 miljoonalla dollarilla. Dell ja CEI  te-
kivät 15 miljoonan dollarin yhteistarjouksen, joka  oli  Escomin  tarjousta
kolmisen miljoonaa taalaa suurempi. Koska yhteistarjoukseen liittyi mahdol-
lisuus kaupasta vetäytymiseen 30 päivän  tutustumisjakson  jälkeen,  oikeus
katsoi, että kamppailulle oli vihdoin aika pistää piste, ja Commodoren  sai
Escom. Escom oli tarjonnut Commodoresta saman verran jo syksyllä.

Escom omistaa nyt lähes kaiken siitä, mitä Commodoresta on jäljellä,  mutta
esimerkiksi Filippiineillä sijaitseva tehdas ei  kuulunut  kauppaan.  Escom
kertoi yhteistyöstään kiinalaisten valmistajien kanssa (Tienjin Family-Used
Multimedia) saadakseen uusia Amigoita kauppoihin parin  kuukauden  kuluessa
(lehdistötiedote kertoi malleista A600, A1200 ja A4000). On  odotettavissa,
että Escom silti ostaa Filippiinien tehtaan  varastoineen.  Escom  on  myös
palkannut useita entisiä Commodoren insinöörejä, ja suunnitelmissa on ensi-
lausuntojen mukaan PowerPC-prosessorilla  varustettu  Amiga,  mutta  mitään
teknisiä yksityiskohtia ei ole vielä lyöty lukkoon.

Muihin suunnitelmiin kuuluu Commodore-nimellä varustettujen  Macintosh-  ja
PC-kloonien valmistaminen ja Commodore 64 -koneiden vieminen Kiinaan.  Myös
Amiga tulee luultavasti jatkamaan nimellä Commodore Amiga, eikä esimerkiksi
Escom Amiga. Oikein markkinoituna Amiga voi myös auttaa Escomin tunkeutumi-
sessa Amerikan markkinoille, sillä pelkkien PC-koneiden turvin se ei  kovin
helposti onnistu kilpailun kovuuden takia.

Suunnitelmat Amigan lisensoinnista muille Escom pitää vielä avoinna. Commo-
dore UK:n Colin Proudfoot ja Escom ovat molemmat kertoneet  neuvottelevansa
muutaman viikon kuluessa. Neuvottelut koskevat joko  Amiga-teknologian  li-
sensoimista Commodore UK:lle tai, todennäköisemmin, Commodore UK:n ostamis-
ta. Vaikka Commodore UK olikin Commodoren alajaos, se ei kuulunut kauppaan.
Escomin edustaja kertoi myös heidän aikeistaan tukea Amigaa  tekemällä  yh-
teistyötä ohjelmatalojen ja käyttäjäyhdistysten kanssa. Mitä todellisuudes-
sa tapahtuu, jää nähtäväksi.

Vuoden kestänyt jahkailu päättyi siis yhtä nopeasti  kuin  oli  alkanutkin.
Seuraavassa numerossa  kerromme  enemmän  Escomin  ensimmäisistä  askelista
"Commodorena".

Jos haluatte lähestyä Escomia vaikkapa kirjeellä, tässä  osoite  (muistakaa
olla kohteliaita ja kannustavia):

ESCOM Computer-Vertriebsgesellschaft mbH
Tiergartenstr. 9
D-64646 Heppenheim
Germany

Faksi: 990-31-2526-72216 
</pre>
<HR>HTML Conversion by <a href="http://www.cs.cmu.edu/~mjw/Amiga/Perl/AG2HTML.pl"><i>AG2HTML.pl</i></a> V2.950424, perl $RCSfile: perl.c,v $$Revision: 4.0.1.8 $$Date: 1993/02/05 19:39:30 $
Patch level: 36
 &amp; <a href="http://www.cs.cmu.edu/~mjw/"><i>witbrock@cs.cmu.edu</i></a>
