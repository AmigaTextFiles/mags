11
1
-1 Wolfenstein.IFF 0 0
0 Wolfenstein.IFF 160 50*

{9                                Wolfenstein 3-D
{9                                ---------------
 
                                  Janne Sirén
 
 













Muistatteko vielä Id Softwaren Wolfenstein 3-D:n vuodelta  1992?  Tämä  3D-räis-
kintöjen kantaisä edelsi PC:llä vielä suuremmaksi hitiksi muodostunutta  Doomia,
mutta Amigalla pelistä ei ole päästy nauttimaan kuin PC- ja Macintosh-emulaatto-
reiden kautta. Doomin lähdekoodin julkistaminen  sysäsi  liikkeelle  lumipallon,
jonka vyöryessä on sittemmin muidenkin pelien lähdekoodeja ja käännöksiä  ilmes-
tynyt ilmaisjakeluun, mutta Wolfenstein on antanut odottaa itseään.
 
Myös Wolfenstein 3-D:n lähdekoodit  julkaistiin  jossain  välissä,  mutta  kumma
kyllä tällä kertaa nimenomaan Amiga-käyttäjät sanoivat, että "Wolfenstein 3-D ei
ole mahdollinen Amigalla", vaikka samaan aikaan pelailimme Doomin, Quaken, Hexe-
nin, Hereticin yms. käännöksiä Amigalla. Wolfenstein kun on ajalta, jolloin pro-
sessoriteho oli vielä kovin harvinainen luonnonvara ja koodin optimointi muodis-
sa - ja Wolfensteinin lähdekoodi sen mukaista.

Alkuperäinen Wolfenstein 3-D sisältää runsaasti  hyvin  kryptistä  ja  vaikeasti
portattavaa koodia, joten vaikka peli sinänsä pyörisi hyvin vanhemmankin  Amigan
tehoisella koneella, pidettiin sen kääntämistä suurempana  vaivana  kuin  uudel-
leenkirjoittamista. Tästä syystä kukaan ei tuntunut tarttuvan haasteeseen, vaik-
ka kulttimaineen saaneen pelin perään toistuvasti haikailtiinkin. Minäkin  muis-
telin haikeana pitkäksi venyneitä välitunteja koulun ATK-luokassa...
 
Heppu nimeltä Steven Fuller kuitenkin käänsi pelin Linuxille, ja hänen porttauk-
sensa avustamana sekä innoittamana amigisti Sebastian Jedruszkiewicz palasi Wol-
fenstein 3-D:n lähdekoodien ääreen työstämään versiota Amigalle. Ensimmäiset Se-
bastianin työn tulokset on nyt julkaistu Internetiin, ja vihdoinkin Wolfesteinin
vankityrmän salaisuuksiin pääsee tutustumaan Amigalla myös aivan natiivisti.
 
Kirjoitushetkellä Aminetia vaivanneet  tekniset  ongelmat  ovat  estäneet  pelin
lähettämisen sinne, mutta käännöksen voi noutaa ainakin seuraavista osoitteista:
 
http://home1.stofanet.dk/sca/Wolf3D/
http://www.silab.dsi.unimi.it/~cs556770/wolf3d/
 
Käännös on toistaiseksi kaikkea muuta kuin valmis, ja ainakin minulla oli suuria
ongelmia sen näppäimistörutiinien kanssa. Välillä valikot sekoavat  siten,  että
valitsin liikkuu jatkuvasti alaspäin eikä peliä voi hallita.  Peli  ei  myöskään
aseta mitään vakioita ohjausnäppäimille, joten ne pitää  muistaa  asettaa  ennen
pelaamista. Lopulta homma kuitenkin lähti pelittämään  ja  sakut  (kröh)  saivat
taas vuosien tauon jälkeen kyytiä...
 
Ensimmäinen julkaistu versio ei toiminut lainkaan c2p-rutiinin puuttuessa  pake-
tista, mutta se ongelma on jo korjattu. Lisäksi viholliset ja muut pelin 2D-esi-
neet näyttävät hieman seonneilta, mikä lienee c2p:n syytä, eivätkä  äänirutiinit
vielä toimi. Nopeuskin kaipaa vielä hiomista, sillä 68030/50 MHz  AGA-koneellani
täysi ruutu nytkytti  melkoisesti.  68020/14  MHz  -tilassa  pelistä  tuli  pie-
nimmälläkin ruutukoolla aivan tuskaisen tahmea.
 
Tilanne muistuttaa hyvin paljon ensimmäisiä Amigan Doom-käännöksiä, jotka olivat
nekin alkujaan melko ongelmallisia tapauksia. Ajan myötä Doomin ja  sen  seuraa-
jien käännökset ovat kuitenkin kehittyneet huomattavasti, joten on  odotettavis-
sa, että myös Amigan Wolfenstein 3-D on seuraavan Sakun julkaisuun mennessä esi-
kuvansa veroinen. Kaikista puutteista huolimatta siinä oli  taas  kerran  jotain
maagista, kun tutut näkymät vierivät ruudulle kaikkien näiden vuosien jälkeen...
ja vieläpä Amigan ruudulle.
 
Kuten muidenkin kaupallisten pelien porttaukset, myös Wolfenstein 3-D vaatii al-
kuperäisen pelin data-tiedostot. Toistaiseksi käännökselle  kelpaavat  vain  va-
paassa levityksessä olevan shareware-version tasot, mutta myös rekisteröidyn pe-
lin data-tiedostoille on luvassa pian  tukea.  Täydellinen  Wolfenstein  3-D  on
edelleen  rekisteröitävissä  pelin  julkaisijalta   Apogeelta   (http://www.apo-
gee1.com) ja hintaakin on vaivaiset 15 USD.
 
Tervetuloa takaisin 90-luvun alkuun ja sieltä eteenpäin 40-luvulle. Aikaan, jol-
loin vihulaiset vielä huusivat "Halt!", seinät oli rakennettu 90 asteen  kulmiin
ja kerrosten välillä kulki vain yksisuuntainen hissi. Wolfenstein  3-D  on  mai-
neensa kulttiklassikkona ansainnut.
 
Jäänkin seuraavaksi odottelemaan Blake Stonea...
 
PS. Hieman ennen lehden julkaisua Wolfenstein 3-D:stä ilmestyi uusi versio 0.15,
joka lupaa korjata ongelmat grafiikan kanssa sekä parantaa nopeutta. Päivitys on
saatavissa osoitteessa http://www.caverock.net/~nathan/.
