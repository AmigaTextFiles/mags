2
1*

{3                             Total! Amiga Workbench
{3                             ----------------------
 
                                  Jani Saijos
 
 
Etsiessäni kirjastosta jotain lukemista lomaksi löysin  hyllystä  Bruce  Smithin
kirjoittaman Total! Amiga -sarjaan kuuluvan Workbench-opuksen. Kyseinen teos  on
tarkoitettu aloittelijoille, ja vaikka itse olenkin  Workbenchiä  jo  kymmenisen
vuotta käytellyt, ajattelin kirjan lainata. Kirjaston koneen  mukaan  Mr.  Smit-
hiltä olisi saatavilla myös Total! Amiga AmigaDOS, mutta se tuntuu olevan varsin
haluttu, koska viimeisen vuoden ajan kun olen sitä satunnaisesti kytännyt on  se
ollut aina lainassa.
 
Bruce Smith on kirjoittanut yli 100 kirjaa, joita on julkaistu ympäri  maailmaa.
Hänen kirjoitustyyliään on kehuttu helppotajuiseksi. Hän on myös BSB:n eli Bruce
Smith Booksin perustaja. Tietokoneiden, Amigan lisäksi hän on tunnettu jalkapal-
lotoimittajana sekä selostajana BBC Radiolle ja BBC World TV:lle.  Ymmärtääkseni
Total! Amiga -sarja on viimeisiä "kunnon" kirjoja, jotka on Amigalle  julkaistu.
Kunnollisella siis tarkoitan kirjaa, jonka voi  jopa  suomalaisesta  kirjastosta
löytää ja jossa sivujen määrä lasketaan sadoissa.  Kirjasta  ei  myöskään  löydy
turhaa Commodore-höpinää, vaan puhutaan Amiga Technologies Amigoista. Lainaamani
kirja oli ensimmäinen painos vuoden 1995 lokakuulta.
 
Kirja selostaa siis Workbenchin käyttöä vasta-alkajille. Jos olisin täysin  vas-
ta-alkaja, olisi kirja varmasti erinomainen. Se tosiaan lähtee aivan perusteista
ja mielestäni asiat selostetaan ymmärrettävästi.  Vaikka  kirja  on  kirjoitettu
englanniksi, oli lukeminen silti erittäin sujuvaa. Sanakirjaa ei  tarvitse,  jos
omaa edes jonkinlaisen englannin taidon. Kirja selostaa aluksi Workbench 3:n va-
likot. Seuraavaksi käydään läpi kaikki kansiot ohjelmineen. Lopuksi tulee hieman
yleisempää tietoa Amigasta. Käydään läpi AmigaDOSin tärkeimpiä komentoja, selos-
tetaan viruksista ja niiden alilajeista (doppelganger, troijalainen, linkkivirus
jne.), modeemimaailmasta, shareware- ja PD-ohjelmista, AmigaGuidesta,  CD-ROMis-
ta, kuinka saa useita RAD-levyjä jne. Tämä osuus on varmasti kiinnostavin  koke-
neemmille.
 
Kannattaa silti muistaa, että kirja on tosiaan  aivan  aloittelijoille.  Välillä
tämä käy häiritsemään, kun käydään vaihe vaiheelta jotain  läpi  tyyliin  "paina
sitä hiiren nappia ja resetoi kone painamalla tätä  näppäinyhdistelmää".  Vuodet
ovat kohdelleet kirjaa hyvin, sillä ainakin tammikuussa tätä kirjoittaessani  ei
tiedosta ole vanhentunut mitään, koska se on kirjoitettu Workbench 3.x:a varten.
 
Laitepuoli sentään on  kehittynyt  -  en  ainakaan  itse  tunne  ketään  A1200:n
käyttäjää, joka käyttäisi WB3:a koneessa,  jossa  ei  olisi  lisälevaria  ja/tai
kiintolevyä, sillä kirja  on  kirjoitettu  ensisijaisesti  A1200:n  omistajille,
joilla ei ole koneessa kiinni mitään lisälaitteita. Mukavasti lisäsivuja on saa-
tu, kun asia selitetään heille ensin, sitten koneelle jossa on  myös  lisälevari
ja lopuksi kiintolevylliselle koneelle. Kirjan menekki ei liene kova, sillä Ami-
ga-aloittelijoita ei näinä päivinä taida paljon olla.  Jos  semmoisia  kuitenkin
löytyy, on tämä kirja heille erittäin suositeltavaa iltalukemista,  miksei  myös
kokeneemmille, jotka haluavat kohottaa egoaan tietämällä kaiken. :-)
 
Voinen tässä vaiheessa myöntää, että opin itsekin jotain kirjaa lukiessani,  ai-
nakin seuraavat kaksi asiaa: kun WB:ssä painaa vasemman hiiren napin pohjaan  ja
liikuttaa hiirtä, syntyy sellainen suorakulmio, jota sanotaan  "marquee  techni-
queksi". (Sanakirjan mukaan marquee tarkoittaa isoa telttaa?) [Toim. huom: Tällä
tavalla voi esim. ikkunasta valita useita ikoneita kerrallaan ja vaihtonäppäintä
(shift) pohjassa pitäen siirtää kaikki valitut  ikonit  kerralla  toiseen  paik-
kaan.] Toinen juttu oli se, että kirjasinkoko 1 on 1/72 tuumaa eli  1  tuuma  on
72-pisteinen kirjasin.
 
Sivuja kirjassa on yli 400. Kirjaan on saatavilla myös  levyke,  mutta  sen  saa
vain tilaamalla kirjan suoraan BSB:ltä tai tilaamalla levykkeen erikseen. Kirjan
takana on BSB:n Amiga-kirjavalikoima, joka koostuu yli 20  kirjasta  ja  parista
opetusvideosta. En tiedä, onko kaikkia kirjoja  koskaan  julkaistukaan.  Ainakin
Total! Amiga C:stä ilmoitetaan, että julkaistaan  marraskuussa  1995,  mutta  ei
taidettu julkaista, vai? Viime vuosina BSB on pysynyt melko  pimennossa  ainakin
verrattuna alkuaikojen mainoksiin ulkomaisissa  Amiga-lehdissä.  Viimeisessä  CU
Amigassa Compute! eli entinen Wizard Developments mainosti BSB:n kirjoja. Total!
Amiga WB maksoi 20 puntaa.  Ruotsalainen  AmigaInfo  antoi  arvostelussaan  1997
tälle kirjalle arvosanan 4/5.
 
Jos Amiga-kirjallisuus kiinnostaa,  niin  kannattaa  myös  tsekata  Internetistä
osoite http://earhart.cs.umass.edu/~atkin/Amiga/books.faq.html. Kirjan takana on
myös lueteltu Bruce Smith Booksin tarjonta. Suluissa mitä AmigaInfo on muutamil-
le niistä antanut.
 
Amiga A1200 Beginners Pack
Amiga A1200 Insider Guide
Amiga A1200 Next Steps Insider Guide
Amiga Assembler Insider Guide         (2,5/5)
Amiga Disks and Drives Insider Guide  (3,5/5)
Amiga Gamer's Guide
Amiga Workbench 3 Booster Pack
AmigaBASIC - A Dabhand Guide
astering Amiga System
Introduction to the A1200 video - A Deeper Look
Introduction to the A1200 video - Basics Tutorial
Mastering Amiga AMOS
Mastering Amiga Beginners
Mastering Amiga Printers              (2/5)
Mastering Amiga Programming Secrets   (4/5)
Mastering AmigaDOS Scripts
Mastering AmigaDOS3 Vol. Two - Ref...
Secrets of First Encounters
Secrets of Frontier Elite
Secrets of Sim City 2000
Total! Amiga AmigaDOS                 (4,5/5) 
Total! Amiga ARexx
Total! Amiga Assembler                (5/5)
Total! Amiga C
Total! Amiga Workbench                (4/5)
UK Comms
Workbench 3 A to Z Insider Guide

 
{3        Total! Amiga Workbench
{3        the complete beginners guide to learning and using Workbench 3.

        Kustantaja:     Bruce Smith Books
                        PO Box 382
                        St. Albans, Herts, AL2 3JD

                        Puh: +44 1923 894355
                        Fax: +44 1923 894366 

                        (Huomatkaa, että tiedot ovat kolme vuotta vanhasta
                        kirjasta.) 

        Saatavuus:      Amiga-kauppiaat sekä pääkaupunkiseudulla ainakin
                        Pasilan kirjasto.

        Yleisarvosana:  Erittäin hyvä kirja aloittelijoille, kokeneemmille
                        nopea perusasioiden kertaus.
