2
1*

{3                    World Of Arch - Elämääkin suurempi peli?
{3                    ----------------------------------------
 
                                Petteri Bamberg
 
 
Vuonna 1997 julkaistu World Of Arch on erilainen roolipeli. Se on toteutettu Ul-
tima-tyylisesti ja komentoja annetaan näppäimistöltä, mutta yksi asia nostaa sen
muita Ultima-klooneja ylemmäksi. Pelimaailmassa asuskelevat olennot  eivät  sei-
soskele tumput suorina odottamassa pelaajaa,  vaan  ne  liikkuvat  itsenäisesti,
keräävät tavaroita ja kenties rähinöivätkin. Tämä tuo peliin oman viehätyksensä,
esim. kylän kauppias saattaa välillä piipahtaa ulkosalla liikkeestään, saattaapa
jopa eksyä kaupungin muurien ulkopuolellekin.
 
Hyvä pointti on myös se, ettei varsinaisia hirviöitä ole, vaan olennon  mieliala
määrää käyttäytymisen muita olentoja kohtaan, eli esim. kaoottinen örkki pieksää
kaikkia paitsi muita kaoottisia tai pahoja olentoja. Minkä tahansa saman mielia-
lan omaavan NPC:n (Non Player Character eli tietokoneen ohjaama  hahmo  pelissä)
voi puhua puolelleen, kunhan vain hommaa tälle välttämättömimmät varusteet. Vär-
vättyjä voi käskeä seuraamaan pelaajaa,  tappelemaan tai  pysymään  paikoillaan.
Näin ruipelo pelaajahahmo voi kerätä ympärilleen joukon  tappokoneita ja  tiukan
paikan tullen luikkia itse karkuun ja jättää kaverit rähinöimään.
 
Padat eivät ole pelkkiä koristeita, vaan heittämällä esineitä niiden päälle  ta-
pahtuu yhtä sun toista, esimerkiksi jos heität  köyden  pataan,  padasta  nousee
käärme joka uskollisesti  seuraa  sinua.  Liian  paljon  käytetty  pata  saattaa
räjähtää, joten kohtuus kaikessa. Hauska  ominaisuus  on  myös  kahden  pelaajan
yhtäaikainen pelioptio, jolloin toinen pelaajista ohjaa apupelaajaa,  joka  toi-
minnoissaan on muuten identtinen varsinaisen pelaajan kanssa, paitsi  ettei  voi
käyttää  esineitä  taikka  keskustella  olentojen  kanssa.  Apupelaaja  on  myös
pitkälle automatisoitu, eli kun apupelaaja poimii haarniskan, niin  se  sujahtaa
automaattisesti ylle, ellei hänellä ole jo ennestään parempaa päällä. Samoin käy
myös aseiden kanssa. Apupelaajaa voi myös ohjata joystickillä numeronäppäimistön
sijaan, jolloin ei tarvitse istua aivan kylki kyljessä.
 
Seikkailut ovat moduuleina, joita voi askarrella lisää mukana  tulevalla  edito-
rilla. Seikkailuja tulee pelin mukana kolme. WaterCastle on mitoitettu pyörimään
A500:lla.  HiddenKingdom  on  hiukan  hidas  A500:lla,  mutta  tarpeeksi   nopea
A1200-koneella. EasterIsland vaatii vähintään A1200:n Fast-muistilla tai  turbo-
kortilla. Hauskoja ääniefektejäkin on mukana, eikä  taustamusiikkikaan  hullumpi
ole. Peli ei ole sharewarea, mutta jos ohjelman tekijälle,  Ilpo  Jääskeläiselle
lähettää 40 mk, niin saa omiin nimiinsä nimetyn rekisteröidyn version  ja  lisää
{*{2seikkailumoduuleita. World Of Arch on saatavilla Aminetissä {9[toimitus  ei  peliä
{*{9sieltä tosin löytänyt] {2ja hyvin varustetuissa purkeissa.
 

{3        World Of Arch

        Tekijä:         Ilpo Jääskeläinen
        Pelityyppi:     roolipeli Ultima-tyyliin
        Pelaajia:       1-2

        Grafiikka:      88%
        Äänet:          85%
        Pelattavuus:    87%
        Kiinnostavuus:  89%
        Yleisarvosana:  90%

Kirjoittajan tavoittaa Sakunetistä nimellä Petteri Bamberg.
