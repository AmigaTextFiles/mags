10
1
-1 Napalm_1.IFF 0 0
0 Napalm_1.IFF 320 126
2 Napalm_2.IFF 320 50
7 Napalm_3.IFF 320 112*

{F                                     Napalm
{F                                     ------
 
                                  Janne Sirén
 
 
Command & Conquer aloitti muutama vuosi sitten  reaaliaikaisten  strategiapelien
vyöryn, mutta Amiga on saanut useista lupauksista  huolimatta  odottaa  omaansa.
Pelityypin ystävät muistavat tietysti Dune-pelit, mutta moderni  vastine  PC-pe-
leille on viipynyt ja  viipynyt.  Capital  Punishmentista  ja  laadukkaista  PC-
käännöksistä Myst ja Quake (ks. Saku #25) tunnettu ClickBOOM ehtii  ensimmäisenä
apajille pelillään Napalm.
 
 
{FHerkkua aisteille
{F-----------------
 
Ensimmäisenä nimestä Napalm tulee  mie-
leen sinertävä, ilkeä saippuan ja polt-
toaineen "kotitekoinen" yhdistelmä, jo-
ka tarttuu helposti ja  palaa  vedessä-
kin. Jenkit sirottelivat napalmia Viet-
namiin melkoisia määriä muutama  vuosi-
kymmen sitten. Pelissä  aine  näyttelee
osaa yhtenä  aseena,  ja  ehkäpä  nimen
konnotaatioista saa pienoista  vihjettä
siitä mitä tuleman pitää: tämä on  tui-
maa tavaraa, josta  ei  helpolla  pääse
eroon.
Tyylikkäällä kuvituksella  koristeltuun  CD-koteloon  pakattu  Napalm  vakuuttaa
alusta  lähtien.  Laitteistovaatimukset   kertovat   omaa   tarinaansa:   vaikka
68020-suoritin ja romppuasema ovat  ihan  perusvaateita,  muistia  pitää  löytyä
vähintään 16 megatavua; 68060 sekä grafiikkakortti  ovat  lisäksi  suosituksena.
Syötän levyn hieman pelonsekaisin tuntein kovin heppoisesti  varusteltuun  Amiga
1200:aan ja toivon parasta. Asennus sujuu näpsäkästi Installerilla, tosin mukana
toimitettu RTGMaster-ohjelmisto pitää asentaa hankalasti käsin LhA-paketti  pur-
kamalla, ellei sitä jo ole järjestelmässä.
 
Valitsen näyttötilan 640x512 ja annan palaa. Kylläpäs näyttää herkulliselta, to-
sin esiin nyksyttävä nimiteksti puhuu karua kieltään: päivittäisit jo konettasi.
Nyökkään myöntävästi ja taistelen itsesääliin vajoamista vastaan. Pitäydyn  kui-
tenkin toistaiseksi korkeammassa tarkkuudessa ja jatkan.  Valintaruutu  toisensa
jälkeen hivelee silmiäni  upealla  ulkoasulla  ja  miellyttävä  naisääni  kertoo
tehtäväni. Taustalla jumputtaa suoraan CD:n ääniraidalta pulppuava menomusiikki.
Olen myytyä miestä. Ah, tämä kauneushan moniajaa.
 
Ruudulle ilmestyy ryhmän verran taistelijoita ja jeeppi sekä pari palmua ja rau-
nioitunut rakennus. Varsinainen peligrafiikka ei kalpene väliruutujen  rinnalla,
vaan vaikuttaa todella lupaavalta. Tarkkuus 640x512 tekee ihmeitä.
 
 
{FJa sitten homma näppeihin
{F-------------------------
 
Hetken upeaa ulkoasua ihmeteltyäni muistan sotilaideni hytkyessä  hermostuneina,
että kysehän oli reaaliaikaisesta strategiapelistä.  Ei  vuoroja,  ei  idlausta,
vaan jatkuvaa toimintaa. Taistelijoiden hyvinvointi on  jatkuvasti  vastuullani.
Tuhahdan häröilylleni ja rupean hahmottamaan taistelukentän kuvaa.
 
{ENäkymäni taistelukentälle on rajallinen, sillä taistelijani eivät ole vielä tie-
{Edustelleet paikkoja. Komennan miehet hajalle jonkinlaisesta käskynantomuodon  ja
{Ekolmirivin sekoituksesta valitsemalla kunkin yksitellen hiirellä  ja  ohjaamalla
{Elähimaastoon. Tähän saakka ohjaus vaikuttaa  sopivan  intuitiiviselta.  Sensible
{ESoccer ja Cannon Fodder tulevat mieleen, kun pikkuiset ukkelit viipeltävät  ase-
{Emiin.
 
{ENäkymäni laajenee ja huomaan  samalla,
{Eettä miehillä on erilaista aseistusta:
{Ejoukossa on pari sinkomiestä ja  insi-
{Enööriä. Keksin tässä  vaiheessa,  että
{Eehkä tuota  ohjevihkosta   kannattaisi
{Esittenkin selailla. Mieleeni tulee re-
{Eservin upseerin opastaan harjoituksis-
{Esa lueskellut upseerikokelaamme armei-
{Eja-ajoilta. Kyseinen kokelas olisi to-
{Esin varmaankin mennyt Napalmin  manus-
{Ekan kanssa sekaisin, sillä se  on  en-
{Enemminkin toimintojen ja yksikkötieto-
{Ejen taulukko.
 
{EVaan eipä  hätää,  kaikki   tarvittava
{Eselviää ja miehistön saa näemmä  jaet-
{Etua sopiviin ryhmiinkin. Kartan vieri-
{Etys nyksyttelee omaa rauhallista  tah-
{Etiaan ja koneeni tehot alkavat  osoit-
{Etaa rajallisuutensa. Nyrkkisääntö "mitä
{Enopeammin, sitä nopeammin" ei taida pahemmin  hetkauttaa  päivityksen  tarpeessa
{Eolevaa masiinaani. Pian lähitienoo on kuitenkin varmistettu.  Ei  viholliskoske-
{Etusta.
{FHuomio, avojono, suunta, mars...
{F--------------------------------
 
Jeeppiin ei ilmeisesti saa mukaan miehistöä (eikä saakaan, vaan se on itsenäinen
yksikkö), joten komennan sen liikkeelle  joukon  edellä  ja  miehistö  löntystää
perässä. Jeeppikuski on näemmä fiksu  mies,  osaa  jopa  väistää  joukkoja.  In-
sinöörit saavat jäädä toistaiseksi oman onnensa nojaan, olisivat  poloiset  vain
tiellä tuimassa taistelussa.
 
Yhtäkkiä tutkiessani jeepillä viidakosta ilmestyvää  korkeaa  kalliota  kertovat
pienet räjähdyksen tapaiset olevani vihollisen tulituksen kohteena, ja kohta pi-
mennoista ilmestyykin pari robottia konekiväärit tulta leiskuten. Osumat saatte-
levat jeeppiäni kurvatessani takaisin kallion taakse piiloon. Nyt  äkkiä  joukot
järjestykseen, ja annetaan metallimöykkyjen maistaa omaa lääkettään.
 
Säädän samalla ääniefektien voimakkuutta kovemmaksi, mutta ne jäävät silti  hie-
man Q-Driven voimallisesti miksaaman CD-musiikin jalkoihin. Tämä ei liene Napal-
min vika, sillä Q-Driven äänimikseri on hieman turhan innokas CD-audion suhteen.
Tempaisen Amigan ääninarut CD-asemasta irti ja kytken  ne  suoraan  kaiuttimiin.
CD:n äänimikseriltä puolestaan vedän piuhat toisiin kaiuttimiin ja säädän  käsin
musiikin voimakkuuden sopivan  alhaiseksi.  Noin,  nyt  alkavat  konekivääritkin
rätistä kunnolla. Vielä kaiuttimet sopivasti asemiin ja nautitaan kotitekoisesta
surroundista. Nam.
 
Palaan neljän kaiuttimen ympäröimän näyttöni ääreen ja koen  ikävän  yllätyksen.
Pahus, jeepistäni nouseva savu kertoo robottien osuneen arkaan paikkaan.  Vihol-
liset eivät tosin näytä järin innostuneilta seuraamaan joukkojani,  joten  ehdin
selvitellä pasmojani rauhassa kalliojyrkänteen takana. Hamuan vihreän  barettini
hyllystä ja virittäydyn sopivaan tunnelmaan.
 
{FMene sinä, minä suojaan!
{F------------------------
 
Kiertämäni kallionjyrkänne paljastuu jättiläispatsaaksi. Valitsen  neljä  miestä
ja lähetän heidät eteenpäin. Edellä mennyt sinkomies heittää automaattisesti en-
simmäisen laukauksen, mutta missaa hieman  maalinsa.  Hän  ehtii  yrittää  vielä
toista kutia, ennen kuin robotin konepistooli paukuttaa mieheen osumia. Sinko on
kuitenkin kohta taas toiminnassa, ja yhdessä toisen jääkärin kanssa  ensimmäinen
robotti saadaan palasiksi. "Enemy destroyed", ilmoittaa tuttu naisääni.
 
Tässä vaiheessa havaitsen valittujen yksiköiden päällä olevan palkin merkitsevän
niiden energiaa. Jeeppini on jo punaisella, mutta jalkaväestä vain sinkomies  on
haavoittunut lievästi. Komennan epähuomiossa koko  ryhmäni  eteenpäin,  ja  yksi
mies harhailee patsaan väärältä puolelta yksin robotin kimppuun ja ottaa nopeas-
ti osumia, kunnes kaatuu verilammikkoon kuolleena. Muu ryhmä kostaa nopeasti, ja
molemmat robotit on tuhottu. "Unit lost", "enemy destroyed", kertoo naisääni.
 
Kärsimäni miestappiot olivat turhia. Rauhallisempi taktikointi olisi  pelastanut
taistelijan, joten jatkan varovaisemmin. Ensimmäinen taisteluvaihe oli vielä ai-
van  riittävän  pelattava  koneellani,  mutta   pelkään   pahinta   marssiessani
eteenpäin. Vaurioitunut jeeppini saa toimia  jälleen  tunnustelijana.  Taistelu-
kenttä on laaja ja eteeni aukeaa viidakkoaukio toisensa jälkeen.
 
 
{FMikäs se siellä pilkottaa?
{F--------------------------
 
Ehdin nähdä vilaukselta jotain vaaleaa, kun konekiväärien pauke pakottaa äkilli-
seen käännökseen. Pöllähdykset  saattelevat  jeeppiäni  kurvatessani  pakosalle.
Tälläkään  kertaa  viholliset  eivät  vaivaudu  seuraamaan,  ilmeisesti   niiden
tehtävänä on vartioida jotain. Koska tehtävä oli tuhota vihollisen puolustus  ja
vallata heidän tukikohtansa,  komennan  joukkoni  liikkeelle.  Ehkäpä  tukikohta
löytyi.
 
Lähetän yksinäisen sinkomiehen puiden lomaan sihtailemaan  vahteja.  Yksi  osuma
pakottaa vihollisen perääntymään, mutta ei näytä aiheuttaneen tappavaa vahinkoa.
Toinen osuma hoitaa pisteet kotiin ja lähetän loput taistelijani kentälle.  Idea
ei vaikuttanut kovin hyvältä heidän joutuessaan ristituleen, joten peräännyn no-
lona hieman parempiin asemiin. Joukkojen reagointi annettuihin komentoihin  vaa-
tii vielä hieman opettelemista.
 
Pari robottia lisää kärsii tappion, kun marssitan  joukkoni  eteenpäin.  Pahaksi
onneksi vihollisilla on ässä hihassaan: liekinheitin  ilmestyy  tuottamaan  mel-
koista tuhoa joukoissani. Komeat liekkiefektit käristävät taistelijoitani, mutta
onnistun kovaa mieshukkaa kärsien tuhoamaan robotit ja rakennuksen, jota ne puo-
lustivat. Rakennus räjähtää jatkuvan tulituksen jälkeen  ja  sinkoilee  komeasti
palasia ympärilleen. Äänitehosteet paukkuvat kaiuttimissa jykevästi stereona.
 
Pahaksi onneksi rakennuksen tuhoaminen paljastui virheeksi, sillä  tehtävänantoa
paremmin tarkastellessani huomasin tehäväni olleen nimenomaan vihollisen  pääma-
jan valtaaminen. Ilmeisesti tuo tuore rauniokasa oli se päämaja. Hups. Ei  muuta
kuin uusi yritys.
 
 
{FIhmiskunta vs. robotit
{F----------------------
 
Napalmin juonesta kerrotaan vain, että lähitulevaisuudessa kapinalliset  robotit
yrittävät vallankaappausta ihmisiltä. Ihmiskuntaa puolustaa UEDF,  United  Earth
Defence Forces. Yksinpelissä pelaaja voi toimia joko UEDF:n tai  robottien  hou-
suissa, ja kaksinpelissä toinen pelaaja luonnollisesti johtaa ihmisiä ja  toinen
robotteja. Kaksinpeli on toistaiseksi tarjolla vain nollamodeemikaapelin avulla,
mutta Internet-peli on mahdollisesti tulossa TCP/IP-päivityksen muodossa.
 
Peli etenee tehtävinä, joita on 15 kumpaakin osapuolta kohden; roboteille ja ih-
misille on erilaiset tehtävät. Peli etenee lineaarisesti ja tehtävät  on  raken-
nettu seuraamaan löyhää juonta. Edellä kuvailtu ensimmäinen tehtävä on yksinker-
tainen esimerkki tuhoamistehtävästä, johon siihenkin on ympätty mukaan rakennuk-
sen kaappausta. Mainitsemani insinöörit osaavat kaapata vihollisen  rakennuksia.
Myöhemmissä tehtävissä tulee eteen huomattavasti monipuolisempia yksiköitä  sekä
myös rakennusten rakentamista ja korjaamista. Tehtävien jälkeen peli jakaa  pis-
teitä menestyksestä.
 
Tutkimalla ohjevihkosen taulukoita alkaa taktiikan hiomiseen tulla huomattavasti
lisää mielekkyyttä, kun yksiköitä vertailemalla voi päätellä parhaita  etenemis-
tapoja. Erilaisia rakennuksia ja yksiköitä pelissä on sata ja  lisäksi  tasoille
on ripoteltu lukuisia erilaisia raunioita, patsaita,  puita,  vuoristoja,  vettä
yms. Paitsi maayksiköitä, pelissä on myös lentokoneita, ufoja ja helikoptereita.
Eksoottisempaa kalustoa edustavat esimerkiksi tunnelinkaivajat ja ydiniskut.
 
Taktikon silmälle alkaakin olla käyttöä, kun massiivisten hyökkäysten  tai  puo-
lustustaisteluiden ohella pitäisi pitää huolta  uusien  yksiköiden  ja  energian
tuotannosta, tutkimustyöstä jne. Aivan  helposta  pelistä  ei  olekaan  kysymys,
sillä yksinpelissäkin vihollisen keinoäly riittää hankaloittamaan elämää. Vihol-
liset eivät esimerkiksi jää tuleen makaamaan vaan osaavat paeta uutta hyökkäystä
varten ja puolustavat vartioimiaan rakennuksia todella voimallisesti.
 
Itse olin helisemässä jo ensimmäisissä tehtävissä, ja eteneminen vaati todellis-
ta, pitkällistä yritystä. Pelattavaa  siis  riittää  melkoiseksi  tuokioksi,  ja
ClickBOOM on aikeissa julkaista myös tehtävälevykkeitä peliin.
{CTekniikaltaan sopivan vaativa
{C-----------------------------
 
{9Napalm on todella kaunis ilmestys, mutta siinä on kiinnitetty teknisen etevyyden
{9lisäksi huomiota juuri oikeisiin asioihin. CD:tä ei ole  täytetty  upeilla  int-
{9roilla tai videopätkillä, vaan peliin on keskitytty täysillä. Itse asiassa  int-
{9roja tai videota ei ole lainkaan. Yksiköiden ja  muiden  pelillisten  tekijöiden
{9runsaus takaa monipuolisen pelielämyksen.
 
{9Grafiikka ei koostu vain kauniista välikuvista,  vaan  pikkutarkasti  piirretyt,
{9runsaasti animoidut rakennukset ja yksiköt taistelukentällä tekevät varsinaises-
{9ta peligrafiikasta yhtälailla upean. Massiiviset räjähdykset, jykevät  ääniefek-
{9tit ja 20 ääniraitaa täynnä tunnelmaan sopivaa musiikkia parantavat pelielämystä
{9entisestään. Tehokkaamman koneen  omis-
{9tajat voivat nauttia  elämyksestä  640x
{9480/512-näyttötilassa, ja  meille  eta-
{9noille on tarjolla 320x200/256-tila.
 
{9Teknisesti peli vaatii koneelta paljon,
{9mutta ei liikaa. Tarkempi näyttötila ei
{9tosin  hitaammalla  AGA-koneella  kovin
{9mairittelevasti pyöri,  mutta  320x256-
{9tilassa peli rullaa  todella  mukavasti
{9vaatimattomammassakin    kokoonpanossa.
{9Harmi vain, että pelattuaan peliä ensin
{9tarkassa näyttötilassa ei millään malt-
{9taisi pysytellä heikommassa  resoluuti-
{9ossa. Ero on  kuitenkin  selvä:   siinä
{9missä 68030-koneella  liike  oli  verk-
{9kaista ja  harkittua   640x512-tilassa,
320x256-tilassa peli suorastaan räjähtää toimintaan, ja sen reaaliaikaisuus  saa
aivan uusia ulottuvuuksia.
 
Kokeilimme peliä myös 68060-pohjaisella koneella, jossa oli  Zorro  II  -väylään
liitetty CyberVision 64/3D-näytönohjain. Valitettavasti Zorro II:n rajat tulivat
ratkaisevasti vastaan eikä tarkka  näyttötila  ollut  merkittävästi  aikaisempaa
testilaitteistoa vauhdikkaampi, ja AGA-tila oli jopa nopeampi kuin vastaava  Cy-
berVisionin näyttötila. Heikommalla tarkkuudella 68060-kone lensikin sitten mel-
koista vauhtia. Zorro III -väylässä olevalla näytönohjaimella pitäisi  lukemieni
raporttien mukaan tarkempi tila pyöriä tehokoneella aivan moitteetta.
 
PowerPC:lle ei valitettavasti ole tukea, mutta toisaalta  Napalm  pyörii  tehok-
kaassa 680x0-koneessa aivan mainiosti. AHI-äänikorttejakaan ei vielä tueta, mut-
ta AHI-päivitystä on kaavailtu. Napalm vaatii muutaman kymmenen megatavua  kiin-
tolevytilaa ja moniajaa.
 
 
{FLaatutyötä klikkipuumin malliin
{F-------------------------------
 
Napalm lunastaa paikkansa ClickBOOMin pienessä  mutta  erittäin  tasokkaassa  ja
alati kasvavassa peliperheessä.  Pienet  puutteet,  kuten  suppea  ohjevihkonen,
eivät pysty horjuttamaan Napalmin vetovoimaa. Riittävän korkealle hivutettu vai-
keustaso pitää pelin kimpussa tovin jos toisenkin. Päättömällä  räiskinnällä  ei
pitkälle pötkitä, vaan myös sitä meissä jokaisessa asuvaa pientä taktikkoa  tar-
vitaan.
 
Ensimmäinen Napalm-päivitys on pelin  rekisteröineiden  pelaajien  noudettavissa
ClickBOOMin kotisivujen Portal-osastossa, osoitteessa www.clickboom.com.  Päivi-
tys korjaa joitakin pelin bugeja. ClickBOOMin kotisivuilta löytyy myös  Napalmin
pelattava demo. Vuosi ei vielä ole pitkällä, mutta tulevat pelit  saavat  pistää
melkoisesti paremmaksi, jos aikovat riistää Napalmilta vuoden 1999 parhaan  Ami-
ga-pelin tittelin. Toivotaan että niin käy! Sillä välin: ostakaa tämä. Napalm on
upea. Peliä myy Suomessa ainakin Gentle Eye Ky, yhteystiedot alla.
 
 
{F        Napalm

        Testattu:       Amiga 1200, OS 3.1, 68030/50 MHz, 34 Mt, 4x CD-ROM
                        Amiga 1200, OS 3.1, Blizzard 1260, 50 Mt, SCSI-Kit,
                        Infinitiv Z2, CyberVision 64/3D, IDEfix, 16x CD-ROM

        Vaatimukset:    AGA tai RTGMaster-yhteensopiva näytönohjain
                        (mm. CyberGraphX ja Picasso96), 68020 tai nopeampi,
                        16 Mt muistia, kiintolevy, CD-ROM-asema

        Julkaisija:     PXL computers / ClickBOOM (www.clickboom.com),

        Edustaja:       Gentle Eye Ky, puh. (03) 363 0048
                        www.ge.vip.fi, ge@vip.fi

        Pelityyppi:     Strategia
        Pelaajia:       1-2

        Kieli:          Englanti

        Grafiikka:      96%
        Äänet:          92%
        Pelattavuus:    93%
        Yleisarvosana:  95%
Tanskalainen Amiga Advis -lehti ja Amiga  Nuttan  (http://www.nutts.demon.co.uk)
Web-arvostelu antoivat nekin molemmat Napalmille  95  pistettä.  Amiga  Survivor
-lehti puolestaan kommentoi: "Strategian ystävien pitäisi myydä äitinsä ja ostaa
Napalm."
 
Testikappaleen Suomen Amiga-käyttäjät ry:lle toimitti PXL Computers. Kiitos!
