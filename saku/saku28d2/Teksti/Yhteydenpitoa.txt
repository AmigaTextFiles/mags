2
1*

{3                Rautaisannos viestikoulutusta Amiga-käyttäjälle
{3                -----------------------------------------------
 
               eli näin pidät yhteyttä muihin Suomen amigisteihin
 
                                  Janne Sirén
 
 
Kaikki kaverit ovat kiinnostuneita vain PC:stä ja viimeisimmistä superkonsoleis-
ta, seuraavaan Saku-tapahtumaankin on vielä kuukausitolkulla aikaa,  eikä  tuota
englantiakaan tullut koulussa luettua riittävästi vapaasti  soljuvaa  jutustelua
Internetissä ajatellen? Mitä tehdä, kun tekisi silti mieli vaihtaa  Amiga-kuulu-
misia muiden kanssa tai kysellä vain neuvoja?
 
Ei hätää! Internetistä ja purkkimaailmasta löytyy lukuisia Amigalle  omistettuja
keskustelunurkkauksia, vieläpä  ihan  ensimmäisellä  kotimaisellamme.  Kertaamme
seuraavassa parhaat suomenkieliset Amiga-kavereiden kalastelupaikat ja keskuste-
luryhmät sekä Internetissä että perinteisten purkkien puolella.  Kerromme  myös,
millaisia henkilöitä ja millaista keskustelua eri paikoista löytyy ja mistä  so-
pii etsiä lisää amigistiapajia.
 
 
{3Sakunet
{3-------
 
Sakunet on Suomen Amiga-käyttäjät ry:n pitkäaikaisen purkkipuuhailijan Esa Heik-
kisen alulle sysäämä ja ylläpitämä tekniikaltaan Fidonet-tyylinen verkko,  jonka
toistakymmentä Amigaan keskittynyttä purkkia jakaa yhteiset viestialueet. Verkko
on avoin kaikille kiinnostuneille käyttäjille ja purkeille. Vaikka  Internet  on
kovasti syönyt jalansijaa purkkikulttuurilta ja samalla myös  Sakunetiltä,  puo-
lustaa se edelleen paikkaansa amigistien kohtauspaikkana, jonne pääsee nyt  myös
Internetin kautta.
 
Sakunetissä käsitellään Amigan lisäksi myös muita verkon käyttäjiä  kiinnostavia
aiheita, esimerkiksi elektroniikkaa ja musiikkia. Sakunetissä on lisäksi  Suomen
Amiga-käyttäjät ry:n toiminnalle varattuja alueita,  joilla  julkaistaan  kaikki
tärkeimmät yhdistyksen tiedotteet. Sakunet on siis pätevä  keino  pysyä  perillä
Suomen Amiga-käyttäjät ry:n asioissa, jos ei syystä tai toisesta  pääse  seuraa-
maan   yhdistyksen   Internet-kotisivuja   (http://batman.jytol.fi/~saku/    tai
http://tzimmola.tky.hut.fi/saku/).
 
Sakunetiin pääsee esimerkiksi verkon  keskuspaikan,  Amiga  Zonen  kautta,  puh.
(015) 348 968. Pääkaupunkiseudulla sopii kokeilla esimerkiksi Kimmo Mustosen Gi-
ga-Boxia, puh. (09) 455 7486. Giga-Boxiin ja sitä kautta myös Sakunetiin  pääsee
lisäksi Internetistä ottamalla telnet-yhteyden osoitteeseen tzimmola.tky.hut.fi.
Lisää yhteyspurkkeja löydät Sakunetin nodelistasta, jonka tuorein painos  löytyy
toisaalta lehdestä.
 
Verkkoon liittymisestä kiinnostuneiden purkkien  sysopien  kannattaa  ottaa  yh-
teyttä Esa Heikkiseen jättämällä hänelle viestiä Amiga Zonelle tai  osoitteeseen
oh4kju@sci.fi.
 
 
{3MBnet ja muut Amiga-purkit
{3--------------------------
 
Amiga-käyttäjiä löytyy purkkimaailmasta  muualtakin  kuin  Sakunetin  liepeiltä.
Amiga-käyttäjien suosiossa on pitkään ollut MikroBitin tilaajapurkki MBnet, joka
tarjoaa viestialueiden lisäksi myös laajat valikoimat  ilmaislevitteisiä  Amiga-
ohjelmia, joita ahkerat tiedostoavustajat raahaavat MBnetin  tiedostoarkistoihin
jatkuvasti lisää. MBnetin Amiga-puoli on ollut aina eloisampi kuin  lehden  vas-
taava, kiitos juuri aktiivisten ja ystävällisten amigistien.
 
MBnetin Amiga-käyttäjien määrä on tosin romahtanut MikroBitin lopetettua  Amiga-
osastonsa, mutta MBnetissä vierailee kuitenkin suuren  kokonsa  vuoksi  edelleen
moniin purkkeihin verrattuna paljon Amiga-käyttäjiä. Jos  perheeseen  MikroBitti
tulee, kannattaa katsastaa uusimmasta numerosta MBnetin purkkipuolen yhteysnume-
rot ja tutustua. MBnetin tarjoamalla ilmaisella Internet-yhteydellä  sopii  toki
jatkaa matkaa myös Internetin laajemmille metsästysmaille. Myös MBnetiin  pääsee
Internetin kautta.
 
Muita Amiga-käyttäjien suosimia  purkkeja  sopii  etsiä  nykyisin  Sami  Hauhion
ylläpitämältä perinteikkäältä Suomen Amiga-purkkilistalta, joka  löytyy  esimer-
kiksi Suomen Amiga-käyttäjät  ry:n  kotisivuilta  osoitteesta  http://batman.jy-
tol.fi/~saku/ tai http://tzimmola.tky.hut.fi/saku/, tai CubE BBS:stä, puh.  (09)
673 356.
 
 
{3DOT:n Amiga-postituslista
{3-------------------------
 
Suomen Amiga-käyttäjät ry:n alkujaan ylläpitämä  sähköpostituslista  siirrettiin
viime vuonna Helsingin teknillisen korkeakoulun DOT-kerhon  palvelimen  suojiin,
ja tämä alkujaan vain yhdistyksen asioista  viestimiseen  tarkoitettu  lista  on
jatkanut  tasaisesti  kasvuaan  yleiseksi  Amiga-aiheiseksi  viestintäkanavaksi.
DOT:n Amiga-listalla sopii esimerkiksi pohdiskella Amigan tilannetta,  tiedottaa
tuoreimmista Amiga-uutisista ja esittää  kysymyksiä.  Listan  viestintäkieli  on
suomi.
 
DOT:n Amiga-postituslistalle voi liittyä kuka tahansa  Internet-sähköpostiosoit-
teen omistava. Listalle liitytään lähettämällä sähköpostia  osoitteeseen  amiga-
request@dot.tcm.hut.fi ja kirjoittamalla viestiin sana "subscribe"  (ilman  lai-
nausmerkkejä). Listalta erotaan lähettämällä em. osoitteeseen viesti,  jossa  on
sana "unsubscribe".
 
Liittymisen  jälkeen  kaikki  listalle  kirjoitetut  viestit  lähetetään  siihen
sähköpostiosoitteeseen, josta liittymispyynnön lähetit. Listan viestit tunnistaa
subjektin [amiga]-etuliitteestä. Kun  haluat  itse  lähettää  listan  tilaajille
viestin, lähetä viesti osoitteeseen amiga@dot.tcm.hut.fi, jolloin palvelinohjel-
ma välittää sen edelleen kaikkien listalle liittyneiden sähköpostilaatikkoihin.
 
Maaliskuun lopussa DOT:n Amiga-postituslistalla oli yli 180 tilaajaa, joten lis-
ta tavoittaa varsin mukavan joukon suomalaisia Amiga-käyttäjiä. Ehkäpä  sinunkin
kannattaisi kokeilla? Jos pelkäät postilaatikkosi täyttyvän  listan  viesteistä,
voit avata ilmaisen sähköpostiosoitteen esimerkiksi Hotmail-palveluun  (www.hot-
mail.com) ja tilata listan viestit sinne.
 

{3sfnet.atk.amiga
{3---------------
 
Uutisryhmä sfnet.atk.amiga on kenties pitkäikäisin suomenkielinen Amigasta kiin-
nostuneiden yhteyskanava Internetissä. Uutisryhmän käyttö on viime  aikoina  ra-
joittunut lähinnä kysymysten  ja  vastausten  sekä  myynti-  ja  ostoilmoitusten
esittämiseen, joten eloisaa keskustelua kaipaavien kannattaa  ennemmin  kokeilla
DOT:n Amiga-postituslistaa, mutta satunnaiseen informaationälkään sfnet.atk.ami-
ga sopii mainiosti.
 
{D                                                                     ----------> 
{3#amigafin
{3---------
 
Aivan oma lukunsa on suomenkielinen Amiga-IRC-kanava #amigafin  (IRCnet),  johon
suosittelemme suhtautumaan suurella varauksella. Se kun iskee helposti  kovempaa
kuin miljoona volttia.  Paitsi  että  kanavalla  asustelee  epämääräinen  joukko
erittäin mukavia Amiga-kasvoja, nämä kasvot ovat pääasiassa luonteeltaan  koode-
reita. Heidän joukossaan ei tavallinen käyttäjä selviä ilman hurttia huumoria ja
sittenkin on joskus vaikeaa.
 
#amigafin-kanavalle  on  muodostunut  pitkälti  oma  tuttujen  kooderikavereiden
sisäpiiri, joka höpisee omiaan ja yleensä kaikesta aivan muusta  kuin  Amigasta.
Kova sana tuntuu olevan Babylon 5 ja - pojat kun ovat poikia - joskus  joku  in-
toutuu kertomaan viimeisimpiä kokemuksiaan  sosiaalisten  valloitusten  saralta.
Onneksi poikien juttuja rauhoittelemassa kanavalla käyskentelee usein myös  muu-
tamia amigistityttöjä, mm. oma Saku-lehtemme päätoimittaja Anu "Thoriel"  Seilo-
nen voidaan jo hyvin lukea kanavan vakionaamoihin.
 
Vaikka jutut ovat outoja, aiheet sekavia ja mielipiteet mitä milloinkin, porukka
on kuitenkin pääasiassa hyvin ystävällistä, eikä ole  lainkaan  mahdoton  ajatus
löytää hyvinkin vakituista juttuseuraa kanavalta.  Tässä  piileekin  toinen  syy
suhtautua koko hommaan varauksella - jos et ole varovainen, huomaat pian itsekin
istuvasi illasta toiseen #amigafin-kanavan äärellä ja katsovasi Babylon  viitos-
ta. Auh.
 
#amigafin-kanavalla on kotisivut: http://www.sci.fi/~rajis/amigafin.html
 
 

{D                                                                     ---------->
{3Suomen Amiga-gurut
{3------------------
 
Yrittäessämme rakentaa entistä parempaa tukiverkostoa hajallaan asuville  suoma-
laisille Amiga-käyttäjille, keräsimme viime vuoden aikana Suomen Amiga-käyttäjät
ry:n kotisivuille ja Saku-lehteen listaa "Suomen Amiga-guruista". Gurut ovat va-
paaehtoisia Amiga-harrastajia, jotka ovat ilmaisseet halukkuutensa auttaa  muita
Amiga-käyttäjiä tuntemissaan asioissa puhelimen tai sähköpostin välityksellä.
 
Palvelu on toiminut satunnaisella menestyksellä ja onkin parhaillaan yhdistyksen
kotisivuja uudistettaessa uudelleen arvioitavana. Listaan voi tutustua toisaalla
lehdessä ja ainakin toistaiseksi myös Suomen Amiga-käyttäjät  ry:n  kotisivuilla
osoitteessa http://batman.jytol.fi/~saku/ tai http://tzimmola.tky.hut.fi/saku/.
 
Jos olet ollut tyytyväinen palveluun, olet hyödyntänyt apuaan  tarjonneiden  oh-
jeita ja haluaisit nähdä gurut toiminnassa jatkossakin, haluaisit mukaan gurujen
listalle tai sinulla on muuta kommentoitavaa, lähetä aiheesta sähköpostia  alle-
kirjoittaneelle osoitteeseen siren@mikrobitti.fi.
