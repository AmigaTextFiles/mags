5
1*

{3                       SerMouse v2.0 - PC:n hiiri Amigaan
{3                       ----------------------------------

                                  Janne Siren


Amigan käyttöliittymän hallinta perustuu paljolti hiiren käyttöön.  Hiirtä  voi-
daan simuloida myös näppäimistöltä, mutta käytännössä ilman hiirtä  ei  Amigisti
pärjää. Koneen mukana toimitetaan hiiri, mutta kaikkia se ei miellytä ja  joskus
sekin hajoaa. Amigalle on koko joukko hyviä hiiriä,  mutta  PC-koneille  sitäkin
enemmän. Esimerkiksi erinomaisesti käteen istuva Microsoftin  hiiri  saa  toivo-
maan, että sen saisi kiinni myös Amigaan.

Mutta saahan sen. Patrick van Beem on julkaissut  PD-levitykseen  paketin,  joka
sisältää kaiken tarvittavan PC-hiiren liittämiseksi Amigaan.

PC-koneita ei  alunperin  suunniteltu  hiiren  kanssa  käytettäväksi,  ja  hiiri
lisättiin järjestelmään vasta  jälkeenpäin  serial-portin  välityksellä.  Hiiret
kytketään PC:ssä samaan porttiin kuin modeemit. Teknisesti  tämä  ei  ole  kovin
järkevä ratkaisu,  mutta  serial-hiiret  ovat  levinneet  kaikkein  yleisimmäksi
ryhmäksi, koska kaikissa PC-mikroissa on serial-portti, yleensä kaksikin.

Amigaan serial-hiiren liittäminen on yhtä helppoa. Ongelmaksi muodostuu  lähinnä
25-piikkinen serial-portti. PC:n hiiret käyttävät  lähes  poikkeuksetta  9-piik-
kistä liitintä, joten väliin tarvitaan adapteri. Sellaiset eivät  paljon  maksa,
ja niitä löytynee kaikista tietokonetarvikkeita  myyvistä  liikkeistä.  Viritte-
lijöille SerMouse-paketissa on ohjeet sellaisen rakentamiseen.

Kun adapteri on  kiinnitetty  hiireen,  voidaan  adapterin  25-piikkinen  liitin
liittää Amigaan. Sitten ajetaan SerMouse-ajuri (ajuri tukee Microsoft- ja  Mouse
System -yhteensopivia hiiriä), ja PC:n hiiren pitäisi toimia  kuin  Amigan  oma.
Ainakin Super Mouse II toimi Amigassa moitteetta sitä kokeillessani.  Amigan  ja
PC:n hiiriä voi käyttää molempia samaan aikaan. Oma hiiri kummallekkin  kädelle.
:-)

Tässä menetelmässä on kuitenkin varjopuolensa. Ne, joilla on koneessaan vain yk-
si serial-portti, joutuvat uhraamaan sen hiirelle, eikä serial-ajuri toimi  nii-
den ohjelmien kanssa, jotka kytkevät moniajon pois päältä. Pelaamisen  saa  siis
serial-hiirellä unohtaa. SerMouse-ajuri tarvitsee lisäksi AmigaOS 2.0:n tai  uu-
demman.

Vaan eipä hätää: SerMouse-paketissa on myös ohjeet adapterin  rakentamiseen  ns.
bus-hiirelle. Esimerkiksi IBM PS/2 -koneissa on erillinen liitin hiirelle,  joka
toimii samalla periaattella kuin Amigan ja Atarin hiiret,  sen  liitin  on  vain
erilainen.

Bus-hiiret eivät ole yhtä yleisiä PC-maailmassa kuin serial-hiiret, mutta useim-
mista hiiristä on olemassa molemmat mallit. Bus-hiiren liittäminen Amigaan onkin
huomattavasti suositeltavampaa. Adapterilla  sen  saa  kiinni  joystick-porttiin
Amigan oman hiiren tavoin, eikä se tarvitse erillistä ajuria toimiakseen.

SerMousen löydät hyvin varustetuista purkeista (sermou20.lha, 7 kt). 
