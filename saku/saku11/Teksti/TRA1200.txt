5
1
0 TRA1200.IFF 160 50*

{5                              TRA1200-turbokortti
{5                              -------------------

{9                                 Jari Jokivuori



















{9TRA1200 on EC020-prosessorilla varustettu 28 MHz turbokortti, jossa on kello/ka-
{9lenteri, paikka PLCC-tyypiselle MC68881/68882-matematiikkaprosessorille ja paik-
{9ka yhdelle 32-bittiselle 2/4/8 Mt SIMM-muistipalikalle.  Matematiikkaprosessorin
{9nopeus voi olla 14 MHz, 28 MHz tai omalla oskillaattorilla suurempikin.

{9Kortin EC020 on mallia 25 MHz, joten kortti ylikellottaa sen 28  MHz:iin.  Koska
muutkin valmistajat käyttävät vastaavissa korteissaan samaa  tekniikkaa,  huolta
ei ilmeisesti ole. (Ainakaan takuuaikana!)

Korttiin asennettavan muistin nopeuden on oltava vähintään 70ns  tai  nopeampaa.
Itselläni sattui RCA-muistikortista jäämään  4  Mt:n  70ns  SIMM-palikka,  jonka
TRA1200 hyväksyi mukisematta. Kortin perussiltauksetkin olivat oikeat tähän  ko-
koonpanoon.

Kortti asennetaan A1200:n pohjassa olevaan laajennuspaikkaan. Asennus  on  melko
helppoa, vaikka sormille onkin vaikea löytää paikkaa, mikä on ongelmana  muiden-
kin täyspitkien korttien kanssa.

Piuhat paikalleen ja kone tulille. Nopeus oli aistittavissa.  DiskMaster,  Work-
bench yms. tuntuivat nopeammilta kuin entisellä FAST-muistikortilla. Seuraavaksi
testasin konetta erilaisilla ohjelmilla saadakseni  selville  kortin  todellisen
nopeuden.

SysInfo: 

TRA1200 ja FAST RAM   5.05 MIPS
A1200 ja FAST RAM     2.86 MIPS
A1200                 1.36 MIPS
A4000/030             4.46 MIPS

SysInfon mukaan TRA1200-kortilla varustettu Amiga 1200 oli siis  vähän  yli  10%
nopeampi kuin Amiga 4000/030! (Testissä tulee myös hyvin esille,  kuinka  paljon
pelkkä FAST-muisti jo nopeuttaa A1200:aa, toim. huom.)

AIBB 6.1:n mukaan kaikissa  prosessoria  testaavissa  testeissä  kokoonpano  oli
1,71-1,95 kertaa nopeampi kuin FAST-muistilla varustettu Amiga 1200. AIBB:n mem-
test antoi tuloksen 12 Mt/s, joka oli huomattavasti nopeampi kuin  A3000,  A4000
tai A1200 FAST-muistilla.

Samoin E:llä tehty MandelBench piirsi mandelbrot-kuvan 2,9:ssä sekunnissa  aiem-
man 5,5 sekunnin asemasta (A1200 ja FAST RAM). 

JPEG-kuvien katselu vauhdittui myös (TEST.JPG):

A1200                             41s
A1200 ja 4 Mt FAST RAM            24s
A1200, TRA1200 ja 4 Mt FAST RAM   13s

Käyttötuntuman ja testien yhteenvetona voi sanoa, että nopeus  lähes  tuplaantui
verrattuna FAST-muistilla varustettuun A1200:een.

Koska kortin hinta on ilman muistia ja matematiikkaprosessoria  990  markkaa  ja
pelkän RCA-muistikortin hinta 640 markkaa, tämän  lisänopeuden  saa  vaivaisella
350 markan lisäsijoituksella. Verrattuna "oikeisiin" 030:lla varustettuihin tur-
bokortteihin teho/hintasuhde vain kasvaa. Eli jos haluaa pienellä  rahalla  mah-
dollisimman paljon tehoa A1200:een, vastaus on  TRA1200.  Markkinoilla  on  myös
muita vastaavia turbo/muistikortteja, mutta TRA on tähänastisista  halvin.  Hal-
paan hintaan sisältyy yllättäen myös 18 kuukauden takuu!

Amiga 1200:n omistajilla on harmina pienitehoinen virtalähde.  Jos  koneessa  on
3.5" kovalevy ja tarkoituksena on hankkia lisämuisti- tai turbokortti, kannattaa
varautua tilanteeseen, jossa virtalähteen teho  yksinkertaisesti  loppuu  ja  on
tarpeen ostaa tehokkaampi virtalähde. Koneessani on A600:n virtalähde,  joka  on
jotenkin onnistunut ruokkimaan 3.5" kovalevyn ja TRA1200-kortin 4 Mt:n  muistil-
la. 

{3        TRA1200

        Edustaja:       Karelia Computer Ky
                        Puh. (973) 897 088

        Hinta:          990 mk (ilman muistia ja matematiikkaprosessoria)

        Nopeus:         ****
        Asennus:        ***
        Rahanvaste:     *****

PS. Mainitkaa SAKU, kun kyselette myyjältä tuotteista. 
