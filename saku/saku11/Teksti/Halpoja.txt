5
1*

{3                              Halpoja ja ilmaisia
{3                              -------------------

                                  Janne Siren


PD-pelejä on Amigalle kuin sieniä sateella, joten arvosteltavaa riittää. Edelli-
sen numeron tapaan tutustumme jälleen muutamiin peleihin. Kaikki artikkelin  pe-
lit on testattu neljän megan lisämuistilla ja 68881-matikkalutikalla varustetus-
sa Amiga 1200:ssa. Ne kaikki voidaan asentaa myös kovalevylle.

Kaikki Sakun koordinaattorit eivät voi rajallisten resurssiensa takia  lähetellä
ja etsiskellä PD-pelejä lukijoille, joten ennen kuin  saamme  Sakun  PD-palvelun
toimintaan, turvautukaa mieluummin modeemiin tai PD-pelejä myyviin  postimyynti-
liikkeisiin, jos näitä pelejä haluatte päästä pelaamaan.


{3Battle Cars
{3-----------

Pudotetaan kaksi autoa ajajineen suureen kumiseen laatikkoon, jonka  sisällä  on
kaksi pienempää laatikkoa. Asennetaan autoihin vielä kaksi järeää asetta ja  an-
netaan palaa. Lopputuloksena toinen autoista tuhoutuu ja toinen selviää  kuskei-
neen voittajaksi. Näin voisi Battle Carsia lyhyesti kuvata.

Battle Cars on ajajan näkökulmasta vektorigrafiikalla  kuvattu  autopeli,  jossa
ajetaan autoa ja ammuskellaan toista autoa yksinkertaista sokkeloa kiertäen. Au-
ton ohjaus on muuten kohdallaan, mutta kumma kyllä ajoneuvo  kimpoilee  seinistä
kuin ne olisivat kumia. Kunnon törmäyksiä seiniin jää kaipaamaan.

Peliä voi pelata joko tietokonetta tai toista pelaajaa vastaan. Kahden  pelaajan
peliin tarvitaan kaksi Amigaa ja niiden väliin nollakaapeli.  Tietokonetta  vas-
taan pelatessa kone tyytyy ajelemaan ennalta määriteltyä reittiä aseet hiljaisi-
na, ja pelaajan tehtäväksi jää yrittää saada sen auto tuhottua  ennen  aikarajan
umpeutumista.

Grafiikka on yksinkertaista mutta erittäin nopeaa ja toimivaa.  Battle  Cars  ei
moniaja, ja AGA-koneissa hiiren osoitin pitää vaihtaa lores-tilaan ennen  pelaa-
mista tähtäimen sekoilujen välttämiseksi. Mukavaa ajanvietettä. 

{3        Battle Cars

        Tekijä:         David Jameson

        Pelityyppi:     Toiminta/Autopeli
        Pelaajia:       1-2

        Yleisarvosana:  85%

  
{3Car v2.00
{3---------

Vroom! DTM-vakioautojen näillä näkymin hurjastellessa Helsingin  kaduilla  kesän
alussa autourheilu on entistäkin enemmän muodissa. Car on  ylhäältäpäin  kuvattu
autopeli. Pieni auto kaahaa hurjaa  vauhtia  pelaajan  ohjaksissa  usean  ruudun
alueella pehmeästi vierivällä radalla läpi nopeiden suorien ja jäisten kurvien.

Carin vahvuus on sen erinomainen pelattavuus. Auto tottelee mukisematta joystic-
kin heiluttelua, ja pelaaminen on nautinto. Pelattavaakin riittää,  kun  pelissä
on useita erilaisia ratoja valittavana. Tietokoneen ohjaamia  vastapelaajia  jää
silti kaipaamaan.

Car, kuten Legend of Lothian, kärsii iästään. Peli ei kyllä kaatuile tai muuten-
kaan ole yhtään sen epäpelattavampi uudemmalla koneella, mutta A1200:lla Car ai-
heuttaa kummia väliaikaisia sekoiluja, joita ei vuosia sitten A500:lla näkynyt. 

{3        Car v2.00

        Tekijä:         Anders Bjerin

        Pelityyppi:     Autopeli
        Pelaajia:       1

        Yleisarvosana:  88%


{3Egyptian Run v1.1
{3-----------------

Egyptian Run on hyvin yksinkertainen toiminta- ja autopelin  risteytys.  Pelaaja
ohjaa takaa yläviistosta kuvattua autoa, joka  huristelee  hurjaa  vauhtia  läpi
erämaan väistellen pieniä pyramideja ja pomppien hyppyreistä.  Tarkoituksena  on
päästä horisontissa häämöttävälle kontrollipyramidille ja tuhota se  ohjuksella.
Aikansa tätä pelailee, mutta sitten siihen kyllästyy. Vaikeusastekin on säädetty
hivenen liian korkealle, tai sitten nopeammalla  koneella  on  jotain  tekemistä
asian kanssa...

Egyptian Run on vuodelta 1987, mutta toimii moitteetta uudemmalla kokoonpanolla-
ni ja moniajaa. Jos peliä tulee pelailtua paljon,  shareware-periaatteen  mukai-
sesti siitä tulisi maksaa tekijälle kymmenen taalan korvaus.

Pelin takana on sama Chris Hames, joka pari vuotta tämän pelin julkaisun jälkeen
alkoi niittää mainetta ja  kunniaa  erinomaisen  PC-Task-emulaattorin  tekijänä.
Noh, jostainhan sitä pitää aloittaa. Egyptian Run löytyy Fish-levyltä 120.

{3        Egyptian Run v1.1

        Tekijä:         Chris Hames

        Pelityyppi:     Toiminta/Autopeli
        Pelaajia:       1

        Yleisarvosana:  75% 

  
{3Giger Tetris AGA
{3----------------

Giger Tetris oli yksi ensimmäisiä AGA-pelejä. Mitään  todella  AGA:aa  siinä  ei
kuitenkaan ole. Peli avaa 256-värisen ruudun, jota koristaa yläreunassa jokseen-
kin värikkäällä fontilla kirjoitettu pelin nimi, ja itse pelilaatikon  taustalla
on harmaasävykuva. Kovin värikkäältä peli ei siis näytä.  Taustalla  soi  letkeä
musiikki.

Peliä ohjataan näppäimistöltä ja pelattavuus on kohdallaan. Peli  ei  kuitenkaan
moniaja eikä tarjoa mahdollisuutta kaksinpeliin, joten paljon  parempiakin  Tet-
ris-klooneja on tarjolla - pelkkä 256-värinen tausta ei tee  pelistä  hyvää.  En
myöskään löytänyt Giger Tetriksestä mahdollisuutta palata Workbenchiin. 

{3        Giger Tetris AGA

        Pelityyppi:     Tetris
        Pelaajia:       1

        Yleisarvosana:  71%

  
{3Legend of Lothian v1.02
{3-----------------------

Mercian kuningaskunnassa ovat asiat sekaisin. Kuningas Lothian on loitsittu  py-
syvään uneen ja kaaos päässyt  valloilleen.  Sinut,  köyhä  paimen,  on  valittu
löytämään avain taian purkamiseen ja kuningaskunnan pelastamiseen.

Legend of Lothian muistuttaa hyvin paljon varhaisia  Ultima-pelejä.  Perinteisen
karttaikkunan lisäksi ruudulla on omat luukkunsa mm. hirviöiden kuville  ja  ko-
mentoikoneille. Tärkeimmät tapahtumat käydään siis vajaan puolen  ruudun  kokoi-
sessa ikkunassa, jossa pelimaailma näkyy ylhäältäpäin. Mittakaava vaihtelee  ul-
komaailmakartan ja kaupunkien välillä.

Kartalla näkyvät vain rakennukset ja maasto. Hirviöt ilmestyvät  tyhjästä,  mikä
on hieman ärsyttävä piirre. Flee-napin painaminen on paljon  mielenkiinnottomam-
paa kuin kartalla hirviöiltä pakoon juokseminen... Kaupunkien  kaduilla  sentään
liikuskelee (tai paremminkin seisokelee) myös muita ihmisiä, joiden  kanssa  voi
keskustella. Keskustelut ovat hyvin yksinkertaisia; yleensä  ihmisillä  on  vain
pari lyhyttä riviä sanottavaa.

Peliä voi pelata hiirellä tai näppäimistöltä. Näppäimistötoistoa ei  ole,  joten
edessä on armoton nuolinäppäinten hakkaaminen tai hiiren näpytys.

Legend of Lothian on jo muutaman  vuoden  ikäinen,  ja  se  on  kehitetty  Amiga
1000:lla. Ikä näkyy teknisissä ratkaisuissa, jotka aiheuttavat ongelmia  uusilla
malleilla. Esimerkiksi  AGA-koneiden  hiiren  osoittimen  ollessa  hires-tilassa
kaikki spritet pelissä kokevat saman ilmiön kuin laajakangaselokuvat televisios-
sa lopputekstien aikana - ne kaventuvat puoleen.  Legend  of  Lothian  moniajaa,
mutta muuten mukavan pelin pilaa jatkuva kaatuileminen. 

{3        Legend of Lothian v1.02

        Tekijä:         David W. Meny

        Pelityyppi:     Roolipeli
        Pelaajia:       1

        Yleisarvosana:  79%

  
{3Tomcat
{3------

Full Motion Video (FMV, videokuvaa tietokoneruudulla) on  muodostunut  varsinai-
seksi muoti-ilmiöksi romppuasemien lyötyä itsensä läpi.  Full  Motion  Video  on
suuren tilantarpeensa vuoksi aika harvinainen ilmestys levykepeleissä, varsinkin
PD-peleissä. Tomcat olikin iloinen yllätys, koska se rakentuu elävän  videokuvan
ympärille.

Grumman F-14 Tomcat kehitettiin tuhoamaan Yhdysvaltain laivastosaattueita uhkaa-
vat vihollisen lentokoneet, ennen kuin ne pääsisivät tarpeeksi lähelle  laukais-
takseen risteilyohjuksensa saattueen aluksia kohden.  Tomcat-peli  on  yksinker-
taistanut koneen tavalliseksi hävittäjäksi, jonka tehtävänä on tuhota  ympärillä
kieppuvat viholliset.

Ensimmäisenä valitaan joystickilla waypoint. Esittelyversiossa on vain yksi way-
point,  suunta  taisteluareenalle,  mutta  rekisteröidyssä  versiossa  tekemistä
löytyy monipuolisemmin.

Kun waypoint on valittu, peli jatkuu sen mukaisesti. Taisteluareenalla  valitaan
waypointin tyyliin ylhäältä päin katsoen FMV-taustan  päälle  piirretyistä  iko-
neista haluttu kohde. Tarkoituksena on tuhota  kaikki  kohteet  eli  kuusi  Mig-
hävittäjää.

Kun kohde on saatu onnistuneesti valittua, päästään  hurjaa  vauhtia  liikkuvaan
kuvakulmaan vihollisen taakse. Nyt ohjus pitäisi saada  lukittua  ja  vihollisen
kone pudotettua taivaalta. Jos tässä epäonnistuu, joutuu itse riistan  osaan  ja
vihollinen pitäisi saada karkotettua - joko tuurilla tai pudottamalla rajallista
flarea.

Sama jatkuu, kunnes kaikki viholliset on tuhottu tai oma kone saa  osuman.  Peli
itsessään, ainakin esittelyversio, on hyvin yksinkertainen  ja  pidemmän  päälle
varsin tylsä, mutta videopätkät sopivat peliin hyvin. Ne  ovat  tyylikästä  har-
maasävygrafiikkaa ja mikä parasta, noin neljännesruudun kokoisina  erittäin  no-
peita.

Kuten jo yllä tulikin ilmi, Tomcat on sharewarea, ja  siitä  saa  viidellätoista
US-dollarilla täydellisen version. Tomcat on ohjelmoitu  AMOSilla  ja  moniajaa.
Pelin esittelyversiokin vie useita megatavuja tilaa, joten se vaatii kovalevyn. 

{3        Tomcat

        Tekijä:         John B. Graham

        Pelityyppi:     Toiminta
        Pelaajia:       1

        Yleisarvosana:  80%
