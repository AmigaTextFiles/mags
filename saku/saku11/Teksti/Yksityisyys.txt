5
1*

{3                Yksityisyys ja vapaa tiedonlevitys Internetissä
{3                -----------------------------------------------

                               Antti Vähä-Sipilä


Suomessa sijaitsee eräs erittäin suosittu elektronisen postin  anonyymipalvelin,
anon.penet.fi. Internetissä kulkevaan postiin  kiinnitetään  aina  tieto  postin
lähettäjästä, eikä tietyissä tilanteissa ole  lainkaan  suotavaa,  että  viestin
lähettäjä voidaan tunnistaa postin perusteella. Erityisesti anonyymipalvelimesta
hyötyvät henkilöt, jotka kirjoittelevat Usenetin uutisryhmiin  (newsgrouppeihin,
ks. SAKU #10) alueille, joilla heidät voidaan leimata esimerkiksi vakaumuksensa,
kantansa tai seksuaalisen suuntautumisensa vuoksi.

Anonyymipalvelimeen lähetetään viesti, joka  sisältää  tiedon  vastaanottajasta.
Palvelin poistaa viestistä kaikki alkuperäiseen lähettäjään liittyvät  tunniste-
tiedot ja lisää omansa niiden tilalle. Sen  jälkeen  palvelin  lähettää  viestin
edelleen vastaanottajalle tai vaikkapa johonkin uutisryhmään.  Tässä  nimenomai-
sessa tapauksessa anonyymipalvelin tallentaa lähettäjän  todellisen  henkilölli-
syyden tietokantaan ja luo lähettäjälle anonyymitunnuksen.  Mikäli  joku  haluaa
vastata viestin alkuperäiselle lähettäjälle, vastaa hän tälle anonyymitunnuksel-
le. Viestin saapuessa palvelimeen lähettäjän tunnistetieto poistetaan ja vastaa-
nottajaksi asetetaan tietokannasta löytyvä henkilö. Näin henkilöt voivat keskus-
tella kummankaan todellisen henkilöllisyyden paljastumatta.

Parina  viime  viikkona  on  useissa  eri  yhteyksissä  kohuttu  anon.penet.fi:n
ympärille kehittyneistä "skandaaleista". Ensimmäinen kohu syntyi, kun ruotsalai-
nen tutkija oli tutkinut eroottisia kuvia sisältäviä  uutisryhmiä  (tutkimisesta
voidaan olla monta mieltä, subj. huom.) ja todennut, että niissä levitetään lap-
sipornoa. Tästä paikalliset iltapäivälehdet väänsivät otsikoita tyyliin  "Inter-
net tulvii lapsipornoa". Kuvat tulivat lehden tietojen  mukaan  Helsingissä  si-
jaitsevasta anonyymipalvelimesta, anon.penet.fi:stä.  Palvelimen  ylläpitäjä  ja
EUnet Finland Oy:n  toimitusjohtaja  Johan  "Julf"  Helsingius  onkin  sittemmin
yrittänyt korjata saamaansa julkisuutta useaan otteeseen.

Parin päivän päästä otsikoitiin, tosin  huomattavasti  pienemmällä  pistekoolla,
että kuvat tulivatkin Englannista. Lapsipornotulvakin oli  kutistunut  muutamaan
hassuun kuvaan, joista pahimpia lienee televisiossa nähty kuva nokkahuilua soit-
tavasta alastomasta lapsukaisesta. En yhtään epäile, etteikö verkossa  liikkuisi
myös "kovaa" lapsipornoa, mutta sensaatiolehdille tyypilliseen tapaan oli  asiaa
taas kerran paisuteltu yli äyräiden.

Tuskin oli lapsipornokohu ehtinyt laskeutua, kun kuvaan jo  astuivat  skientolo-
git. Skientologikirkko väitti, että eräs amerikkalainen ex-skientologipappi oli-
si julkaissut Internetin skientologiaa käsittelevillä  alueilla  "salaista"  tai
"tekijänoikeuslain alaista" tietoa. Kirkko lähestyi Helsingiusta  vaatien  häntä
luovuttamaan kyseisen henkilön tunnistetiedot, mutta  hän  kieltäytyi.  Loppujen
lopuksi kirkko sai tahtonsa läpi tehtyään  ilmoituksen  Interpolille,  joka  sai
hankittua tiedon Helsingiukselta Suomen poliisin avulla. Asioiden todellinen ta-
pahtumajärjestys löytyy  esimerkiksi  Helsingiuksen  lehdistötiedotteesta,  joka
julkaistiin useilla Usenetin alueilla.

Kun henkilöllisyys oli saatu selville, hankki skientologikirkko  oikeuden  tehdä
kotietsinnän viestin lähettäjän kotiin. Electronic Frontier  Foundationin  (EFF)
julkaisemien lausuntojen mukaan "miehet, joiden henkilöllisyyttä ei  saatu  sel-
ville, tunkeutuivat asuntoon, tutkivat jokaisen paikan, veivät kovalevyn  tiedot
mennessään nauhavarmistimilla ja tuhosivat kovalevyn tiedot". Kirkko on nostanut
syytteet viestin lähettäjää, hänen käyttämänsä purkin sysopia ja  purkin  palve-
luntarjoajaa Netcomia vastaan. Tätä kirjoitettaessa  tilanne  on  kaikkea  muuta
kuin selvä.

Internetin paisuttua näihin mittoihin se  on  tiedon  levittämisessä  useassakin
suhteessa ainutlaatuinen. Sitä ei omista mikään yksityinen instanssi, jolla oli-
si mitään oikeuksia valvoa siinä kulkevaa tietoa. Sillä  ei  myöskään  ole  yhtä
systeemin ylläpitäjää, joka voisi poistaa häiriköiviä käyttäjiä. Sillä on paljon
käyttäjiä, eikä  yksityiselle  käyttäjälle  yhden  viestin  postittaminen  maksa
käytännössä mitään; kun tätä vertaa esimerkiksi lentolehtisten painamis- ja  ja-
kelukustannuksiin, on Internet ylivoimainen - puhumattakaan nopeudesta ja  maan-
tieteellisestä kattavuudesta.

Tämänkaltainen vapaa tiedonvälitys nähdään useiden  ryhmien  kannalta  uhkana  -
vain yhtenä esimerkkinä yllämainittu skientologikirkko. Myös  esimerkiksi  USA:n
valtion turvallisuudesta vastaava NSA (National Security Agency) on  huolestunut
siitä, että verkossa voidaan välittää huomattavia määriä aineistoa, johon se  ei
pääse käsiksi, ja pahinta on se, että aineisto leviää helposti ja kontrolloimat-
ta yli rajojen. Internetissä ei ole tulliasemia.

Valitettavasti näillä vapaata tiedonvälitystä vastustavilla tai sen rajoittamis-
ta haluavilla ryhmillä on rahaa sekä voimaa vaientaa arvostelijansa ja vastusta-
jansa. Tietenkin todelliset rikokset esimerkiksi tekijänoikeuksia  vastaan  ovat
tuomittavia, mutta asiallinen kritiikki ja tiedonlevitys ovat ihmisen perusarvo-
ja, jotka on kirjattu  useimpien  valtioiden  perustuslakeihin.  Jotta  Internet
säilyisi vapaana foorumina, tarvitaan sen käyttäjien apua.

Jotta "isoveli" voisi paremmin valvoa verkon liikennettä, haluaa esimerkiksi NSA
rajoittaa kryptattuna eli salattuna liikkuvan tiedon määrää.  Netissä  de  facto
-standardiksi on noussut julkisen avaimen salakirjoitusjärjestelmä  PGP  (Pretty
Good Privacy), jonka uusin versio 2.6.2 on käännetty myös Amigalle. (Sen  vienti
USA:sta on laitonta, mutta sen käyttö USA:n ulkopuolella on sallittua.)  PGP:llä
luodaan kaksi avainta, joista toinen on julkinen ja toinen salainen. Voit  antaa
julkisen avaimen kenelle tahansa, ja tämä henkilö voi  koodata  sinulle  tulevat
viestit tällä julkisella avaimella. Viestit voi tämän jälkeen avata vain  omalla
salaisella avaimellasi. PGP:n salaus on erittäin voimakas. Se  käyttää  RSA-  ja
IDEA-kryptausalgoritmeja. Nykyiset avaimet ovat  tyypillisesti  yhdestä  kahteen
kilobittiä pitkiä, ja niiden "kräkkääminen" raakaa voimaa  käyttäen  on  nykyko-
neilla lähes mahdotonta.

Koska anon.penet.fi on joutunut viranomaisten silmätikuksi, on varteenotettavak-
si vaihtoehdoksi anonyymimailaukseen tullut Cypherpunk-mailereiden käyttö  (cyp-
her = cipher = salaus). Ne ovat  yleensä  yksityisillä  mail-tunnuksilla  pyöri-
tettäviä uudelleenlähettäviä anonyymipalvelimia, jotka eivät pidä  lokia  siitä,
mistä viesti saapuu ja minne se menee. Cypherpunk-mailereita voi  ketjuttaa,  ja
niistä useimmilla on oma PGP-avain. Voit esimerkiksi salata tiedoston vastaanot-
tajan PGP-avaimella, sen jälkeen cypherpunk-mailerin A avaimella,  vielä  maile-
reiden B ja C avaimilla ja lähettää sen  mailerille  C,  joka  avaa  ensimmäisen
kryptaustason, lähettää sen anonyyminä mailerille B, joka taas purkaa yhden  ta-
son ja anonymisoi postin vielä kerran. Kierrettyään vielä mailerin A läpi  posti
jatkaa vastaanottajalle, joka purkaa viimeisen koodaustason ja  pystyy  lukemaan
postisi. Cypherpunk-mailerien käyttö on hieman haastavampaa kuin  anon.penet.fi-
tyylisen, mutta ei mahdotonta.

Niille, joilla on Internet-tunnus, on seuraavassa  listattu  muutamia  paikkoja,
joissa omasta turvallisuudestaan ja tiedonvälityksen vapaudesta  kiinnostuneiden
kannattanee käydä:

- Electronic Frontier Foundation. Pitää ajan  tasalla  esimerkiksi  skientologi-
kirkko vs. Internet -tapauksessa, vastustaa  näkyvästi  isoveljen  valvontaa  ja
omaa laajat kokoelmat linkkejä alan palvelimiin:

<URL:http://www.eff.org/>

- Eurooppalaisille PGP 2.6.2:n saanti on ongelmallista, koska sitä ei saa  viedä
ulos USA:sta. Ståle Schumacher kuitenkin ylläpitää linkkejä sopiviin paikkoihin:
<URL:http://www.ifi.uio.no/~staalesc/PGP/>

- Amigalle PGP:n löytää seuraavasta paikasta. Koska PGP 2.6.2:n levitys on  joi-
denkin FTP-admineiden mielestä epäilyttävää USA:n ulkopuolella, ei täältä  aina-
kaan vielä löytynyt kuin 2.6ui, joka on 2.3a:n modifioitu versio mutta turvalli-
suudeltaan samaa luokkaa.

<URL:ftp://ftp.uni-paderborn.de/ftp/aminet/pub/util/crypt/>

- Uutisryhmästä alt.security.pgp löytyy  kryptaamiseen  ja  yleiseen  Internetin
turvallisuuteen liittyviä artikkeleita. Anonyymipalvelimien kohtalosta saa  tie-
toja uutisryhmästä alt.privacy.anon-server.

- Suomalaisen anon-palvelimen tueksi on perustettu postituslistoja.  Oman,  ano-
nyymipalveluja puoltavan kommenttinsa voi lähettää listalle  osoitteeseen  anon-
support@lists.otol.fi.

- Cypherpunk-remailereita voi käyttää myös WWW:n kautta osoitteesta:

<URL:http://www.c2.org/remail/by-www.html> 
