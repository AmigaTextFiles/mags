5
1
6 Sakunet.IFF 124 33*

{3                              Mikä ihmeen Sakunet?
{3                              --------------------

                                 Esa Heikkinen


Ennen kuin uppoudumme Sakunetin syntytarinoihin, täytyy selvittää  muutamia  pe-
ruskäsitteitä lukijoillemme, joille sähköpostimaailma bokseineen, verkkoineen ja
nodeineen ei ole ennestään tuttua. Varmasti jo aikaisempia Sakun numeroita luke-
neet ovat saaneet jonkinlaisen kuvan siitä, millainen sähköposti (boksi) on.  Se
on systeemi, jonne voi soittaa modeemilla ja mm. kopioida itselleen ohjelmia  ja
keskustella muiden käyttäjien kanssa viestejä kirjoittamalla. Tämä  on  jokaisen
modeeminomistajan arkipäivää - vai pitäisikö sanoa -iltaa/-yötä, sillä  monesti-
han yhteydet jatkuvat läpi yön, koska iltaisin soittelu on halvinta. Sysop  taas
on henkilö, joka ylläpitää systeemiä esimerkiksi omalla tietokoneella  kotonaan.
Ok, mikä sitten on netti? Tämän  selvittämiseksi  täytyy  ensin  miettiä  hieman
käsitettä viesti.

Viesti on käyttäjän kirjoittama "kirje",  joka  on  yleensä  osoitettu  toiselle
sähköpostin käyttäjälle joko yksityisenä, jolloin vain vastaanottaja  voi  lukea
sen, tai julkisena, jolloin myös muut voivat lukea sen ja kommentoida sitä. Jul-
kinen viesti voi myös olla osoitettu kaikille (All).  Yleensä  julkisilla  vies-
teillä pyritään aloittamaan keskustelu uudesta aiheesta. Kun käyttäjä kirjoittaa
viestin, se tallentuu sähköpostissa kiintolevylle odottamaan, kunnes se henkilö,
jolle viesti on osoitettu, soittaa systeemiin. Jos taas viesti on  julkinen,  se
näytetään kaikille viestejä selaaville. Näin siis toimii normaali  local-tyyppi-
nen viestinvälitys. Huono puoli on se, että viestin  vastaanottajan  tulee  olla
käyttäjänä samassa boksissa, jota viestin lähettäjäkin  käyttää.  Tätä  puutetta
korjaamaan on kehitetty verkko (net = netti), joka mahdollistaa sen, että  samat
viestit ovat luettavissa useassa sähköpostissa.

Käytännössä verkko toimii  siten,  että  bokseissa  olevien  ns.  local-alueiden
lisäksi on luotu net-alueet, joiden viestit  välittyvät  muihin  bokseihin.  Kun
boksi on verkossa kiinni ja välittää viestejä käyttäjiltään verkkoon, sitä  kut-
sutaan verkon nodeksi. Koska verkkoja on olemassa useita, voi  sama  boksi  olla
jopa useassa eri netissä nodena. Viestit siirretään siten, että boksit pakkaavat
valmiiksi viestipaketteja aina, kun uusia viestejä kirjoitetaan. Kun toinen bok-
si ottaa yhteyttä hakeakseen viestit, vaihdetaan valmiiksi pakatut tiedostot mo-
lempiin suuntiin, minkä jälkeen yhteys katkaistaan,  viestipaketit  puretaan  ja
viestit sijoitetaan oikeille alueille. Soittoa kutsutaan pollaukseksi. Yksi pol-
laus ei yleensä kestä kovin kauaa, koska paketit ovat valmiiksi  olemassa.  Pol-
laus on täysin automaattinen kahden koneen välinen yhteys.

Käyttäjän local-alueelle kirjoittamalla julkisella viestillä  on  enintään  niin
monta lukijaa kuin boksissa on käyttäjiä. Verkkoalueilla taas viestillä on  pal-
jon enemmän lukijoita, koska viesti leviää  kaikkiin  samassa  verkossa  oleviin
bokseihin, joiden  käyttäjät  voivat  myös  lukea  viestin  ja  vastata  siihen.
Tämäntyyppisiä julkisia  keskustelufoorumeja  kutsutaan  echoiksi,  eli  viestit
"kaikuvat" kaikkialle verkossa. Kun käyttäjä kirjoittaa  esimerkiksi  Sakunetiin
alueelle AZ.Pelit, on viesti pienen ajan kuluttua luettavissa kaikissa Sakunetin
bokseissa alueella AZ.Pelit.

Yksityisviestien välitystä verkossa kutsutaan netmailiksi.  Tällöin  kirjoitettu
viesti välitetään ainoastaan vastaanottajalle, ei muuhun verkkoon. Lähettääkseen
yksityispostia täytyy lähettäjän tietää vastaanottajan käyttämän  boksin  nodeo-
soite, jotta järjestelmä osaa ohjata (= routata) viestin oikeata reittiä  peril-
le. Aivan samoin perinteisessä postissa täytyy tietää vastaanottajan osoite. Yk-
sityisviesti menee ainoastaan niiden boksien läpi, joiden kautta sen on  mentävä
saavuttaakseen vastaanottajan, ja se voi pahimmassa tapauksessa kiertää useankin
systeemin läpi. Sen pystyy kuitenkin  lukemaan  vain  siinä  systeemissä,  johon
viesti on osoitettu.


{3Ristiriitoja verkoissa
{3----------------------

Koska verkko on julkinen järjestelmä, jossa kaikki voivat kirjoitella,  on  odo-
tettavissa, että ennemmin tai myöhemmin syntyy riitoja.  Joku  esimerkiksi  sel-
vittää jotain teknistä asiaa ja näkee asian eteen paljon  vaivaa.  Sitten  tulee
joku toinen ja vastaa viestiin, ettei asia olekaan  näin.  Alkuperäisen  viestin
kirjoittaja vetoaa käytännön kokeiluihinsa. Tässä vaiheessa keskusteluun liittyy
pari muutakin henkilöä omine käsityksineen, ja sitten onkin käynnissä ilmiriita.
Yleensä tällaiset riidat kuitenkin saadaan sovittua, eikä niistä synny sen  suu-
rempaa ongelmaa. Poikkeuksiakin kuitenkin on. Suomessa harrastajaverkkojen  val-
ta-asemassa oleva verkko, Fidonet, on yksi niistä. Viime aikoina  siellä  synty-
neet ristiriidat ovat saaneet aivan uusia ulottuvuuksia. Jotkut sysopit ovat al-
kaneet laatia mm.  mustia  listoja  henkilöistä,  joista  eivät  pidä.  Listalle
pääsyyn riittää, että joku ehdottaa nimeä listan ylläpitäjälle  ja  kertoo  oman
käsityksensä ko. henkilöstä. Tämän jälkeen listan ylläpitäjä lisää nimen ja  eh-
dotetun kommentin listaan.

Tällä hetkellä erästä suosituimmista listoista on ilmoittautunut ylläpitämään ja
levittämään helsinkiläinen Lassi Kurikka. Hän pyytää julkisessa viestissään mui-
ta sysopeja lähettämään hänelle listaehdokkaita. Näitä listoja on  sitten  levi-
tetty ja levitetään bokseissa tiedostona, julkisina viesteinä tai jopa  file-ec-
hoina verkon yli siten, että listat leviävät automaattisesti mahdollisimman  mo-
neen Fidonet-boksiin. Listoissa esitetään siis perättömiä väitteitä ja haukutaan
henkilöitä. Kenenkään mielessä ei ole käynyt, että tämänkaltainen toiminta louk-
kaa yksilön oikeutta ja saa  ihmiset  arastelemaan  kirjoittamisiaan  verkoissa.
Edes Fidonetin johtavassa asemassa olevat henkilöt eivät ymmärrä tätä. Tällainen
toiminta on huonontanut Fidonetin mainetta ja saanut monet sysopit näkemään  pu-
naista. Koska Amiga- ja SAKU-keskustelut on tähän mennessä käyty juuri  pahamai-
neisen Fidonetin kautta, syntyi idea uuden verkon perustamisesta Sakua varten.


{3Alkoi tapahtua
{3--------------

Tarina alkoi, kun Fidonetin lievimminkin sanoen diktatuurisen johdon kanssa syn-
tyi riitoja koskien em. mustia listoja. Fidonetistä vastuussa  olevat  henkilöt,
nurmijärveläinen Tuomo Soini  ja  helsinkiläinen  Pertti  Heikkinen,  osoittivat
käytännössä, kuinka Fidossa tehdään mielivaltaisia päätöksiä oletusten ja  huhu-
puheiden perusteella ja kuinka välinpitämättömästi  sakulaisia  ja  muita  käsi-
tellään Fidonetissä. Ne henkilöt, jotka esim. vastustavat mustien  listojen  le-
vittämistä Fidossa, joutuvat hyvin nopeasti vainon ja aiheettomien  rankaisutoi-
menpiteiden kohteeksi, koska Soinin ja  Heikkisen  mielestä  listat  ovat  hyvin
hauska pila, ja niitä tulee jatkossakin ylläpitää ja levittää. Jos uskallat  sa-
noa vastaan näiden henkilöiden  mustamaalaus-  ja  vaino-organisaatiolle,  sinut
potkitaan ulos Fidonetistä, sinua uhkaillaan ja joudut itsekin listalle. Jos ko-
neenasi on vielä Amiga, se vain pahentaa asiaa. Ihme, ettei  kukaan  ole  vienyt
asiaa oikeuteen - aika näyttää...

Näin ollen kirjoittelu Fidonetissä saattaa koitua turmioksi kenelle tahansa  ak-
tiiviselle kirjoittajalle. Nimesi saattaa ilmestyä ties  mille  haukuntalistalle
sinun mitään asiasta tietämättäsi. Riittää siis, että kuka tahansa ehdottaa  ni-
mesi sinne. Sinulta ei kysytä. Lisäksi Pertti Heikkinen  on  nyttemmin  sanonut,
että Fidonet on vain sysopeja varten, tavalliset käyttäjät  eivät  sinne  kuulu.
Tekstistä voi lukea rivien välistä,  etteivät  he  ole  myöskään  tervetulleita.
Lisäksi Tuomo Soini toteaa viestissään 19.2.95 alueella  SF.Fidonet  Sakusta  ja
sakulaisista seuraavasti:

"Minun tehtäväni ei ole puuttua Sakun toimintaan mitenkään, mutta  voin  jo  nyt
sanoa olevani aikalailla kurkkuani myöten sakulaisten toimintaan Fidonetissä."

Vaikka Tuomo ei osaa kunnolla tekstissään itseään ilmaista (kuten  em.  lainauk-
sesta huomaa), viestin muu ulkoasu kertoo kyllä, mitä  Tuomo  tarkoittaa.  Tästä
voi jokainen itse päätellä, ovatko sakulaiset ja  SAKU-keskustelu  tervetulleita
Fidonetiin. Tämän lisäksi Tuomo on jarruttanut  Fidonetin  kehitystä  muutenkin,
esimerkiksi estämällä 8-bittisten merkkien käytön viesteissä,  mikä  helpottaisi
viestien kulkua ja niiden kirjoitusta monella tavalla.


{3Sakunet iskee
{3-------------

Näin siis  syntyi  sijaa  Sakunetille.  Fidonetin  SF.Amiga-  ja  SF.Amiga.SAKU-
alueilla oli muutamaan otteeseen heitetty  ohimennen  ajatus  uudesta  verkosta,
mutta kukaan ei viitsinyt/jaksanut/uskaltanut tehdä asialle mitään. Niinpä  soi-
tin eräänä lauantaiaamuna Tomi Jaskarille ja  kerroin  AmigaZone-net  työnimellä
olevasta kokeiluasteella elävästä verkostamme, josta voitaisiin muokata Sakunet,
ennen kuin verkko vielä ehtisi laajemmalle. Fidonetin tilanteen tietäen  Tomikin
oli asiasta varsin kiinnostunut. Onhan totta, että SAKU on jo sen verran laajen-
tunut käsite, että se ansaitsee kokonaan oman  verkkonsa,  jossa  sillä  on  oma
päätäntävalta ja jota ei hallita mielivaltaisin Soini-päätöksin.  Verkon  tulisi
olla siinä mielessä uusi, ettei sillä olisi jo valmiiksi huonoa mainetta,  joten
AmigaZone-netistä tehtäisiin virallisesti Sakunet - ja se tehtäisiin HETI,  enää
ei jahkailtaisi tippaakaan.

Näin sitten tapahtui. Järjestettiin muutamia tiedotteita  uudesta  verkosta,  ja
uusia nodeja sekä kiinnostusta uutta verkkoa kohtaan alkoi nousta, mikä ei Fidon
kärjistyneen tilanteen huomioon ottaen ole ihme. Uusien  nodejen  tullessa  myös
viestimäärä kasvoi ja ylitti kaikki ennakko-odotukset. Tätä kirjoitettaessa  Sa-
kunetissä on kiinni jo 11 boksia: 

Node            Boss    Boksi                   Sysop
---------------------------------------------------------------------------
65:958/1        (HOST)  Amiga Zone BBS          Esa Heikkinen
65:90/1         958/1   Epsilon Indi            Janne Siren
65:90/2         90/1    Unbroken Dream          Niko Strandman
65:90/3         958/2   Overscan BBS            Ville-Pertti Keinonen
65:90/4         -       Varattu: Giga-Box       Kimmo Mustonen
65:90/5         917/1   SinCity                 Samuli Seppänen
65:90/6         90/1    Graveyard               Jani Tertsonen
65:917/1        958/1   Cool Place              Kai Kasurinen
65:917/2        917/1   Anttila                 Antti Halla
65:951/1        958/1   Star Fleet TechnoBBS    Sami Klemola
65:958/2        958/1   System Point            Sami Jäntti
65:971/1        958/1   Bahia Island            Tuomo Kalliokoski
 
Kuten listasta huomaa, rakentuvat nodenumerot varsin erikoisesti.  Verkon  zone-
tunnus on 65. Numero on A-kirjaimen ASCII-arvo, kirjaimen,  jolla  Amiga  alkaa!
Sen jälkeen tuleva verkkotunnus on sama kuin boksin suuntanumero,  joten  nodeo-
soite kertoo hieman, missä päin Suomea boksi sijaitsee. Jos samalla alueella  on
useampia bokseja, saavat ne /2.. /3.. /4 nodenumeron. Node-sarake listassa  ker-
too boksin nodeosoitteen, ts. jos haluat lähettää  postia  toiselle  käyttäjälle
toiseen boksiin, tulee sinun tietää ko. boksin nodeosoite.  Boss-sarake  kertoo,
minne ko. boksi pollaa eli mistä se hakee viestinsä. Myös toisentyyppistä  node-
numerointijärjestelmää on harkittu, mutta käytännössä pitäydytään vielä toistai-
seksi nykyisessä.

Seuraavana oleva kuva selventää verkon rakennetta:





















Kuvassa "HOST" on keskusboksi jota "HUBit" pollaavat, ja "HUBit" ovat  alueelli-
sia keskusbokseja, joita nodet pollaavat. Verkon rakenne  on  siis  tähtimäinen,
mutta vapaan rakenteen ansiosta muutama node  pollaa  suoraan  keskuspurkkiakin.
Nämä nodet muuttunevat myöhemmin HUBeiksi ottaessaan omia nodeja.




{3Sakunetin policy
{3----------------

Verkoissa on aina jonkinlaiset säännöt, joita kaikki verkon käyttäjät  noudatta-
vat. Sakunetin virallisia sääntöjä ei varsinaisesti vielä ole. On vain  sovittu,
ettei KENELLÄKÄÄN tässä verkossa ole ehdotonta määräysvaltaa kuten Fidossa, vaan
asioista pyritään päättämään yhdessä. Vastuu kirjoitettujen viestien laadusta on
sysopeilla, jotka ovat vastuussa siitä, että  bokseista  lähtevät  viestit  ovat
asiallisia ja noudattavat lakia. Tarvittaessa  sysopeilla  on  täysi  valta  (ja
häiriötapauksissa myös velvollisuus) poistaa asiattomia viestejä ja myös kirjoi-
tusoikeudet ko. käyttäjältä Sakunetiin.

Vrt. Fidonet: häiriköinnit hoitaa moderaattori, sysopeilla ole mitään  oikeuksia
kajota viesteihin, jotka heidän systeemiensä  läpi  kulkevat.  Moderaattori  voi
poistaa kirjoitusoikeudet, mutta kirjoitettu viesti  (esimerkiksi  lainvastainen
huumeiden tai varastetun tavaran myynti-ilmoitus!!) leviää kaikkialle, eikä  ke-
nelläkään ole oikeutta sitä estää. Moderaattoreiksi Tuomo  Soini  valitsee  hen-
kilöitä, jotka eivät ole edes paikalla lukemassa viestejä (esimerkiksi armeijas-
sa viikot), ja ehdoton edellytys on, ettei ehdokas  vastusta  mustia  listoja...
Tilanne on siis päässyt melko  pahaksi,  joten  toivottavasti  Sakunet  on  yksi
niistä vaihtoehdoista, jotka voivat tarjota jotakin parempaa.

Uusia nodeja Sakunetiin otetaan sitä mukaa kuin kiinnostuneita sysopeja  löytyy.
Mitään äänestystä tai valintaperusteita ei ole, vaan mukaan  pääsee  kuka  vain.
Sakunetiä saa pollata mistä tahansa nodelta/hubilta, kunhan vain  sopii  asiasta
ko. paikan sysopin kanssa. Suotavaa olisi silti, että pollaukset keskitettäisiin
HUBeille tai nodeille, jotka ovat suoraan HOSTilla, jotta viestien  kulku  olisi
mahdollisimman nopeaa.

Pollausten tiheydestä ei ole määräyksiä. Kukin pollatkoon niin usein  kuin  tar-
peelliseksi katsoo, eli ellei viestiliikennettä omasta  purkista  tai  alanodeja
ole, voi aivan hyvin pollata pari kertaa viikossakin.

Sakunetissä käytettävä merkistö on 8-bittinen ISO, joten kaikenlaisten  merkkig-
rafiikasta muodostuvien kaavioiden ja muiden erikoismerkkien  käyttö  viesteissä
on sallittua, ja ne myös kopioituvat eteenpäin oikein: 
               ___           ___       _____          ___   _____
        |       |     | /   |            |    |   |  |   |    |
        |       |     |<    |---         |    |---|  |---|    |
        |___   _|_    | \   |___         |    |   |  |   |    |

Viestien pituudella tai määrällä/vrk ei ole mitään rajaa,  vaan  saa  kirjoittaa
niin paljon kuin jaksaa, kunhan  keskustelu  on  asiallista  ja  pysyy  oikeilla
alueilla. JA ENNEN KAIKKEA: SAKUNET ON KÄYTTÄJIÄ VARTEN, EI AINOASTAAN SYSOPEJA!
Ja toiseksi motto: "Tässä verkossa noudatetaan Suomen lakia."


{3Keskustelualeet
{3---------------

Sakunet on yleiskäyttöinen viestiverkko. Tämä tarkoittaa, ettei keskusteluaihei-
ta ole rajattu ainoastaan Sakuun, vaan alueita  on  kaikenlaiseen  keskusteluun.
Näin pyritään pitämään verkko  hengissä,  vaikka  SAKU-keskustelua  ei  jostakin
syystä sattuisi olemaankaan. Pidemmän päälle tämä on parempi, koska  pari  SAKU-
aluetta sisältävä verkko olisi melko hiljainen, eivätkä sitä  lukisi  muut  kuin
Sakusta kiinnostuneet henkilöt. Nyt verkkoa lukevat myös muut, ja  siinä  ohessa
he lukevat SAKU-alueitakin!

Tätä kirjoitettaessa käytössä ovat seuraavat keskustelualueet: 

Alue                    Tarkoitus
---------------------------------------------------------------------------
AZ.SysOp          (S)   Sysopien keskustelualue
AZ.Echo           (S)   Sysopien keskustelualue koskien verkkoa
AZ.Amiga                Yleinen Amiga-keskustelu
AZ.Amiga/Uutiset        Amiga-uutisia/uutuuksia/uutta
AZ.BBS                  Boksikeskustelu
AZ.Elektroniikka        Elektroniikka-aiheinen keskustelu
AZ.Hifi                 Hifi/video/satelliitti-TV-laitteistot
AZ.Huuhaa               Nimensä mukainen, aihe on täysin vapaa
AZ.Info           (R)   Netin tiedotusalue, ainoastaan luettavaksi
AZ.Internet             Internet-aiheinen keskustelu
AZ.Ilmoitukset          Käyttäjien oma tiedostuskanava
AZ.Ilmoitukset/BBS      Alue boksimainoksia varten
AZ.Markkinat            Myynti/osto/vaihtoilmoitukset
AZ.Musiikki             Musiikkiin liittyvä keskustelu
AZ.Muut                 Keskustelu, jolle ei löydy muutakaan aluetta
AZ.Netti                Sakunetiin liittyvä keskustelu
AZ.Ohjelmointi          Ohjelmointiasiaa
AZ.PC                   Jos jollakin on kakkoskoneena PC... :-)
AZ.Pelit                Peliasiaa
AZ.Point          (S)   Pointtikeskustelua
AZ.Radioamatöörit       Radioamatööriasiaa
AZ.Roolipelit           Roolipeliasiaa tai roolipelejä
AZ.SAKU                 SAKU - Yleinen alue
AZ.SAKU/Info            SAKU - Tiedotusalue
AZ.SAKU/Ohjelmointi     Sakuun liittyvä ohjelmointi/kehitystyö
AZ.SAKU/Toimitus        Sakun toimitukseen liittyvät asiat
AZ.SAKU/Yhdistys        Suomen Amiga-Käyttäjät ry -keskustelut
AZ.SciFi                Science-fiction
AZ.Software             Jos etsit jotakin ohjelmaa, niin kysele täällä
AZ.Teeseitse            Tee se itse -asiaa virittelijöille
AZ.Tietokoneet          Muut tietokoneet, oheislaitteet yms.
AZ.Tietoliikenne        Tietoliikenne, modeemit yms.
AZ.TV/Elokuvat          TV-sarjat, TV-elokuvat, videot, elokuvat yms.
AZ.Vitsit               Kerro Sakunetin paras vitsi!

(S) aluenimen perässä tarkoittaa, että alue  on  ainoastaan  sysopien  käytössä,
eivätkä tavalliset käyttäjät lue/kirjoita sinne.

(R) aluenimen perässä tarkoittaa, että tavalliset käyttäjät voivat lukea  aluet-
ta, mutta eivät kirjoittaa. (Käyttäjille on oma AZ.Ilmoitukset.)

"AZ" lyhenne on jäänne AmigaZone-netin ajoilta, mutta käytännössä se on pakolli-
nen ainoastaan echotagissa, jolla viestejä siirretään boksien välillä. Sen  tar-
koitus on vain toimia Sakunetin tunnisteena, jotta viestit eivät sekoitu  muiden
verkkojen viesteihin, mikäli boksi on  useammassa  netissä.  Käyttäjille  alueet
saavat näkyä myös muilla nimillä, joiden ei ole mikään  pakko  olla  AZ.jotakin.
Pääasia on, ettei itse alueen nimeä muuteta niin paljon, että tulee  epäselvyyk-
siä mikä alue on kyseessä.

Uusia alueita voidaan perustaa kun tarvetta ilmenee. Uuden alueen tarpeen huomaa
ehkä parhaiten siitä, että keskustelu AZ.Muut alueella alkaa laajentua  tietystä
aiheesta niin paljon, että keskustelulle voisi perustaa jopa oman alueen. Samoin
alueita voidaan poistaa, jos vaikuttaa siltä, ettei  niillä  käydä  keskusteluja
lainkaan. Tällaisista asioista päätetään yhdessä.

Tätä kirjoitettaessa verkossa liikkuu melko mukavia määriä viestejä  per  vuoro-
kausi, kun ottaa huomioon verkossa olevien nodejen määrän - 11  kpl.  Keskustelu
on pysynyt myös asiallisena, ja aihepiirejäkin on laidasta laitaan: tavallisesta
tietokonekeskustelusta aina todella pitkälle mietittyihin teorioihin  valon  no-
peudesta ja ajan olemuksesta!

Jotta myös modeemittomat lukijamme näkisivät,  millaista  keskustelua  verkoissa
käydään, poimin muutamia esimerkkiviestejä  Sakunetin  julkisilta  echoalueilta.
Modeemin omistajille tämä onkin jo ehkä tuttua, mutta moni on varmasti  kiinnos-
tunut uuden Netin tarjonnasta.

Kannattaa siis  tutustua.  Kokoan  tähän  lopuksi  bokseja,  joista  voit  hakea
QWK/WWF:lla (tai vaikka online) Sakunetiä ja osallistua  mielenkiintoiseen  kes-
kusteluun miltä elämän aihepiiriltä hyvänsä. Tule kehittämään uutta  verkkoamme!
Tätä kautta tavoitat mm. Sakun tekijöitä, jos sinulla on heille palautetta! Voit
myös välittää omia artikkeleitasi Sakuun. Tai jos jokin asia  askarruttaa  Sakua
lukiessa, avaa asiasta keskustelu täällä!

Jos olet sysop, kysy lähimmältä Sakunetin nodelta/hubilta mahdollisuutta liittää
boksisi mukaan Amiga-käyttäjien omaan verkkoon!


{3Sakunetiin voi tutustua näissä bokseissa
{3---------------------------------------- 

Amiga Zone BBS  - Netin keskuspurkki, viestikanta alusta lähtien. On
                  varsin ruuhkainen, mutta jos haluat yrittää, niin tee
                  se klo 21-23, joka on varattu viestipakettien hakuun.
                  Boksi on auki klo 21-04 ja numero on (958) 422 757.

Epsilon Indi    - Sakun päätomittajan, Janne Sirenin boksi. Palvelee 24h
                  numerossa (90) 505 4201.

Overscan BBS    - TechnoBBS:n kehittäjän, Ville-Pertti Keinosen boksi.
                  Auki 24h numerossa (90) 635 296.
