5
1*

{3                       Ensikokemuksia World Wide Webistä
{3                       ---------------------------------

                                Heimo Laukkanen


Keskiviikkona 22. helmikuuta pääsin ensimmäistä  kertaa  tutustumaan  Internetin
parempaan puoleen, World Wide Webiin, eli WWW:hen.  Tomi  Jaskarin  saattelemana
pääsin vierailemaan Helsingin Yliopiston tietojenkäsittelytieteen laitoksen  ti-
loissa niin tavallisten VT-320-päätteiden kuin myös itse varsinaisten X-päättei-
den luona.

"Internet tulee, Internet tappaa, Internet"

Internetistä puhutaan paljon. Joskus jopa  liian  paljon.  Kuten  aikaisemminkin
olen todennut, mediat ovat huomanneet Internetin arvon, tosin sen käyttö on  ol-
lut parhaimmillaankin vajavaista - muutamia poikkeuksia lukuunottamatta.

Puoluepelit, lehdet, yritykset ja yhteisöt ovat  löytäneet  oman  sijansa  netin
maailmasta ja tarjoavat palveluitaan aivan  uudella  tavalla.  City-lehteen  voi
lähettää palautetta netin kautta, Kokoomuksen vaaliehdokkaista ja uutisista  saa
tietoa netistä, Amnesty Internationalilla on oma sivu. Kohta koko maailma on ne-
tissä.

"If you think virtual reality is interesting, try reality" - Amnesty Interactive

Suomen oma Internet-lööppikin  paljastui  uutisankaksi.  Lapsipornokuvat,  jotka
olivat levinneet Internetissä, eivät olleetkaan tulleet Johan Helsingiuksen ano-
nymous-palvelimesta, vaan Englannista. Se siitä huippuhienosta tutkimuksesta  ja
journalismista.

"World Wide Web, W3, WWW"

Internetin taika on kuitenkin täysin ymmärrettävää. World Wide Web on hämmentävä
mediatyökalu, jonka käyttöönottaminen vaatii oman käsittelytaitonsa,  mutta  luo
ympärille kuitenkin särkymättömän taian. Tai särkymättömän ainakin siihen  asti,
kunnes käyttöaika loppuu tai yhteyttä ei saadakaan aikaan.

Kun minä  pääsin  ensimmäistä  kertaa  Webin  maailmaan,  olin  myyty  mies.  On
hämmentävä kokemus seurata nettisurffailua parilla eri mantereella.  Hetkeä  ai-
kaisemmin ollaan Helsingissä, Jaskarin omalla  kotisivulla,  sitten  Tampereella
katsomassa hienoa ilmakuvaa Tampereen  keskustasta.  Yllättäen  linkkaudutaankin
Lulajan yliopistoon Ruotsiin, mistä löydetäänkin tie Lontooseen ja yhä  Gdanskin
Teknilliseen korkeakouluun. Kuitenkin kaiken  aikaa  ollaan  edelleen  Helsingin
Vallilassa.

"Taidetta, kulttuuria, pornoa, propagandaa"

Netissä maailma joutuu kuitenkin kohtaamaan taas vanhat tiedon  oikeellisuusrea-
liteetit. Lehdistä olemme tottuneet lukemaan todellisuuden. Reuterin,  Itar-Tas-
sin ja STT:n uutisia on pidetty lähes täydellisesti luotettavina, sillä uutisten
todenperäisyyttä ei ole tarvinnut epäillä.

Sinisilmäisinä nettiin siirryttäessä pitää kuitenkin omata  itsenäisen  kyyninen
ja epäilevä katsanto sieltä saatavaan tietoon.  Vanhat  kunnon  tiedustelun  pe-
riaatteet, eli varmistaminen muualta ja  tietoketjun  mahdollinen  jäljittäminen
taaksepäin, ovat edelleen hyviä neuvoja. Pieni viaton huhu, joka siirtyy nettiin
ja elää netin eri osissa niin, että se tavataan useasti ja monissa  eri  yhteyk-
sissä, muuttuu nopeasti totuudeksi.

Netti on siis vaarallinen propagandatyökalu, jonka käyttöönottaminen ei entisten
medioiden, paperisten lehtien ja TV:n tavoin tarvitse sen  suurempia  uhrauksia.
Tietokone, puhelinyhteys ja käyttöoikeus nettiin riittävät  tiedon  syöttämiseen
ja mielikuvien muokkaamiseen.

"Tää on tietoyhteiskunta, varokaa vaa - maailma muuttuu, sen nähdä saa"

G7-maat ovat pitäneet oman  kokoontumisensa  tietoyhteiskunnasta.  Paikalla  oli
meille myös Mikrobitistä tutuksi tullut Kari  A.  Hintikka,  jonka  mielipiteitä
esiteltiin lähes jokaisessa uutislähetyksessä. Ehkäpä se on  parasta  viimeinkin
uskoa, että cyberpunk-unelmista, ei niinkään painajaisista, voi vielä  meidänkin
elinaikanamme tulla totta. Kun ministeritason virkamiehet saa  mukaan  tietotek-
niikan puffaustapahtumaan niin suurella innolla kuin  uutiskuvista  näkyi,  niin
mikä tahansa voi lähivuosina olla mahdollista.

"No money, no honey"

Datalasit, Internet ja kaikki  muu,  joista  virtuaalisurffarit  orgasmimaisesti
huohottaen puhuvat, ovat siis totisinta totta. Meillä on ihmiset, jotka  osaavat
sekä haluavat tehdä ja käyttää niitä, mutta meillä ei ole rahaa siihen kaikkeen.
Huipputekniikka maksaa. Vaikka Internet on oikeastaan nykyajan perusväline  tie-
donhankinnassa, sen käyttökustannukset ovat suurilta osin tavallisen opiskelijan
budjetin ulkopuolella. Mikäli ei satu olemaan kirjoilla yliopistolla,  teknilli-
sessä korkeakoulussa tai muussa laitoksessa, joka tarjoaa opiskelijoilleen  mah-
dollisuuden netissä seikkailemiseen, on tyydyttävä vain lukemaan  Usenet-uutisia
ja odottamaan sitä aikaa, kun pääsee itse  vapauttamaan  sielunsa  elektroniseen
viidakkoon - nettiin. 
