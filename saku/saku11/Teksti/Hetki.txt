5
1*

{3                              Hetki ohjelmoijalle?
{3                              --------------------

                                Heimo Laukkanen


"Tälläkin hetkellä joku istuu näppäimistön edessä  suunnitellen  ohjelmaa  juuri
sinulle." - Täysin tarpeeton tieto

Mikä ajaa ihmisen kiusaamaan itseään ja  menettämään  yöunensa  vapaaehtoisesti,
uhraamaan pitkiä ajanjaksoja ja tuhottomasti  aikaa  harjoitteluun,  jolle  muut
eivät näe mitään järkeävää tarkoitusta ja käyttämään viimeiset  pennosensa  alan
uusimpiin tietoihin ja välineisiin?

Ei, kyse ei ole triathlonista tai edes Cooper-testiin  valmistautumisesta,  vaan
ohjelmoinnista. Siitä maagisesta asiasta, jota pidetään jossain määrin  tietoko-
neen käytön jaloimpana muotona ja  sen  asiantuntijoita,  ohjelmoijia,  kaikkein
fiksuimpina - tai tyhmimpinä.

Ohjelmointi on monille harrastus toisten joukossa. On  mukavaa  pystyä  sanomaan
osaavansa assembleria, C:tä ja Pascalia, vaikka taidot  eivät  olisikaan  mitään
huippuluokkaa. Tärkeintä on siis se, että tekee jotain.

"Joo kato tiiätsä. Unixit, GPS:ät, Slipit, Dipit, hipit ja kaikki muu. Kyllä  ne
menee. Hei mä oon guru..."

Mikä  saa  ihmisen  istumaan  tuntitolkulla   ruudun   edessä   muutaman   bitin
epämääräistä tilaa pohtien ja yöunet menettäen murehtimaan kahden tai kolmen ta-
vun salaperäistä häviämistä? Onko se ihmisen suunnaton kunnianhimo vai halu osa-
ta jotain, mitä muut eivät osaa?

Tottahan on, että se tunne, minkä onnistumisesta saa, lähentelee jossain  määrin
orgasmia. Ajattele, kun viimeinkin rankan uurastamisen jälkeen linkkeri  ilmoit-
taa, että ohjelma on linkattu ja valmiina ajettavaksi ja sormet  täristen  käyn-
nistät sen huomataksesi viimeinkin, että se toimii!  Kuinka  huojennuksen  aalto
kulkeekaan varpaista otsaluuhun - aina siihen asti, kunnes ohjelma kaatuu  ilman
mitään merkkiä vian syystä ja huojennus vaihtuu rasittavaksi raivoksi,  tykytyk-
seksi otsaluussa.

Voithan toki ohjelmoida rahasta: tehdä suurta  softaa,  josta  ei  koskaan  tule
mitään tai työkaluja shareware-levitykseen siinä toivossa, että muutama omantun-
nontuskainen  käyttäjä  jopa  rekisteröi  ohjelmasi  mieluummin   kuin   käyttää
kräkättyä versiota.

"Joo, mulla on Porsche, Lotus ja Ferrari. Huvikseni mä  vaan  ajelen  naapureita
hämätäkseni bussilla. On mulla huvila ja neljä  kuumaa  rakastajatarta.  Hei  mä
teen miljoonia."

Olisiko kunnia ja kuolemattomuus kaikkien bitinvääntäjien ikuinen unelma? Olisi-
han se hienoa, jos sinut muistettaisiin siitä, että teit sen  ja  sen  ohjelman.
Kieltämättä siinä olisi jotain hehkua, mutta onko sellainen kunnia vaivansa  ar-
voista? Kokeile ravintolassa iskeä naisia sanomalla, että ohjelmoit juuri  uuden
muistinhallintajärjestelmän. Se siitä. Tapahtumat puhuvat varmasti puolestaan.

"Mut kato, tää on sikanerokas juttu, tosin ethän sä voi sitä ymmärtää, kun sä et
ohjelmoi..."

Sanotaan, että ohjelmointi parantaa  ongelmanratkaisukykyä  ja  logiikan  tajua.
Totta. Mainitsematta kuitenkin jätetään, että samalla se  aiheuttaa  suurimmassa
osassa tapauksia harmaita hiuksia ja hermoromahduksen oireita.  Pitempiaikaisina
seurauksina on nähty laskujen ratkaisemista matematiikan tenteissä  konekielisin
ohjelmin.

"Isketään kato nää rutskut tänne ja dumpataan inkut tonne. Sitten  voidaan  kato
rundata nää chunkystä planariksi ja silloin meillä on jo kaikki, mitä me  tarvi-
taan..."

Ohjelmointi on itsensä toteuttamisen muotona varsin omituinen valinta. Ohjelmoi-
dakseen joutuu ensiksi opettelemaan kielen ja sitten vielä systeemit, joille ha-
luaa ohjelmoida. Toki olisi vielä hyvä tietää miten ohjelmoida, ettei ala vahin-
gossa tehdä uusia Microsoft-ohjelmistoja. Paljon helpommalla  pääsee  ryhtymällä
taiteilijaksi. Ostat kangasta, muovia ja maalia. Sulatat muovin kankaan  pintaan
ja maalaat komeuden viskomalla maalia todella  extra-terrestriaalin  atmosfääri-
sellä otteella teoksesi päälle. Sitten vain lainaat Ave Koskelan sarjakuvasanka-
rin Hemmo-paskiaisen albumin ja kuolemattomin sanoin siteeraat vielä kuolematto-
mampaa, kriitikoille tuntematonta idoliasi. Todistettuhan on, että taiteesta te-
kee taidetta vasta selitys, mikä teoksessa on taidetta.

"Oisit hei soittanut mulle. Mä oon tehny näitä hommia jo ennen kuin  Bill  Gates
tiesi mikä taskulaskin on. Itse asiassa  mä  opetinkin  sille  kaiken,  mitä  se
tietää."

Entä sosiaaliset vaikutukset? Kuka jaksaa yrittää seurustella puolikuolleen zom-
bien kanssa, joka päivisin mumisee mustien silmänalustensa lomasta  epämääräistä
mantraa rutiineista, jotka pitää korjata?

Fysikaaliset ongelmat ilmaantuvat vasta myöhemmin, muutamien vuosien  ohjelmoin-
nin jälkeen.  Näkö  huononee,  kun  pimeässä  huoneessa  yömyöhällä  ohjelmoijat
yrittävät tihrustella tuhat kaksisataa eri lohkoa käsittävästä  ohjelmasta  sitä
pientä virhettä. Alkoholiongelmat ilmaantuvat uniongelmien ja mustien peikkojen,
bugien, rinnalle. Tuoppi tai kaksikymmentä  saavat  maailman  näyttämään  hieman
enemmän Pentiumin liukuluvuilla lasketulta, kunnes seuraavana aamuna joku kertoo
armottoman päänsäryn ja kohmelon johtuvan pienestä laskuvirheestä.

"Ohjelmointi on kuin rakastelua. Ensin tehdään hirveästi työtä ja sitten lopulta
vain muistellaan, kuinka ihanaa se olikaan."

Kunto ja mielenterveys laskevat suoraan verrannollisesti bugien määrän  kasvuun.
Silmistä heijastuva silmitön raivo, epätoivo, angsti yhteiskuntaa ja koko maail-
maa kohtaan ovat tuntomerkkejä, joista nikotiinin ja kofeiinin tuhottoman  kulu-
tuksen lisäksi voi tunnistaa  ammattiohjelmoijan.  Viimeinen  testi  ohjelmoijan
tunnistamiseksi  on  laulaa  Ismo  Alangon  Nuorena  syntynyt  -kappaletta:  "No
eletään, kun vielä ehditään." Perään voi mainita rauhaisat yöunet  ja  nokkaunet
keskipäivällä. Mikäli epäilty ohjelmoija ei hyökkää kimppuun, ei hän ole  ohjel-
moija eikä mikään.

"Kato työaika on kaikkein paras. Mä teen duunia silloin, kun haluan ja rahaa tu-
lee."

Ohjelmoijien yksi puolustelu omalle ammatinvalinnalleen on myös työn joustavuus.
Saat tehdä töitä, kun itse haluat ja niin pois päin. Kukaan ei vain muista  mai-
nita, että kun homma ei toimi, niin kummasti 'tahtoo' tehdä töitä  yömyöhään  ja
hieman ylikin.

"No hei... Mä en tiedä... Tai no joo..."

Eli mitä me voimme tästä kaikesta oppia?

1) Älkää ruvetko ohjelmoijiksi, tai jos rupeatte, niin muistakaa tämä:

"Ohjelmointi on yksi kehittävimmistä, ärsyttävimmistä,  mukavimmista,  palkitse-
vimmista, aliarvostetuimmista ja addiktiivisimmista asioista, mitä voit tehdä."

2) Nostakaa hattua taitavalle ohjelmoijalle, kun näette sellaisen. Masokismi  on
katoava luonnonvara.

3) Jos teistä tuntuu siltä, ettei teistä ole aivan  yhtä  hyväksi  ohjelmoijaksi
kuin monet muut, älkää ruvetko sellaiseksi, vaan kirjoittakaa ko. hommaa  kriti-
soiva pakina. 
