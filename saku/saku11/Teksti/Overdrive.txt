5
1
0 Overdrive.IFF 160 53*

{5                                  Overdrive CD
{5                                  ------------

{C                                 Jari Jokivuori



















{CCD-ROM-asema tuo käyttäjälleen suunnattomat tietomäärät käden  ulottuville.  Mu-
{Csiikkia, animaatiota ja ohjelmia riittää  täydessä  levyssä  päivä-  ellei  jopa
{Cviikkokausiksi selailtavaksi. Myös peleissä on alettu hyödyntää CD-levyn mahdol-
{Clisuuksia. Yleensä romppupelien musiikit tai suuret animaatiot lisäävät mukavas-
{Cti pelifiilistä. CD-ROM myös vapauttaa pelaajan levykkeenvaihtorumbasta, ja  pe-
{Clitalotkin ovat mielissään lähes piraattivapaasta mediasta.

CD-ROM-aseman voi  liittää  Amigaan  joko  SCSI-  tai  IDE-liitäntään.  SCSI:iin
liittäminen on ollut tavallisinta, IDE:n kohdalla puutetta on  ilmeisesti  sopi-
vista ajureista. Erillisen ohjaimen/sovittimen avulla tämäkin  ongelma  väistyy.
A600:aan ja A1200:aan tällaisen sovittimen saa kätevästi PCMCIA-liitäntään.

Overdrive CD (asema tunnetaan myös nimellä Zappo CD-ROM)  on  ranskalaisen  Arc-
hos-yhtiön valmistama ulkoinen romppuasema A1200- ja  A600-koneisiin.  Laite  on
tuplanopeuksinen (300 kt/s), ja se liitetään Amigan vasemmassa kyljessä  olevaan
PCMCIA-väylään. A1200-koneissa Overdrive CD pyrkii toimimaan CD32-yhteensopivas-
ti, mutta muutamat pelit vaativat AmigaOS version 3.1 ja kieltäytyvät toimimasta
ilman sitä.

Hankin Overdrive CD:n jo viime vuonna, ja silloin koneistona oli Mitsumi.  Vali-
tettavasti sen kanssa ilmeni muutamia ongelmia,  esimerkiksi  äänen  läpiviennin
taso ja laitteen toimintavarmuus oli huono. Jälkimmäinen on voinut olla  muunta-
jan syytä, koska koneisto vaihdettiin jo  kerran  tuloksetta.  Pienen  odottelun
jälkeen sain sitten uuden  version  Overdrive  CD:stä.  Koneisto  oli  vaihtunut
BTC:hen ja ajurin versiokin muuttunut. Nyt poistuivat ääni- ja toimintaongelmat.
Version vaihdoksessa aseman mounttaus ja  tunnistus  nopeutuivat  huomattavasti,
eikä kone enää jumiutunut niiden ajaksi. Koneiston vaihdoksen myötä aseman  etu-
paneeliin ilmestyivät musiikki-CD:n soittoon painikkeet,  joten  soitto-ohjelmaa
ei tarvitse välttämättä käyttää.

Overdrive CD -ohjelmistoon kuuluu CD-ROM-ajuri, musiikki-CD-levyjen  kuunteluoh-
jelma ja PhotoCD-levyjen katseluohjelma. Ohjelmat asennetaan kätevästi  Commodo-
ren Installerilla. Musiikkilevyjen kuunteluohjelma on hyvin toimiva, mutta  hie-
man kolhon näköinen. PhotoCD-levyjen katseluohjelma  näyttää  kuvat  lomitetussa
Hires HAM8 -tilassa, mutta osaa tallentaa ne 24-bittisenä, HAM8:na ja  256-väri-
senä. Lisäksi kuvakokoja on 197x128 - 768x512 asti.

Rompulla on Amigalle saatavana kohtuullinen määrä erilaisia PD-ohjelmia,  demo-,
kuva- ja musiikkikokoelmalevyjä. Lisäksi CD32-emulaation ansiosta  Overdrive  CD
kykenee ajamaan suuren osan CD32-peleistä, ja myöskin jotkut CDTV-ohjelmat  toi-
mivat. CD32-pelien ostajalle on hyvä hankinta Jukka Kauppisen  ylläpitämä  lista
CD32-peleistä, jotka ovat yhteensopivia Overdrive CD:n kanssa. Lista on saatava-
na hyvinvarustetuista purkeista. Overdrive CD lukee  myös  PC:n  ja  Macintoshin
CD-ROM-levyjä, paria MacFormat-lehden levyä se ei tosin suostunut lukemaan.

CD32:ssa olevan Akiko-piirin toiminnot suoritetaan ohjelmallisesti, samoin kuten
AmigaOS 3.1:ssä. Overdrive CD:n CD32-emulointiin kuuluu myös joypadin simulointi
näppäimistöltä, tosin mukavuussyistä on parempi hankkia se oikea.

CD32-pelithän ovat suoraan rompulta käynnistyviä, mutta koska Overdrive CD tulee
systeemin alaisuuteen vasta mounttauksen jälkeen, joudutaan käynnistyksen alussa
assignoimaan CD-ROM-asema siten, että CD:llä olevat ohjelmat hakevat  tarpeelli-
set tiedot sieltä, eivätkä varsinaisesti boottaavalta kiintolevyltä  tai  levyk-
keeltä. Tämä kaikki hoituu painamalla oikeaa hiirennappia  Amigan  käynnistyksen
yhteydessä.

CD32-ohjelmista olen testannut Super Stardustin,  joka  toimii  moitteettomasti,
sekä kolme CD32-Gamer-lehden mukana tullutta levyä, joissa  on  demoja  CD32:lle
saatavista peleistä. Toimimattomia demoja olivat Simon the Sorcerer ja Kidchaos.
Useat pelitalot tekevät nykyisin CD32-pelinsä Overdrive CD -yhteesopivana, esim.
US Gold, Electronic Arts, Team 17 ja Mindscape. Overdrive CD on siis turvallinen
ratkaisu pitemmällekin katsottuna.

Kaiken kaikkiaan uudistunut Overdrive CD on  erittäin  mukava  hankinta  A1200:n
omistajalle.  Overdrive  CD  paikkaa  myös  aukon,  joka  jäi   jo   esitellyltä
CD1200-laajennukselta Commodoren jouduttua selvitystilaan.  CD1200:sta  poiketen
Overdrive CD ei valloita A1200:n  sisäistä  laajennusväylää,  mikä  on  tietysti
pelkästään positiivinen asia esim. turbokorttien omistajille.

PCMCIA-liitäntää käytettäessä on hyvä muistaa, että silloin vakio  EC020-proses-
sorilla varustettu Amiga 1200 voi käyttää vain 4 Mt:n FAST-muistia,  koska  PCM-
CIA-liitäntä varaa neljän megatavun muistialueen.

{3        Overdrive CD (ohjelmistoversio 11)

        Testattu:       Amiga 1200, EC020/28Mhz, 4 Mt FAST, kovalevy

        Valmistaja:     Archos

        Edustaja:       Broadline Oy
                        Puh. (90) 874 7900

        Hinta:          2190 mk 
