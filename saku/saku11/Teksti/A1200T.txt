5
1
2 Laatikko.IFF 378 84*

{3                            Tee se itse: Amiga 1200T
{3                            ------------------------

                                  Kari Melkko


Pikku-Amigoiden huonoimmat puolet (ainakin tehokäyttäjälle,  toim.  huom.)  ovat
olleet niiden kiinteä  näppäimistö  ja  kaikki-yhdessä-laatikossa-paketti,  joka
muutaman lisälaitteen kytkemisen jälkeen  muuttuu  todella  sekavaksi  ja  tilaa
vieväksi johtorykelmäksi. Kovin ammattimaista kuvaakaan moinen paketti  ei  luo,
ja Amigan pelikoneen mainekin lienee osittain  tämän  syytä.  Mutta  rahavarojen
puutteen ja A4000/030-mallin heikon saatavuuden vuoksi minunkin  oli  tyydyttävä
vain A1200:een. Vuoden verran jaksoinkin  kärsiä  kiinteän  näppiksen  kiroista,
kunnes sietokyky ylittyi. Erillinen näppis ja tornikotelo oli saatava.

Huhuja tornitetuista A1200:ista on  kuulunut  jo  pitkään,  ja  ftp.funet.fi:stä
löytyneet ohjeet Amigan tai PC:n irtonäppäimistön liittämisestä A1200:een  saat-
toivat projektin aluilleen. Epätoivoisen irtonäppiksen etsimisen jälkeen löysin-
kin sattumalta rikkinäisen A2000-näppäimistön, josta tuli virittämällä uuden ve-
roinen. Ohjeita seuraamalla ja vakaalla kolvikädellä A1200:ni siirtyi käyttämään
irtonäppistä  puolessa  tunnissa.  Pieni  varoituksen  sana  lienee  paikallaan:
näppiksen liittäminen vaatii todella pienikärkisen  ja  tehoiltaan  elektroniik-
kakäyttöön suunnitellun juottimen käyttämistä. Millään  60W  tuuballa  on  turha
yrittääkään, sillä kolmen johdon juottaminen suoraan pintaliitospiirien  jalkoi-
hin on suhteellisen tarkkaa puuhaa. Liitettävät piuhat ovat  RESET  (CTRL-Amiga-
Amiga ei toimi ulkoisen näppiksen kanssa A1200:ssa),  jonka  maihin  tökkäämällä
saa koneen resetoitua, KBDAT ja KBCLK itse näppistä varten. Näppiksen  DIN-liit-
timeen pitää vielä törkätä +5V, GND ja suojamaa.

Seuraavaksi etsin mahdollisimman halvan (virhe näin jälkikäteen ajatellen) mini-
tornikotelon, 200W virtalähteellä ja 'hienolla' MHz-näytöllä  varustettu  kotelo
(sellainen kun on muodikkain vaihtoehto) maksoi 380  markkaa.  Myöhemmin  sitten
kokoa mittaillessani päädyin ratkaisemattomaan yhtälöön:  A1200-emolevyn  pituus
muistikortin kanssa on 40.5 cm, ja kotelon ulkomitta oli tuo samaiset  40.5  cm.
Jonkin aikaa emolevyä kotelon sisässä pyöriteltyäni sain  sen  sinne  mahtumaan,
pystysuuntaan ja pohjaan  nähden  vinottain.  Emolevyn  kiinnittäminen  koteloon
kaikkien taiteiden sääntöjen mukaan onkin sitten tarina erikseen.  Itse  päädyin
epoksilla koteloon liimattuihin kiinnityskorviin, joihin emolevy ruuvataan kone-
ruuveilla kiinni. Kooltaan suurempi laatikko (esimerkiksi IPS:n 42.5  cm)  olisi
helpottanut tehtävää huomattavasti.

Kotelon mataluuden vuoksi A1200-virtaliittimen käyttö on mahdotonta,  joten  ai-
noaksi ratkaisuksi jäi lyhyiden  johdonpätkien  juottaminen  suoraan  emolevyyn.
PC:n virtalähteestä tulevat virtajohdot liitin  sokeripaloilla  näihin  pätkiin.
Ensimmäisellä käynnistysyrityksellä ei  tapahtunut  mitään:  kone  ei  suostunut
heräämään henkiin. Hetken pohtimisen ja emolevyn tutkailemisen jälkeen  tajusin,
että A1200 tarvitsee maan kahteen paikkaan:  sekä  virtaliittimen  nastaan  että
virtaliittimen runkoon. Tämän operaation jälkeen kone jo toimikin  kuten  pitää.
Varoitus: liittämällä virtajohdot väärin on mahdollista tuhota  koneensa  varsin
helposti. Huolellisuus on tarpeen, ellei ole  tekemässä  kalansavustinta  itsel-
leen.

Seuraava vaihe operaatiossa onkin  luultavasti  työläin,  joskaan  ei  vaativin.
Liittimien vetäminen A1200:n emolevystä PC-kotelon taakse kun onnistuu vain  te-
kemällä lyhyet välijohdot. Tinankäryä saa haistella useamman tovin, ellei sitten
osta kaupasta lyhyitä ja edullisia välijohtoja. Välijohdoissa kannattaa  käyttää
lattakaapelia, sillä se on tässä tapauksessa ehkä nopein ja inhimillisin juotet-
tava. Ainoa ongelmallinen tapaus liittimistä  on  RGB-liitin.  PC-koteloissa  on
valmiina 2 kpl 9 pinnin D-liitinaukkoa ja toiset 2 kpl 25 pinnin D-aukkoa.  Nämä
reiät tukitaan hiiriporteilla, serial- ja  parallel-liittimillä.  RGB-liitin  on
23-nastainen ja ilman paikkaa. Ratkaisin päätä askarruttavan ongelman  repimällä
vanhasta XT:stä irti laajennuskortin, jossa oli reikä 25-napaiselle D-liittimel-
le. Koska 23-nastainen liitin ei aukossa suostunut pysymään kiinni, tein  25-na-
paisen liittimen rungosta 23-napaisen ja länttäsin kiinni.  Ainoa  lievä  haitta
tästä virityksestä on se, että monitoripiuhaa ei voi ruuvata kiinni kuin yhdellä
ruuvilla, mutta pysyypä tuo mukana  niinkin.  Amigan  RCA-liittimien  kytkemistä
varten (audio, video, RF) revin samaisesta XT:stä  tyhjän  korttipaikan  tukkona
olleen peitelevyn, johon sitten porasin RCA-liitinten reiät. Levyaseman  asenta-
minen paikoilleen on helppoa, kunhan ostaa sille pidemmän datakaapelin. 3.5 tuu-
man kovalevyn asentaminen vaati myös  datajoh-  
don pidentämistä,  sentti  kun  puuttui  alku-  Valmiita    tornitusratkaisuja
peräisen pituudesta. Vielä virtajohdot  levya-  Amiga  1200:lle   on   tulossa
semaan ja kovalevyyn, reset-piuha reset-nappu-  markkinoille  useita.   Ramiga
laan ja ledien piuhat (power, HD, DF0) kiinni,  International esitteli  omansa
ja johtosotku on melkoinen.                     World of Amiga -messuilla jou-
                                                lukuussa.
Kotelo kiinni - poissa silmistä,  poissa  mie-  
lestä. Ulkoisesti paketti on siistin näköinen,  Ramiga Tower sisältää muutakin
joskin  etulevytön  levyasema  hieman   pistää  kuin paikan emolevylle ja mas-
silmään. Jos omistaa lisälevyaseman, tätä  on-  samuistilaitteille:     tornin
gelmaa ei tule...  Suunnitelmissa  on  jostain  sisältä  löytyy   sisarkortti,
kaivaa viallinen PC:n korppuasema, jossa olisi  jolla on tilaa neljälle  Zorro
ehjä etulevy.                                   II  -kortille.   Laajennusmur-
                                                heistakin  päästään  kertahei-
Summa summarum, tornittaminen kotikonstein  on  tolla.  Lisäksi  tornissa   on
hieman vaivalloista ja  aikaavievää.  Iltapuh-  liitäntä    PC-näppäimistölle,
detta riittää useallekin  illalle,  ja  kolvia  joten  irtonäppiskään  ei  ole
saa  kärytellä   ahkerasti.   Jos   innostusta  enää ongelma.    - Janne Siren
riittää, kolvikäsi on vakaa eikä pelästy  pie-
niä vastoinkäymisiä, niin  tornittaminen kannattaa tehdä oitis. Irrallisen  näp-
piksen ja minitornin lumoihin kerran päästyään ei halua enää missään tapauksessa
palata takaisin alkuperäisen kotelon käyttöön.

Jos jo koneen avaaminen pelottaa, kannattaa harkita valmiin tornituspaketin  os-
toa. Maahantuoja: Data Service, PL 50, 02771 Espoo. Puhelin: (90) 859 7459.

Muutama vinkki: varaa projektille runsaasti  aikaa  ja  kärsivällisyyttä.  Hanki
hyvä pienikärkinen kolvi, iso kasa liittimiä, johtoa, ruuveja, työkaluja ja  jos
mahdollista, kaiva kaapista vanha XT, sen osasille löytyy käyttöä.

Näppisohjeet: ftp.funet.fi (/pub/amiga/hacks/misc/A2000Keybd_2_A1200.lha) 
