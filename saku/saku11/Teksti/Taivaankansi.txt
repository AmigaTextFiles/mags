5
1*

{3                      Mitä merkittävää taivaankannen alla?
{3                      ------------------------------------

                                Heimo Laukkanen


Sitten viime Sakun ilmestymisen ovat asiat seuranneet toisiaan. Joskus on tullut
vielä kolmaskin ja muodostanut ehkä neljännen kanssa viimeisen  parin,  joka  on
tullut uunista ulos. Tässä minusta tärkeitä ja ei niin  tärkeitä  poimintoja  ja
pohdintoja. Olkaa hyvät.

Internet on todellakin pulpahtanut pinnalle. Jos ette sitä nyt usko,  niin  mil-
loin sitten? Maamme lähes yksinvaltiaan asemassa oleva ainakin pääkaupunkiseudun
valtalehti, Helsingin Sanomat, on käsitellyt Internetiä muutaman viikon  sisällä
niin monessa eri artikkelissa, että kohta saa ottaa jo toisen käden laskuavuksi.
Se ei välttämättä  tunnu  paljolta,  mutta  monen  vuoden  hiljaisuuden  jälkeen
tällainen ylitsepursuavuus on jo enemmän kuin huomiota herättävää.

Internet levittäytyy myös uusille aloille. Helsingin  kaupunki  liittyy  4000  -
5000 työasemalla eli koko omalla verkollaan Internetiin.  Imagon  kohottajaiset,
joilla Helsinkiä nähtävästi puffataan tulevissa esitteissä  edelleen  kulttuuri-
kaupungiksi vuodeksi 2000,  maksavat  kertakustannuksina  Helsingin  kaupungille
noin 60 000 markkaa. Virastot päättävät itsenäisesti verkon käyttämisestä,  mikä
vaikuttaa juoksevien kulujen suuruuteen.

Kohta myös kirjastoista päästään Netiin. Tähän mennessä varsin menestyksekkäästi
Kaapelitehtaan Kaapelikirjastossa toiminut Internet-yhteys on  poikinut  seuraa-
jiaan jo Kemin ja Maarianhaminan kaupunginkirjastoihin. Jatkona tulevat  myöhem-
min Kaarinan, Jyväskylän ja Tampereen  kaupunginkirjastot  sekä  yhteensä  viisi
helsinkiläistä kirjastoa. Yhteydet löytyvät jo Pasilan pääkirjastosta ja  Töölön
kirjastosta.

Seitsemäs helmikuuta Internet nousi jälleen otsikoihin lapsipornon avulla.  Hel-
singin Sanomat siteerasi ruotsalaisen tietokonetutkijan Mats Wiklundin tutkimuk-
sia ja Sole Lahtisen kirjoittamassa  artikkelissa  lähes  ristiinnaulitsi  Johan
Helsingiuksen  ylläpitämän  anonymous-palvelimen  pornokuvien   ja   lapsipornon
pesänä. Samalla sivulla Antti Penttisen artikkelissa tietosuojavaltuutettu Jorma
Kuopus kertoi paneutuvansa asiaan ja tutkivansa sitä mm. ihmisten  henkilötieto-
jen tallettamisen ja laittoman rekisterin keräämisen kannalta.

Henkilökohtaisesti minusta on aivan sama, onko jo muutenkin älyttömiä  tietosuo-
jalakeja rikottu rekisterin pitämisen suhteen, sillä ainakin  minun  käsitykseni
mukaan Netin  anonymous-palvelimet  saavat  enemmän  hyvää  kuin  pahaa  aikaan.
Ymmärrän hyvin, että on ihmisiä, jotka  eivät  halua  kysellä  täysin  avoimilla
alueilla hyvin intiimeihin kysymyksiin vastauksia tai apua.  Oikean  henkilölli-
syyden selvittäminen ilman anonymous-palvelimia on  liian  helppoa.  Sen  sijaan
palvelimien ylläpitäjien  pitäisi  varata  itselleen  oikeus  luovuttaa  tietoja
eteenpäin, mikäli on syytä epäillä, että palvelinta käytetään  rikolliseen  toi-
mintaan. Poissuljettakoon toki sellaiset tapaukset kuten poliittiset rikokset.

En toisaalta tiedä, miten tietopyynnöt voitaisiin sitten  tarpeeksi  hyvin  eri-
tellä, mikäli jokin taho käsittelisi esimerkiksi poliittista vastarintaa edusta-
vaa henkilöä huumausainerikollisena ja yrittäisi siten hankkia  anonymous-palve-
limelta tietoja. Olisiko tutkiminen tietojen luovuttamista  tai  kieltoa  varten
annettava tehtäväksi jollekin kansainväliselle poliisielimelle,  kuten  Interpo-
lille?

Oli miten oli, vastine Helsingin Sanomien mielipidesivuille on lähtenyt ja  toi-
vottavasti jo julkaistukin. En tiedä, reagoinko tietokoneharrastajana liian voi-
makkaasti tähän asiaan, mutta sanottakoon, että kerrankin  puolustan  sanan  va-
pautta sen oikeassa muodossa.

Mainittakoon toki, että Helsingin Sanomat on kertonut Internetistä positiivisia-
kin asioita. Suoralta kädeltä esimerkiksi muistuu mieleen juttu,  jossa  kerrot-
tiin, että Bill Clinton kyllä  vastaa  Netin  kautta  lähetettyihin  kirjeisiin,
Martti Ahtisaari ei. Mitä me voimmekaan tästä päätellä? Joko amerikkalaiset ovat
julkisuuden kipeämpiä, tai sitten Ahtisaari ei vain ole vielä oppinut käyttämään
konettaan.

Varsinainen virstanpylväs oli kuitenkin City-lehden siirtyminen myös  sähköiseen
aikaan. Pienellä palstalla ilmoitettu uutinen oli  sellainen  sähköinen  shokki,
että Sakun lukijoidenkin sietää huomioida  se.  Cityn  kotisivu  on  osoitteessa
http://www.clinet.fi/city. Osoitteesta voi urkkia tulevia aiheita ja vastaavasti
myös antaa palautetta lehdestä. Sähköposti puolestaan  kulkee  osoitteeseen  ci-
ty@clinet.fi. Portit on avattu, käyttäkää niitä!

Jääkäämme muutenkin odottamaan vesi kielellä  Helsingin  Sanomien  Talous-osassa
mainittua tietoverkkoprojektia. Artikkelin mukaan mm. Nokia, puhelinyhtiöt,  Te-
le, muutamat lehtitalot ja Tekes eli Tekniikan edistämiskeskus puuhailevat  laa-
jakaistatietoverkkojen parissa tarkoituksenaan saattaa verkot  myös  tavallisten
kansalaisten käyttöön kotipäätteiden, puhelimien ja television  avulla.  Satojen
miljoonien markkojen laajuinen projekti kuulostaa herkulliselta  ja  voi  poikia
mielenkiintoisiakin tuloksia. Odottakaamme.

Merkittävintä allekirjoittaneelle kuitenkin oli se, että Ismo Alangon  uusi  CD,
Taiteilijaelämää, ilmestyi.  Helsingin  Sanomissa  olleesta  Matti-Esko  Hytösen
murska-artikkelista huolimatta kehotan kuuntelemaan Alangon levyä ja nauttimaan.

Tämä ei ollut maksettu mainos. 
