2
1
0 Commodore.IFF 20 187
1 Uutiset.IFF 213 10*
Commodore, muistatteko? Ehkä joskus hamassa menneisyydessä  olet  kuullut  tämän
nimen. Niin, sehän oli myynnissä vajaa vuosi sitten? Kyllä, se oli ja  on  edel-
leen. Asioihin on tosin tullut taas hieman edistystä.  Kaiken  sähellyksen  kes-
kellä USA:n tuomioistuin, Bahaman tuomioistuin ja Commodoren  velkojat  pääsivät
vihdoinkin sopimukseen tavasta jolla myynti vietäisiin  loppuun.  Tarkoitus  oli
siirtyä huutokauppavaiheeseen niin pian kuin mahdollista  ja  tutkia  Commodoren
johtoportaan toimet viimeisen 12 kuukauden ajalta.

Vastauksena Commodoren selvitystilaan ajaneen johtoportaan jäsenet, Irving Gould
ja Medhi Ali, tekivät valituksen. Commodore International oli kirjoilla Bahamal-
la, joten heidän mielestään prosessi tulisi hoitaa kokonaan Bahamalaisessa  tuo-
mioistuimessa ja Bahaman lain mukaan. Valituksella ei liene mitään tekemistä sen
tosiasian kanssa, että Bahamalaisen lain mukaan selvitystilaan  ajautuneen  yri-
tyksen menneisyyttä voidaan kelata taaksepäin vain kolmen kuukauden  ajalta?  Ei
taida olla miehillä aivan puhtaita jauhoja pussissaan. Bahamalainen tuomioistuin
vielä viivytti valituksen käsittelyä erään tuomarin perheessä  sattuneen  kuole-
mantapauksen johdosta, joten tässä sitä vain pyörittelemme peukaloitamme.

Kun lakimiehet hiovat pykäliä oikeussalissa, kiinnostus Commodoresta kasvaa. En-
nestään mukana ostokilpailussahan olivat Commodoren UK:n johto ja amerikkalainen
CEI, mutta nyt lisäksi saksalainen Escom (Escom oli mukana jo aiemmin, mutta ti-
puttautui pois) ja joku tuntemattomana pysyttelevä amerikkalainen yritys.

                 Asian tiimoilta mainittakoon, että kun  Englannissa  tietokone-
                 kauppialle esitettyyn kysymys, haluaisivatko he Amigan takaisin
                 - vastasi 82% myöntävästi. Koneelle on siis markkinoita, kunhan
                 lakimiehet pääsisivät asioista yhteisymmärrykseen ja siirtyisi-
                 vät rahastamaan jonkun muun yrityksen konkurssipesää... 











                                  Janne Siren


{3Kotimainen levykelehti pelaaville amigisteille

Samuli Lehtosen päätoimittama AMIGAmes on reilun puolen vuoden ikäinen disketti-
lehti pääasiallisena aihealueenaan Amigan pelit.

Lehteä levitetään AmigaGuide-hypertekstinä, joten sen täysipainoiseen lukemiseen
tarvitaan joko AmigaOS 3.0:n/3.1:n MultiView tai erikseen  hankittu  AmigaGuide-
ohjelma. Ulkoasultaan lehti muistuttaa aika paljon Amiga  Reportia,  AmigaGuide-
Sakua ja jopa Amiga-purkkilistaa, yksityiskohtia kun on matkittu ahkerasti muis-
ta guide-julkaisuista. Ulkoasu on kuitenkin hieman suttuinen: lukuisat  kieliop-
pi- ja kirjoitusvirheet häiritsevät, ja suomenkielisen tekstin  seassa  lymyävät
englanninkieliset sanat ja lauseet ihmetyttävät. Kuvia lehdessä ei ole.

Kun oppii jättämään pahat kielioppivirheet omaan arvoonsa ja paneutumaan  lehden
sisältöön, ei voi olla muistelematta Sakun alkuaikoja. Tyhjästähän  mekin  aloi-
timme. AMIGAmesiin on yritetty avata useampia erilaisia palstoja, joista osa  on
edelleen tyhjillään. Nykyinen anti koostuu mm. peliarvosteluista,  uutisista  ja
AMIGAmesin toimituksen henkilökohtaisista pelikokemuksista. Pelit ovat  erittäin
tuoreita, joten joko AMIGAmes  testaa  esittelyversioita  tai  piraattikopioita.
Toivottavasti eivät jälkimmäisiä.

SAKU toivottaa uudelle tulokkaalle onnea matkaan! AMIGAmes-lehdet löydät  modee-
milla esimerkiksi MegaByte BBS:stä numerosta (941) 612 950 tai  Mental  Hospita-
lista numerosta (90) 3742 269. 


{3Inovatronics tekohengityksessä

Inovatronics, amigisteille tuttu sellaisista laadukkaista ohjelmista kuin CanDo,
DirectoryOpus ja GigaMem,  on  taloudellisesti  surkeassa  jamassa.  Henkilöstön
määrä on vähennetty kahteen ja myynti on ollut heikkoa. Nyt olisi aika ostaa ko.
firman ohjelmia ja osoittaa tukea, ettei vain taas yksi hyvä Amigan  ohjelmisto-
valmistaja poistuisi keskuudestamme! 


{3Amiga-klooni MacroSystemiltä

Joskus vuosia sitten maailmalla kiersi huhu  Commodoresta  riippumattoman  tahon
valmistamasta kannettavasta Amigasta. Se jopa esiteltiin eräillä messuilla, mut-
ta projekti tyssäsi Commodoren uhattua viedä kloonaajat lakitupaan. Tavallisista
pöytäklooneistakin olisi ollut Amigalle eittämättä hyötyä, mutta Commodore luon-
nollisesti ajatteli omaa etuaan. Onhan Applekin vasta nyt sallimassa  koneidensa
kloonauksen.

Unelma klooni-Amigasta on kuitenkin tulossa toteen aikana, jona uutinen  on  to-
della tervetullut. Commodoren myynti venyy lakipykäliä hierottaessa,  eikä  edes
vanhojen mallien koneita ole kauppoihin vähään aikaan uusina tullut. Saksalainen
MacroSystem tietää, että Amigalle on kysyntää ja iskee pöytään oman  valttikort-
tinsa. Se on nimeltään DraCo.

DraCossa ei ole Amigan erikoispiirejä, joten se ei riko tekijänoikeuksia. Samal-
la voidaan kuitenkin unohtaa useimmat pelit ja muut kovoa suoraan iskemällä teh-
dyt ohjelmat. Kaikki grafiikkakortteja ja käyttistä siististi hyödyntävät ohjel-
mat kuitenkin toimivat, joten klooniin sopivia ohjelmia on runsain mitoin. Käyt-
tiksenä rullaa tuttu AmigaOS tai valinnaisesti joku Amigan  UNIX-järjestelmistä.
Käyttöjärjestelmä toimitetaan koneen mukana CD-ROM-levyllä.

Prosessori on Motorolan upouusi tehokas  68060  ja  näytöstä  huolehtii  Retina-
näyttökortti. Laajennusvaraakin DraCon tornikotelossa on: kolme  omaa  DraCo-di-
rect-liitäntää (johon on tulossa mm. RISC-prosessorimoduuli) ja viisi  Zorro  II
-korttipaikkaa. Massamuistilaitteista huolehtii SCSI-II-ohjain, ja  kirjoittimen
voi kytkeä sisäiseen rinnakkaisporttiin. Koneen mukana toimitetaan myös kolmino-
peus SCSI-romppuasema. RAM-muistia DraCoon mahtuu emolevylle 4-128 Mt.

DraCon toimitukset aloitetaan keväällä 1995, ja hinnaksi on ilmoitettu  5998  DM
eli noin 18595 mk.

MacroSystem Computer Trading GmbH
Friedrich-Ebert-Str. 85
58454 Witten
Germany 

Puhelin: 990-49-23-02-8-03-91
Faksi:   990-49-23-02-8-08-84 




{3Commodore UK avaa oman kuuman linjan

Amiga Worldin hot-line numerossa 990-1-603-924-2195 on toiminut luotettavana  ja
ajan tasalla pysyvänä tiedonlähteenä Commodoren myynnin edetessä. Nyt meille Eu-
rooppalaisille on hot-line lähempänäkin: Commodore UK:n nauhoitteen kuulee soit-
tamalla numeroon 990-44-1628-779-655. 


{3PCMCIA SCSI-II-ohjain

HiSoft on tuonut markkinoille Amiga 600- ja 1200-mallien PCMCIA-liitäntään sopi-
van SCSI-II-ohjaimen. Squirrel-nimiseen ohjaimeen saa ketjutettua seitsemän SCS-
CI-laitetta (kovalevyjä, CD-ROM-asemia, nauha-asemia, jne). Squirrelin  hinnaksi
tulee £69.95, ja mukana on tarpeellisten ajurien lisäksi mm. ohjelmat  musiikki-
CD-levyjen soittamiseen ja samplaamiseen.

HiSoft
The Old School
Greenfield
Bedford
MK45 5DE
United Kingdom

Puhelin: 990-44-1525-718-181
Faksi:   990-44-1525-713-716





{3PageStream 3.0c korjaa aiempien versioidensa mokia

SAKU kympissä arvosteltu taitto-ohjelma, PageStream 3.0, vakuutti, mutta sen bu-
gisuus harmitti. Soft Logic tietää tämän ja on tasaiseen tahtiin julkaissut  oh-
jelmalleen päivityksiä. PageStream 3.0c on  aiempaa  vakaampi,  ja  tulostukseen
liittyneet ongelmat on korjattu. 3.0c on myös hieman vanhempaa versiota  nopeam-
pi, ja useita keskeneräisiä toimintoja on viimeistelty. Päivitys on ilmainen  ja
löytyy purkeista.


{3Kokoelmaromppuja Englannista

Yhä useammat brittifirmat ovat keksineet  kasata  myymistään  PD-ohjelmista  CD-
ROM-levyjä. Englantilaisten Amiga-lehtien sivut suorastaan  pursuavat  mainoksia
mitä ihmeellisimmistä  kokoelmarompuista.  Muutamina  esimerkkeinä  mainittakoon
Speccy Sensation (kasa Spectrum-emulaattoreita ja  yli  500  Spectrumin  peliä),
Network Package (kaikki tarpeelliset ohjelmat CD32:en tai  CDTV:n  liittämiseksi
toiseen Amigaan) ja Assasins CD (yli 650 PD-peliä). Levyjen hinnat  pyörivät  n.
20 punnan tienoilla ja niitä voi  tiedustella  esimerkiksi  seuraavilta  yrityk-
siltä. 

Epic Marketing                          PDSOFT
First Floor Offices                     1 Bryant Avenue
Victoria Centre                         Southend-on-sea
138-139 Victoria Rd                     Essex
Swindon, Wilts. SN1 3BU                 SS1 2YD
United Kingdom                          United Kingdom

Puhelin: 990-44-793-490-988             990-44-1702-466-933
Faksi:   -                              990-44-1702-617-123

{3LZX - pakkausformaatti, joka syrjäyttää LHA:n?

LHA on pitkään ollut johtava ja käytännössä ainoa käytetty pakkausformaatti Ami-
galla. LHA (LH5) sai alkunsa PC:llä vuoden 1990 tienoilla,  ja  Amiga  sai  omat
purku- ja pakkausohjelmansa vuotta myöhemmin. LHA syrjäytti nopeastI LZH:n (LH1)
huomattavasti tehokkaampana pakkausalgoritmina.

LZX on kokonaan uusi pakkausalgoritmi. Sen takana ovat Jonathan Forbes  ja  Tomi
Poutanen. Algoritmi on kehitetty yhteistyössä. Jonathan on samalla  tehnyt  Ami-
ga-puolen ohjelmistoja ja Tomi vastaavia  PC:lle.  MS-DOSin  rajoitusten  vuoksi
PC-versio on kuitenkin laahannut jäljessä, ja  toistaiseksi  LZX  on  saatavilla
vain Amigalle. LZX on siinä määrin tehokas, että tekijät toivovat  sen  nousevan
PC:llä markkinajohtajien ohitse, kunhan PC-versio saadaan  julkaistua.  Olisihan
se jotain, että alunperin Amigalle julkaistu pakkausalgoritmi kerrankin  nousisi
PC-maailman kärkeen.

LHA pakkaa 384423 tavua tiedostoja 180981:een tavuun, kun LZX pakkaa samat  tie-
dostot 163397:een tavuun. Erot kasvavat  suurilla  tiedostoilla:  2201744  tavua
pakkautui LHA:lla 887678:een tavuun ja LZH:lla 712764:een tavuun! LZX on yleensä
lisäksi Stefan Bobergin LhA-ohjelmaa nopeampi.

Nähtäväksi jää, pystyykö LZX murtamaan johtavan pakkausalgoritmin  valta-aseman.
Yksi suurimmista esteistä on algoritmin salaisuus, ja sen  seurauksena  purkuoh-
jelmia ei ainakaan toistaiseksi ilmesty muille koneille, mikä käytännössä  estää
LZX:n yleistymisen UNIX-järjestelmissä pyörivissä  FTP-palvelimissa.  Amiga-pur-
keissa LZX voi hyvinkin kerätä mainetta ja kunniaa, onhan se huomattavasti aiem-
paa tehokkaampi.

LZX löytyy hyvinvarustetuista purkeista nimellä lzx100.lha (131 kt). 
