2
1*

{3                                     Frodo
{3                                     -----
 
                                Markku Heikkinen
 
 
Tätä voidaan pitää jatkona aikoinaan  kirjoittamalleni  jutulle,  jossa  kerroin
SID-musiikista ja sen soittamisesta Amigalla. Lienenkö ihan nostalgiahullu vanha
höperö, mutta aina ajoittain tulee sellainen kutina, että vanhoja  Commodore  64
-klassikkoja olisi mukava päästä pelaamaan tai sitten demoja ihmettelemään.
 
Koska tunnustan olevani mukavuudenhaluinen ja sen verran laiska, että joka kerta
ei kehtaisi alkaa kaivaa sitä vanhaa uskollista ratsua sieltä  jostain  hyllyjen
uumenista (vaikka myönnettäköön, ettei ole alkuperäisen Nepan voittanutta),  in-
nostuin tutustumaan Frodoon, C64-emulaattoriin. Ilokseni se oli saanut päivityk-
sen, jossa PPC-kortitkin pääsivät oikeuksiinsa. Emulointi on siitä veikeää  toi-
mintaa, että konetehoja se vaatii, joten otin  mielihyvin  vastaan  tämän  uuden
prossatuen. Frodon uuden päivityksen takana  on  ruotsalainen  Mathias  "Amidog"
Roslund, joka on kunnostautunut muutenkin Amiga-ohjelmillaan kuten AMP  (videop-
layeri), SOPE (Playstation-emulaattori) jne.
 
Asennus ei tarvitse suuria kikkoja, kunhan kopioit ohjelman jonnekin, varaat pi-
noa 100k ja käynnistät sen shell-ikkunasta, WarpOS on vaatimus ohjelman toimimi-
selle. Valittavanasi on kolme eri versiota, jotka toimivat  hieman  eri  tavoin,
joten luultavasti jollain versiolla  suurin  osa  ohjelmista  lähtee  toimimaan.
Käynnistyksen yhteydessä on mahdollista määrittää lisäoptioilla ilotikut,  Nepan
levyasemat ja näyttötilat. Ohjelman käynnistyttyä ei muuta kuin ohjelmia  lataa-
maan, kaikki Nepan näppäimet löytyvät Runstopista Restoreen.
 
Itse ohjelma toimii kuin junan vessa, en  ole  kohdannut  kaatumisia  tai  muita
ikäviä juttuja ja nopeuskin on ollut kohdallaan. Ainoa mainittavan arvoinen mii-
nus on Nepan demojen toimivuus: osa toimii jotenkin, osa  ei  ollenkaan  eivätkä
efektit aina näytä siltä miltä ne aikanaan Nepalla näyttivät. Olisivatkohan koo-
darit käyttäneet muinoin hieman eksoottista koodia parhaitten  tulosten  aikaan-
saamiseksi?
 
Mistä sitten itse ohjelmia? Internet on tässäkin  suhteessa  ehtymätön  varasto,
Nepalle ja emulaattoreille omistautuneita sivuja on lukemattomia,  tässä  muuta-
mia, joissa itse usein vierailen:
 
{5http://www.c64.org
{5http://www.c64.com
{5http://www.c64audio.com
 
Jos siis nostalgiakärpänen pääsee puraisemaan, yksi vaihtoehto ovat emulaattorit
ja Amigalla Frodo, toimii hyvin ja ohjelmia on saatavilla Internetistä  tuhansia
ja taas tuhansia. 


{3        Frodo

        Tekijä:         Mathias "Amidog" Roslund, http://www.amidog.com

        Vaatii:         Amiga + PowerPC, AGA tai CGFX, 8 Mt muistia, OS 3.0,
                        WarpOS v4.0, lowlevel.library joystick-tuelle

        Yleisrvosana:   8/10

Kirjoittajan tavoittaa sähköpostitse osoitteesta marhete5@hotmail.com.
