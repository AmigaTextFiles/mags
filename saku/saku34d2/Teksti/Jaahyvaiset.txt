2
1
0 SakuByeBye.IFF 120 30
11 Saku25.IFF 0 0*

{1                           Jäähyväiset levyke-Sakulle
{1                           --------------------------





















{9Kari Ahonniska kirjoitti 23. helmikuuta 1993 Fidonetin  SF.AMIGA-viestialueella:
{9"Olisiko mielestänne tullut aika meidän Amiga-käyttäjien perustaa  käyttäjäkerho
{9valistamaan koneen hyötykäyttöä, opastamaan käyttöä muutenkin, kenties julkaise-
{9maan jonkinlaista lehdykkää, pitämään yllä PD-kirjastoa ja kenties  järjestämään
{9Amigan ympärille jonkinlaisia yleisötilaisuuksia."

Kuten Janne Sirén jo Sakussa #25 totesi, ei tainnut mies tietää, mihin nuo sanat
vielä johtaisivat. Yhdistys näki  päivänvalon,  Saku-tapahtumia  on  järjestetty
menestyksellä, PD-kirjastoakin ehdittiin kokeilla.
 
Kaiken ytimessä on kuitenkin ollut aina Saku-lehti, joka on koonnut yhteen  suo-
malaisia amigsteja vuodesta toiseen. "Jonkinlainen  lehdykkähän"  siitä  syntyi,
nyt jo kahdeksatta vuosikertaansa tallustava Saku. Formaatteja on tullut ja men-
nyt vuosien varrella, niin elektronista kuin paperista, ollutta  ja  olematonta.
HTML-lukumoottoriksi kaavailtu Amphibia ei tainnut koskaan nähdä riviäkään  koo-
dia, paperi-Saku taas jäi yhden kerran ihmeeksi.  AmigaGuide-versio  päästettiin
ansaittuun lepoon numeron 30  jälkeen,  mutta  kaikkein  pisimpään  on  taitettu
peistä levykeversion kohtalosta.
 
Levyke-Saku on ollut niin kauan ja olennaisesti yhdistyksen konkreettinen  "sie-
lu", että pakostakin mieltä  kirpaisee  sen  lopettaminen  (sanoisin  mieluummin
"eläkkeelle päästäminen"), vaikka se onkin jo pitkään ollut rajoittunut  julkai-
sumuoto ja työläs koottava. Jutut suurenevat ja kuvat paranevat, mutta DD-levyke
on valitettavasti mediana jäänyt ajan jalkoihin. Itse olen puuhannut  Sakun  pa-
rissa jo vuodesta 1994, ja kuten Pasi Kovanen tuonnempana mainitsee, ei  minulla
ollut silloin hajuakaan, mihin oikolukupesti vielä johtaisi  -  päätoimittajaksi
ja yhdistyksen puheenjohtajaksi. Mitä oikein tapahtui?
 
Yksinkertaista: Saku vei mukanaan. Niin se on vienyt monen muunkin vuosien  saa-
tossa. Osa alkuperäisistä puuhastelijoista on edelleen remmissä, osa on  poistu-
nut kuvioista ja aina tulee myös  uusia  kirjoittajia  sekä  osallistujia.  Kuka
tietää, missä formaatissa tulevaisuudessa Sakua vielä luemme tai koemme...  Seu-
raavassa Sakun entiset päätoimittajat tarinoivat levyke-Sakun eläköitymisen kun-
niaksi. Lukekaa ja muistakaa.
 

Kiitokset myös Heimo Laukkaselle, Antti Vähä-Sipilälle ja Jani Höglundille, jot-
ka eivät omien kiireidensä vuoksi valitettavasti ehtineet kirjoittaa tähän  leh-
teen, mutta vastasivat sähköpostitse ja toivottivat Sakulle hyvää jatkoa. Kiitos
Mika Makkoselle, joka teki tähänkin Sakuun aiheeseen mainiosti sopivan  kansiku-
van. Suuri ja lämmin kiitos myös Veli-Matti Vuorensyrjälle, joka on kaikki  nämä
vuodet uskollisesti hoitanut levyke-Sakun postitukset  kotiinkannon  maksaneille
jäsenille. Hiljainen mutta tunnollinen taustatyösi on  ollut  yhdistykselle  en-
siarvoisen tärkeää.
 
{5Anu Seilonen
{5thoriel@sci.fi
 
{A--------------------------------------------------------------------------------
 
Jaskarin Tomi  kasasi  aikoinaan  ristiriitaisen  vastaanoton  saavuttaneen  en-
simmäisen Sakun numeron. Esikoisesta viisastuneena seuraavaa numeroa  suunnitel-
tiin suuremmalla ryhmällä, ja lehden alkuvaiheissa tein sille  muiden  disketti-
lehtien kaltaisen lukuohjelman. Levyke-Saku oli ensimmäisiä suurempia C:llä  te-
kemiäni ohjelmia, ja lähdekoodi taatusti sen mukaista.
 
Tomin vastuulla oli jatkossa kerhon toiminnan organisointi.  Esimerkiksi  lehden
levitykseen tarvittiin kopioijaorjien verkosto (aina ei  ole  ollut  Internetiä,
lapset). Itse keskityin lehden toimittamiseen vuoden 1994 syksyyn asti,  jolloin
pääsin leikkimään sotaa.
 
Lehti tuli varsin tunnetuksi ja ilmeisesti myös melko luetuksi.  Viimeisen  toi-
mittamani numeron aikoina saimme pari sivua tilaa MikroBitissä. Pikku hiljaa mu-
kaan tuli uusia henkilöitä. Nykyisen päätoimittaja-Anun rekrysin aikoinaan oiko-
lukuhommiin, eikä raukka tainnut tietää miten pitkäaikainen pestistä tulisi.  :)
Hienoa nähdä, että harrastajavoimin voidaan vielä tehdä näin ansiokasta  toimin-
taa - enkä olisi ikinä uskonut, että mokoma levyke-Sakun ohjelma olisi  käytössä
vielä vuonna 2000. Varsinainen Y2K-ongelma, joka siis vihdoinkin poistuu (snif).
 
Nykyisin vaikutan Lappeenrannassa. Amigaa en ole omistanut kuuteen vuoteen, enkä
ole kyllä toviin nähnytkään. Toisaalta tietoliikennealalla työskentelevänä eivät
tietokoneet enää vapaa-aikana jaksa kiinnostaa.
 
Lopussa on sähköpostiosoitteeni. Olisi kiva kuulla, minne elämä on viskonut van-
hoja Amiga-aikojen tuttavia. Menestyksekästä syksyä kaikille!
 
{5Pasi Kovanen
{5Kovis@iki.fi
 
{A--------------------------------------------------------------------------------
 
18.34 2000-10-10 - Saku on the Road Trip
 
Olin jo aikeissa lähettää Anulle viestin, etten jaksa kirjoittaa mitään  muiste-
luita, mutta tässä sitä nyt istutaan toisen työkoneen  ääressä  ja  näkytellään;
ensimmäinen artikkelin lausekin (vai onko se virke) taitaa olla  jo  valmiina  -
hiiohoi ja rommia pullo!
 
Niin siis, lupasin yhdistyksen vuosikokouksessa muistella levykelehtemme alkuai-
koja ja on aika tärkeätä pitää se minkä lupaa. Jos ei muuten, niin oman itsetun-
tonsa vuoksi: voi  pitää  itseään  sanansa  mittaisena  miehenä.  Eli  kannattaa
välttää liian isoja sanoja, vai mitä olet mieltä, ystäväiseni. Olikohan  minulla
sanottavaa ja mitä halusinkaan sanoa?  Tämän  artikkelin  tarkoitus  on  lähinnä
kiittää Teitä kaikkia, jotka olette olleet mukana Sakun Road Trip -tapahtumasar-
jassa.
 
Sakun eli pidemmin Suomen Amiga-käyttäjien Unionin koossapitävänä voimanahan oli
alkujaan ja on vielä nykyäänkin erikoislaatuinen lehti, jota tukemaan  myöhemmin
perustettiin Suomen Amiga-käyttäjät ry. Lehtemme on erikoislaatuinen  monessakin
mielessä.
 
Ensiksikin se on integroinnin mestarinäyte - musiikki + teksti + kuvat +  ohjel-
ma. Toisekseen se on jaetun vastuun ja korkean työmoraalin osoitus.  Tosin  aal-
lonpohjassakin on käyty, mutta nämä kerrat ovat olleet poikkeuksia. Tästä  suur-
kiitokset päätoimittajakaartillemme. Taputtakaa itseänne selkään,  hyvin  olette
työnne tehneet. Kolmanneksi, lehtemme on myös muistanut jatkuvasti  uudistua  ja
pysyä hengissä, vaikka lukijakunta ei varmasti ole maailman suurin.  Olemme  ko-
keilleet jopa paperiformaattia - vieläkö joku muistaa Bermuda's Triangle  -nimi-
sen purkin? Siellä valmistimme Sakun  ainokaisen  paperipainoksen.  Neljänneksi,
lehtemme on jopa sisältänyt asiaa ja huumoria. Mitä enempää voi hyvältä lehdeltä
toivoa?
 
Mutta nyt armon vuonna 2000 olemme vapaaehtoisesti päättäneet  luopua  disketti-
lehdestä ja mennä täysillä mukaan Internetiin. Lehdestämme on siis tulossa  vir-
tuaalistakin virtuaalisempi. Hypertekstiähän oli  aivan  ensimmäisellä  Sakulla.
Tosin nimi "Saku" keksittiin lehdelle vasta  ensimmäisten  levykkeiden  jälkeen.
Mutta olin kertomassa levykelehtemme historiaan. Mahtuuko sinne hauskoja  sattu-
muksia?
 
Ainakin muistan ikimuistoisesti vierailuni Kotkaan Pasi Kovasen  luo  sekä  Naa-
rajärvelle Esa Heikkisen luo. Jälkimmäisestä reissusta on jopa Mikrobittiin asti
päässyt valokuva todisteena. Muistan myös raivoisasti testanneeni Saku-levykettä
tiedekeskus Heurekan demokomuutilla ja kiroilleeni  guruisasti.  Mutta  en  itse
asiassa halua muistella enempää, kirjeitä Sakuun minuun on tallella kai  satoja.
Niiden edes auttavaan käsittelyyn ei aikani tänään anna myöden. Tärkein sanotta-
vani oli siis tuolla ylempänä. Päätän artikkelini jonkinlaiseen katsaukseen.
Tietokoneen muisti on siitä merkillinen väline,  että  se  tallettaa  sisältönsä
(jos se on RAM-tyyppistä) vain niin kauan kuin virrat  ovat  päällä.  Klick,  ja
kaikki tieto häipyy! Uskoisin, että jokainen on menettänyt vähintään  8  bittiä,
kun 230 voltin jännite on yhtäkkiä jäänyt hetkeksi saapumatta koneen teholähtee-
seen. Ikävä juttu, varsinkin jos tekstiä tuli näpyteltyä enemmänkin  ennen  vii-
meistä tallennusta massamuistille. Olen elämäni varrella käsitellyt  8-tuumaisia
tietokonelevykkeitä, reikäkortin lukijaakin olen tainnut kosketella ja jopa het-
ken opiskella, miten sitä käytetään. Siitä ei ole kuin 17 vuotta.
 
Nyt on magneettinen ulkoinen media kutistunut 3,5 tuumaan tai jopa siitäkin pie-
nemmäksi. Mutta varsinainen optinen  vallankumous  on  vasta  alkamassa.  Verkon
rööreihin ollaan ihan vakavasti tunkemassa useampaa kuin yhtä aallonpituutta fo-
toneja, ja seurauksena on tietenkin verkon suorituskyvyn dramaattinen nousu. Jo-
ten tietoteollinen vallankumous on vasta alkamassa -  näin  minä  ainakin  asian
näen. Jätin tarkoituksella mainitsematta sanan DVD, sillä se on ihan oma  artik-
kelinsa. Kirjoitan sen Joskus.
 
{5Tomi Jaskari - Vanha Talvitie 10.10.2000 kello 19:00:00
 
{A--------------------------------------------------------------------------------
 
Janne Sirén toimi Saku-lehden päätoimittajana 11/1994 - 1/1996  sekä  11/1997  -
6/1998. Hän vastasi myös Pasi Kovasen jälkeen levyke-Sakun lukijaohjelman  kehi-
tystyöstä vuoden 1994 lopusta lähtien aina  lehtikoodin  viimeisimpään  versioon
saakka. Päätoimittajan uraa aloitellessaan Janne oli lukiolainen.  Nykyisin  hän
opiskelee Helsingin yliopistolla tietojenkäsittelytiedettä, avustaa  MikroBittiä
ja on osakkaana Spellpoint Software Oy:ssä.
 
                                     * * *
 
Ensimmäinen muistikuvani disketti-Sakusta, tai SAKU:sta, kuten sitä  kutsuttiin,
on aivan lehden ensimetreiltä, vuoden 1993 perukoilta. Pyöritin tuolloin Epsilon
Indin nimellä kulkenutta purkkia, joka oli kerännyt jonkin verran suosiota  Ami-
ga-käyttäjien keskuudessa. En muista, kuka  ensimmäisen  kerran  uudesta  Amiga-
käyttäjien kerhosta kanssani keskusteli, mutta Epsilon Indi päätyi joka  tapauk-
sessa jokusen sysop-käyttäjä-chattituokion (vieläkö muistatte moiset?-) seurauk-
sena  yhdeksi  SAKU:n  virallisista  levityskanavista.  Purkki  listattiin  leh-
dessäkin.
 
Commodore oli vielä elossa ja olin amigisti henkeen ja vereen, joten asian tuke-
minen tuntui luonnolliselta. Tutustuin purkkien kautta yhdistystä  puuhanneisiin
Tomi Jaskariin ja Heimo Laukkaseen, ja muutaman mutkan kautta päädyin  "ulkoasu-
poliisiksi" (kyllä, se oli ensimmäinen tittelini) SAKU:n seuralaiseksi  joitakin
kuukausia myöhemmin startanneeseen AmigaGuide-Sakuun, jota Jaskari  päätoimitti.
Tehtävänäni oli siistiä Tomi  Jaskarin  tuottamasta  raakaversiosta  lopullinen,
julkaisukelpoinen painos.
 
Varsinaisen Sakun puikoissa sorvasi Pasi Kovanen, jonka käsialaa myös lehden lu-
kijaohjelma sattui olemaan. En tiedä tarkkaa tarinaa,  mutta  ko.  lukijaohjelma
oli alun perin tehty MikroBitissä tai C-lehdessäkin mainostaneelle  Guru-levyke-
lehdelle, joka ei kuitenkaan ottanut tuulta purjeisiinsa ja hiipui nopeasti. Ko-
vanen harmitteli asianhaaroja ensimmäisen levyke-Sakun pääkirjoituksessa.
 
Kirjoittelin noihin aikoihin myös ensimmäiset artikkelini lehteen, ja  AmigaGui-
de-Sakun toiseen numeroon mennessä, joka julkaistiin  vuoden  1994  tammikuussa,
olin jo "ylennyt" lehden päätoimittajaksi, Jaskarin käyttäessä titteliä  tuotta-
ja. Tomi olikin tässä vaiheessa yhä enemmän uppoutumassa sittemmin paljon  hyvää
poikineeseen urakkaansa: rekisteröidyn yhdistyksen perustamiseen. AmigaGuide-Sa-
kua julkaistiin tuolloin erillään Sakusta, ja lehtien artikkelisisällössä, aika-
taulussa sekä oikoluvussa oli eroja. Jossain vaiheessa lehden  nimen  kirjoitus-
asustakin käytiin polemiikkia ja tultiin siihen tulokseen, että  se kirjoitetaan
normaalisti isoin kirjaimin muodossa "SAKU", mutta taivutettaessa muodossa  "Sa-
kussa". Nykyisinhän oikea kirjoitusasu on aina Saku, jossa vain  alkukirjain  on
isolla.
 
Itse näperrellessäni AmigaGuide-Sakun parissa Pasi Kovanen jatkoi  Sakun  pääme-
dian kehittelyä. Alkuperäinen SAKU tuki  vain  kaksipalstaisia  artikkeleita  ja
taustamusiikin tuki puuttui (musiikki ladattiin erillisellä  ohjelmalla),  mutta
pian yksipalstaiset artikkelit syrjäyttivät palstoituksen, jota ei  ole  vuosiin
taidettu käyttää, vaikka ohjelma sitä edelleen tukeekin. Artikkelitekstit saivat
värejä ja hakemistoa parannettiin lisäämällä mm. väliotsikot. Myös  lehden  jut-
tuaiheet laajenivat, haastatteluun saatiin jonkun  kontaktin  kautta  kotimainen
Dance Nation -yhtye, jonka Sakussakin käytetyn pressikuvan muistan ihmetyksekse-
ni nähneeni myös Avussa tms. lehdessä kesämökillä. Oli siinä teini-Jannella  ih-
mettelemistä kerrakseen.
 
Seitsemän Saku-lehden ja noin vuoden puurtamisen jälkeen Pasi  Kovanen  ilmoitti
lähtevänsä armeijaan, myyvänsä Amigansa ja hakevansa Saku-lehden  päätoimittajan
tehtävään jatkajaa. Viestit taisivat tuolloin kulkea  mm.  Fidonetin  perustetun
SF.AMIGA.SAKU-alueen kautta. Halukkaita ei  tuntunut  liiemmin  löytyvän,  joten
lähetin "työhakemuksen" Kovaselle, joka ojensi  valtikan  kouraani  ilomielin  -
olinhan sentään  puuhastellut  AmigaGuide-versiota  lehdestä  jo  jonkin  aikaa.
Työmääräni lisääntyi siis melkoisesti: sain työstettäväkseni  nyt  paitsi  Sakun
levyke- ja AmigaGuide-versiot, myös lehtikoodin, joka oli melko kimurantti  kasa
C-pätkiä.
 
Sain kuin sainkin lehtikoodin kääntymään seuraavan numeron (#8) julkaisuun  men-
nessä. Ensimmäiset parannukseni olivat lähinnä  kosmeettisia:  selkiytin  lehden
tiedosto- ja hakemistorakenteen nimeämistä. Lehtikoodi oli edelleen lähes täysin
Kovasen käsialaa, executablesta  löytynyttä  piiloviestiä  myöten:  "Onkos  kiva
lueskella softan käännettyä versiota?? :) Tätä  viestiä  ei  Sakussa  tulosteta-
kaan!" Lörpöttelin ensimmäisessä pääkirjoituksessani mantroja,  joita  myöhemmät
päätoimittajatkin ovat tuntuneet toistelevan - lisää apua tarvitaan ja lukijaky-
selykin on usein ollut ajankohtainen:
 
"Tämä on sitten minun  ensimmäinen  disketti-Sakuni.  AmigaGuide-puoltahan  olen
toimittanut alusta alkaen reilut puoli vuotta. Nyt kaikki piti tehdä kahdesti  -
molempiin lehtiin erikseen erilaisten  leveyksien  ja  kuva-asettelujen  vuoksi.
Toivottavasti lopputulos on kaiken sen  puurtamisen  arvoinen.  Artikkeleita  on
tippunut varsin nihkeästi vaikka viimeisten viikkojen aikana niitä tulikin  var-
sin kiitettävästi. Enemmän aktiviteettia kaivataan silti... Sakua ei voida tehdä
ilman Sinun, hyvä lukija, apua.  Lähetelkää  myös  vastauksia  lukijakyselyymme,
sillä tarvitsemme palautetta ja joku onnellinen voittaa myös palkinnon.  Marras-
kuussa tapaamme taas!"
 
Vuoden 1995 kesällä keräsin Saku-lehden formaatin ensimmäistä kertaa spesifikaa-
tioksi, joka julkaistiin mahdollisia halukkaita vaihtoehtoisten  lukijaohjelmien
tekijöitä varten. Ainakin yksi projekti lukijaohjelman  tekemisestä  PC:lle  oli
jossain vaiheessa käynnissä, ja aivan viime vuosina muutama vaihtoehtoinen luki-
ja on Amigallekin ilmestynyt, vaikka suurempaa numeroa niistä ei ole tehty. Dis-
ketti-Sakun rajoitukset muuten tiedostettiin jo tällöin, ja tilalle  kaavailtiin
HTML-lehteä, jolle tehtäisiin pikku-Amigoillakin toimiva lukija, Amphibia (nimen
muuten satuin minä tietosanakirjasta bongaamaan, tarkoittaa sammakkoeläimiä  la-
tinaksi). Suunnittelutyötä ehdittiin tehdä, mutta varsinaista koodia ei  tainnut
koskaan syntyä.
 
Levyke-Sakun pulskimpia numeroita kohtasi myös toistuvasti tilaongelma:  yhdelle
DD-korpulle kun mahtui vain sen verran tavaraa, ja yhteensopivuuden nimissä piti
vieläpä pitää kiinni OFS-standardin mukaisesta formaatista. Virittelin lukijaoh-
jelmaan kahden levykkeen tukea, josta ei kuitenkaan noihin aikoihin koskaan  oi-
kein tullut mitään - paitsi jokunen kakkoslevykettä pyytävä virheilmoitus ongel-
matilanteissa. Yritimme nimittäin tuolloin sulloa kotiinkantoa varten kaksi  le-
vykettä pakattuna yhdelle, mutta emme onnistuneet rakentamaan luotettavaa ja yh-
teensopivaa purkumekanismia. Lehti pysyi siis yhdellä levykkeellä, vaikka ohjel-
makoodiin jäikin lojumaan heikko kahden levykkeen tuki.
 
Toinen rasite oli kahden lehtiformaatin ylläpitäminen: kaikki tekstit piti  muo-
toilla kahteen kertaan, sillä levyke-Sakun ruudunleveys oli 80 merkkiä ja Amiga-
Guidessa taas suosittiin 75-merkkisiä rivejä. Kun sitten joukossa oli  superpit-
kiä tai runsaasti kuvitettuja juttuja Ville-Pertti Keinosen C-kurssien  tai  Esa
Heikkisen elektroniikkajuttujen tapaan, työmäärä oli melkoinen - ja tulihan sitä
virheitäkin välillä tehtyä, mistä syystä Errata-palstakin perustettiin.  C-kurs-
sit olivat omanlaisensa rumba, kun koodiesimerkkien aaltosulut eivät  levyke-Sa-
kussa saaneet aloittaa riviä, sillä samaisella merkillä aloitettiin rivin  väri-
koodi. Toisaalta esimerkkikoodit ja käytetty tekstinmuotoiluohjelma  aiheuttivat
lisätyötä.
 
Entä muistaakohan kukaan, että Saku #9 ei alkujaan toiminut AmigaOS 1.3:lla, kun
olin erehtynyt käyttämään yhtä 2.0:n kutsua.  Liekö  SAKU9FIX.LHA-korjauspaketti
vielä jollain kiintolevyllä jossain pölyä keräämässä...
 
Jatkoin lehden parissa pakertamista aina vuoden 1996  alkuun,  Saku-numeroon  16
saakka, pitäen kiinni silloisesta julkaisurytmistä: lehti julkaistiin tarkalleen
kahden kuukauden välein. Olin tuolloin saanut töitä MikroBitistä ja  ylioppilas-
kirjoitukset häämöttivät edessä, joten suurin into ja  aika  Sakun  viilaamiseen
oli kadonnut.

Jatkajaksi löytyi Esa Heikkinen, joka lyhyen puhelinkeskustelun jälkeen vastaan-
otti tehtävän. Esa sai evästykseksi mm. Sakun lähdekoodit, mutta tietääkseni hän
ei niillä koskaan mitään arkistointia kummempaa tehnyt. Esa otti kuitenkin  pää-
toimittajan haasteen innostuksella vastaan  ja  Saku  pysyi  julkaisurytmissään,
kunnes yhdistyksen virheelliset linjavedot Amphibia-projektin  suhteen  sotkivat
kuviot.
 
Suomen Amiga-käyttäjät ry:n ja Amiga-yhteisön vaikeudet vuosina 1996-1997 on do-
kumentoitu laajalti jo aikaisemmissa historiikeissa (ks. esim. Saku #25),  mutta
uutta potkua Amiga-toiminta sai vuoden 1997 alussa Gatewayn ostettua konemerkin.
Hallituksessa keksimmekin puuhata syksylle  1997  Saku-tapahtumaa  ja  julkaista
siellä levykkeellä levyke-Sakun koodiin  perustuvan  erikoisnumeron.  Tapahtuman
myötä usko yhdistykseen alkoi taas  palailla  ja  Saku-lehteä  kaipailtiin.  Esa
Heikkisellä oli omat kiireensä, joten  palasin  väliaikaiseksi  päätoimittajaksi
aina Sakun viisivuotisjuhlanumeroon saakka, ennen  kuin  kesällä  1998  oli  oma
aikani astua varusmiespalvelukseen. Ympyrä sulkeutui.  Uudeksi  päätoimittajaksi
suostuteltiin Anu Seilonen, joka oli jo pitkään hoitanut lehden oikolukua.  Tein
Anulle laajat ohjeet levyke-Sakun tekoon - tietotaidon  siirtämisen  haasteelli-
suus oli opittu kantapään kautta.
 
En kuitenkaan jättänyt levyke-Sakun ohjelmakoodin kehittelyä sikseen, vaan ehdin
kirjoittaa sen suurilta osin uusiksi, vaikka tätä ei ulkoisesti aina huomaakaan.
Ohjelma on kuitenkin paljon alkuperäistä stabiilimpi ja nopeampi, ja tulihan  se
kunnollinen kahden levykkeen tukikin aikanaan (itse asiassa koodi tukee  tarvit-
taessa vaikka satoja levykkeitä :-), kun  luovuttiin  suosiolla  ideasta  pakata
kaksi levykettä yhdelle. Jopa grafiikakortit saivat rajoitettua tukea, kun  ala-
palkin copper-listan käytölle tarjottiin vaihtoehtona 32-värin ruutupalettia.
 
Paljon vettä on virrannut siltojen alta sen jälkeen, kun vuonna 1995 yhdistyksen
ensimmäisessä kokouksessa varovaisesti ehdotettiin,  että  jotain  uutta  (HTML)
pitäisi saada. Disketti-Sakun kiistaton tunnelma  ja  tietynlainen  kulttistatus
ovat tehneet sen lopettamispäätöksestä vaikean, eikä yhteensopivuudesta vanhojen
Amigoiden kanssa kovin helpolla haluttu luopua.
 





























Yli viisi vuotta myöhemmin tuo ehdotus on kuitenkin viimein muuttunut päätöksek-
si, joka tämän viimeisen levyke-Sakun myötä myös toteutetaan. Ehkäpä aika  olisi
ollut kypsä jo aikaisemmin, mutta viimeistään uuden, loistavan HTML-layoutin  ja
alati  muuttuvan  Amiga-tulevaisuuden  myötä   vanhan   sotaratsun   siirtäminen
eläkkeelle tuntuu kiistattomalta ratkaisulta. HTML:kin  on  tullut  pitkän  tien
vuodesta 1995. Levykelehdet olivat pitkälti 80- ja  90-lukujen  vaihteen  tuote,
joten on pienoinen ihme, että levyke-Saku pystyi säilyttämään suosionsa  uudelle
vuosituhannelle saakka.
 
Mieleeni nousee vain yksi selitys: ainutlaatuinen joukko ihmisiä onnistui  kerta
toisensa jälkeen luomaan ainutlaatuisen  julkaisun,  johon  tekee  mieli  palata
myöhemminkin. Toivon hartaasti, että tämä tunnelma jatkuu nykyisen  HTML-julkai-
sun ja, ken tietää, muiden tulevaisuuden mediaformaattien "sivuilla". Sen  minkä
menetämme historiallisessa tunnelmassa, voitamme  moninkertaisesti  informaation
näyttävyydessä ja käytettävyydessä. Lisäksi pääsemme eroon monen  formaatin  on-
gelmasta; AmigaGuidestahan luovuttiin jo aikaisemmin. Nyt on  aika  luoda  uutta
tunnelmaa ja uusi legenda.
 
Lämmin kiitos teille kaikille, jotka teitte levyke-Sakusta unohtumattoman  koke-
muksen. Olen iloinen ja ylpeä, että sain  olla  tekemässä  kanssanne  historiaa.
Seitsemän vuotta ja 34 numeroa ei nimittäin ole mikään  pieni  saavutus  -  edes
pienelle, suurelle sammakolle.
 
{5Janne Sirén
{5siren@mikrobitti.fi
 
PS. Yksi erityisen hauska muisto levyke-Sakun vuosilta liittyy  lehden  kansiin.
Alkuperäisellä päätoimittajakaudellani levyke-Saku  sai  erilliset  kannet,  tai
tarkemmin kannen. Joku heitti leikillään Sakunetissä palautteen, että  jos  leh-
dellä on kansi, niin pitäähän sillä olla myös takakansi.
Palautteeseen vastattiin huumorilla: takakannen näkee, kun valitsee etukannen ja
katsoo monitorin taakse. Muutamaa vuotta myöhemmin teimme Anun  kanssa  vitsistä
vitsin, kun Saku #30 sai takakannen - joka oli kuva  näytöstä  takaapäin.  Kuvan
nappasi digitaalikameralla Tapani Tanskanen varamonitoristaan, joka ei kuvan ot-
tohetkellä ollut edes käytössä.
 
Toinen huumorin kukkanen tuli Saku 99:n järjestäneen hallituksen  kaudella,  kun
joku keksi, että Sakussa vieraillut saksalainen, Jens Schönfeld, ja puheenjohta-
jamme Tomi Jaskari näyttävät samalta. Onneksi molemmista  löytyi  vieläpä  hyvät
kasvokuvat, jotka  läiskäistiin  samaiseen  Saku-lehden  numeroon  hieman  erään
päivälehden viikkoliitettä muistuttaen...
 
Kiitos hymyistä vastuullisille. :-)
 
{5Janne
 
{A--------------------------------------------------------------------------------
 
On hämmästyttävä nähdä miten asiat muuttuvat. Ei ole kauaa siitä, kun  lukijaky-
selyiden tuloksista näki, että Sakun levykeversio oli  ylivoimaisesti  suosituin
formaatti. Kymmenisen numeroa sitten oli HTML-formaatti vasta juuri  tullut  uu-
tuus, jota melko harva halusi käyttää. Perinteinen Saku kun oli paljon livakampi
käyttää kuin raskas HTML-pohjainen toteutus.
 
Mutta tekstipohjaiset, nopeat sovellukset näyttävät kuolevan pois. Onhan  hiiren
kanssa huseeraaminen helpompaa käyttäjälle - vai onko? Ennen vanhaan sivut vaih-
tuivat nuolinäppäimiä painelemalla salamannopeasti, nyt klikkaillaan linkkejä ja
odotellaan. Helsingin pojjaat ei odottele, kun niillä  on  kiinteä.  No,  on  se
kiinteä tulossa tänne korpeenkin. Saunalahtikin tuossa juuri pari viikkoa sitten
lähetti asiakaskirjeen, että nyt saisi alle kahdella sadalla kuussa  (ja  ilmei-
sesti myös maassa) kiinteätä, mutta eipä ole vielä vastausta kuulunut kun  kyse-
lin, että mitenkähän tänne Naarajärvelle... Ei taida saada...
 
Jossain vaiheessa Amiga Zonen alkutaipaleella, kun webistä ei ollut  vielä  tie-
toakaan ja modeemien nopeudet alkoivat kasvaa,  ideoimme  WWF-Readerin  tekijän,
Veli-Matti Linnun kanssa purkkisoftaa,  joka  tarjoaisi  käyttäjälle  graafisen,
hiiriohjatun käyttöliittymän, kun käytettäisiin sitä varten suunniteltua  termi-
naaliohjelmaa. Toiminnot tapahtuisivat hiiren klikkauksilla ja erilaiset valikot
olisivat voineet koostua IFF-brusheista. Purkki voisi myös lähettää koodia ajet-
tavaksi terminaalille, ja tällä tavoin lähes  mikä  tahansa  olisi  mahdollista,
esimerkiksi todella upeat online-pelit, joista  varsinkin  monilinjaisissa  pur-
keissa voisi tulla supersuosittuja.  Tiedostojen  siirto  onnistuisi  kumpaankin
suuntaan yhtäaikaa ja boxia voisi  käyttää  samalla,  vaikkapa  chattia  toisten
käyttäjien kanssa.
 
Sitten tulikin web. Mitä se tarjoaakaan? Graafisen käyttöliittymän,  jota  klik-
kaillaan hiirellä. Sitä käytetään varta vasten suunnitellulla terminaalilla (web
browser). Myös ohjelmien ajo käyttäjän koneessa on mahdollista (Java).  TCP/IP:n
perusluonteeseen kuuluu että asioita voi tehdä yhtäaikaa. Omituista -  haaveemme
toteutui, joskaan ei ihan siinä muodossa kuin odotimme.
 
Niin myös Sakusta ideoitiin graafista versiota. Jaskarin  Amphibia  taisi  sekin
olla hyvin lähellä sitä, millainen Saku nykyisyydessään  on  HTML-  formaatissa.
Tämäkin idea lopulta toteutui, mutta aivan erilaisena kuin sitä alunperin  kuvi-
teltiin.
 
Levykelehti on nopea lukea, mutta hidas luoda. Itse edesmenneenä päätoimittajana
muutaman numeron ehdin kasata ja kyllä siinä tuhoton homma oli joka kerta.  Nyt-
kin kun teen kotiteatteriaiheista juttuani loppuun, täytyy tehdä hieman esityötä
mm. kuvien kanssa jotta Anu voisi keskittyä  oleellisempaan  eli  oikolukuun  ja
muotoiluun. Pelkkä kuvien paikalleen asettelu on melkoinen homma,  puhumattakaan
siitä että nykyaikaiset kuvat on aluksi konvertoitava  16-värisiksi  ja  sopivan
kokoisiksi. Kuvista on tehtävä eri versiot HTML-levitystä ja  levykelehteä  var-
ten.
 
Yhteistä uusille formaateille on se, että peruskoneessa ne ovat hitaita.  Perus-
kone tarvitsisi tekstipohjaisen formaatin. No, olihan vielä hetki sitten  Amiga-
Guide, mutta sekin on nyt kuollut pois. Kun nyt  levyke-Saku  loppuu,  ei  Amiga
500:lla ole enää mahdollista lukea Sakua kovin kätevästi. Mutta kehitys kehittyy
- lieneekö kellään enää tosikäytössä Amiga 500?
 
{5Esa Heikkinen
{5oh4kju@sci.fi
