2
1*

{3                                   Proxy '99
{3                                   ---------
 
                                  Antti Pyykkö
 
 
Jotenkin näin siinä kävi:
 
 
{3Keskiviikko 7. huhtikuuta - Proxy-aatonaatto
{3--------------------------------------------
 
On keskiviikko 7.4., ja aikaa Proxyihin on enää kaksi vuorokautta. Irkkailen ta-
valliseen huolettomaan tapaani #amigafin-kanavalla, kun Timpsa sattuu  kysymään,
voisinko lähteä seuraavana päivänä käymään hänen kanssaan  pakettiautollani  pi-
kaisesti Kokkolassa. Pitäisi kuulemma hakea äänentoistolaitteita Proxyja varten.
Suostuin, sillä en todellakaan osannut aavistaa, mikä minua odotti.
 
 
{3Torstai 8. huhtikuuta - Proxy-aatto
{3-----------------------------------
 
Seuraavana päivänä ajelin täältä Sievistä naapurikaupunkiin  Kannukseen.  Timpsa
selitteli puhelimessa melkoisen yksityiskohtaisia ajo-ohjeita  etsiessäni  tietä
Oravan talolle: "Joo, nyt on semmonen  tiukka  mutka  oikeaan.  Ja  nyt  sä  oot
alamäessä, eikö niin? Nyt käänny vasemmalle." Perille päästyäni vastaani  ovelle
kömpivät Timpsa sekä sangen unisen näköinen Duet.
 

Duetin kiskottua aamukahvit naamariinsa pääsimme roudaamaan kasan sekalaista ta-
varaa partypaikalle Kannuksen vapaa-aikakeskukseen. Tietokoneita,  verkkokortte-
ja, hubeja, switchi ynnä muuta. Kamat piilotimme erääseen sivuhuoneeseen. Sitten
paikalliseen sähköliikkeeseen, josta toimme mukanamme  muutamia  työmaakeskuksia
ja ison kasan sekalaisia sähkökaapeleita. Pitäähän partykansalle sähköäkin  saa-
da. Kello neljän maissa iltapäivällä lähdimme viimein ajelemaan Timpsan ja  Due-
tin kanssa kohti Kokkolaa.
 
 
{3Komeat Proxy-miehet hankkivat äänentoistoa
{3------------------------------------------
 
Liike, josta Timpsa äänentoistoa aikoi vuokrata,  oli  nimeltään  Kokkolan  Lai-
tevälitys ja sijaitsi Ventuksentiellä. Sen enempää ei kukaan meistä sitten liik-
keestä tiennytkään. Kokkolaan päästyämme harhailimme päättömästi ja yritimme et-
siä kyseistä liikettä. Lopulta Timpsa kävi kyselemässä lisätietoja jostakin pai-
kallisesta liikkeestä. Selvisi, että etsimämme pulju ei edes sijainnut  Kokkolan
keskustassa, vaan hieman syrjemmässä. Liike kuitenkin löytyi lopulta, ja perille
saavuimme jopa viisi minuuttia ennen sulkemisaikaa.
 
Liikkeessä Timpsa vielä mietiskeli hieman eri vaihtoehtoja vuokrattavalle  pake-
tille. Sattuipa myös möläyttämään laitteiden rikkoutumismahdollisuudesta,  jonka
johdosta liikkeen omistaja alkoi näyttää melko hapanta  naamaa.  Mutta  kummasti
ilme hänelläkin kirkastui Timpsan  mainitessa  sanan  "vakuutus".  Empivä  kanta
muuttui suoranaiseksi tyrkytykseksi, ilmeisesti hyvien vakuutusrahojen toivossa.
Kotvan kuluttua saimmekin alkaa kanniskella 18" subbareita ynnä muuta kivaa kel-
larikerroksesta pakettiauton kyytiin. Raskasta hifiä, täytyy myöntää. Noin 51000
markan rojut ja 5 kilowattia kyydissämme lähdimme navigoimaan takaisin  Kannusta
kohti.
 
{3Komeat Proxy-miehet keskustelevat ja tekevät fyysistä työtä
{3-----------------------------------------------------------
 
Kannukseen päästyämme Timpsa tarjosi koko kolmikolle Proxy Organizingin  laskuun
juhla-aterian paikallisella grillillä (3 x tuplahampurilainen +  1,5l  kokista).
Sitten ajelimme taas itse partypaikalle ja aloimme raahata äänentoistoa  sisäti-
loihin. Paikallisen puhelinyhtiön heputkin olivat käyneet säätämässä nettiyhtey-
det kuntoon. Letku oli kyllä pelottavan hidas, vain 256 kilobittiä per  sekunti.
Timpsa osasi kertoa senkin, että Kannuksesta Kokkolaan menee 155-megainen letku,
mutta Kokkolassa ei yksinkertaisesti ollut tarjota meille eteenpäin kaistaa kuin
256 kiloa. Proxyille piti alkujaan tulla jopa 2 Mbit/s  -letku,  mutta  Kokkolan
päässä ei moista saatu ajoissa valmiiksi rakennettua. Ilmeisesti kyseinen  letku
valmistuu vasta pari viikkoa Proxyjen jälkeen.
 
Joka tapauksessa kiertelimme Duetin kanssa  pitkin  vapaa-aikakeskusta  miettien
käytännön järjestelyitä, kuten ovien lukitsemista,  kaapelien  vetelemistä  ynnä
muuta. Iltasella sitten saapui Ylivieskasta myös DJ-remmi paikalle lopun  äänen-
toiston kera. Uurastus keveni osaltamme hieman, sillä nyt meitä oli kolmen ihmi-
sen sijaan jo viisi heppua  paikkoja  järjestelemässä.  Hiljalleen  alkoi  käydä
selväksi, etten pääsisi kotiin nukkumaan ainakaan seuraavaan  neljään  vuorokau-
teen. Alla oli unta edellisestä yöstä vain noin kolme tuntia, ja  väsymys  alkoi
painaa. Mutta kun nukkumiseenkaan ei ollut aikaa, niin minkäs teet?
 
Yhdentoista maissa illalla totesimme Duetin kanssa ansainneemme lonkerot.  Turha
sitä on itseään työllä tappaa ennen partyja. Mutta pitihän se arvata, että kohta
alkaa kännykkä piristä ja Timpsa kysellä olinpaikastamme.  Siinä  yritin  sitten
selittää, että "me ostetaan vaan tupakkaa,  tullaan  ihan  kohta"...  Päästyämme
viimein takaisin partypaikalle olivat Timpsa & kumppanit saaneet jo  organiseri-
lavankin pystytettyä. Saimme Duetin  kanssa  murhaavia  katseita  osaksemme,  ja
Timpsa kertoi syynkin: Lava oli kuulemma ollut helvetin raskas  pystyttää.  Kan-
noimme muutaman pöydän ja Duetin tietokoneet (Penttijumi + Amiga)  ständille  ja
kasasimme ne sinne. Liikuntasalin erästä laitaa komisti myös kolmen metrin  kor-
keudessa koko seinän pituudelta kulkeva parveke, jonne päätimme  viedä  switchin
ja myöhemmin myös omat tietokoneemme.
 
 
{3Ruokaa, verkkoa ja unta
{3-----------------------
 
Puolen yön maissa Timpsa julisti menevänsä kotiinsa nukkumaan. Suolaa minun uni-
sille haavoilleni. Lähdimme kuitenkin Duetin kanssa  viemään  Timpsan  kotiinsa.
Kotoaan Timpsa kaivoi samalla pari IP-osoitetta, joilla kuulemma voimme testail-
la verkon toimivuutta. Toivotettuamme Timpsalle hyvät yöt oli jälleen aika suun-
nistaa kohti partypaikkaa. Kävellessämme Timpsan pihan poikki autoa  kohti  Duet
kuitenkin muisti erään tärkeän seikan. "Nälkä!" Enempää sanoja ei sitten tarvit-
tukaan. U-käännös ja Timpsan ikkunaa koputtelemaan. "Timpsaaaa, anna meille ruo-
kaaaa!" Pahaa-aavistamaton Timpsa päästi meidät vielä  sisään...  Jääkaappi  oli
rosvottu alta aikayksikön, eikä edes hedelmätarjotin säästynyt nälkäiseltä orga-
niserikaksikolta. Sitten olikin vuorossa pikainen perääntyminen takaisin  vapaa-
aikakeskukseen.
 
Syötyämme oli vuorossa verkkokaapeleiden vetelyä, aluksi kellarin  reitittimeltä
switchiin ja switchistä salin poikki  lavalle.  Kun  kaapelointi  oli  kunnossa,
kävimme softapuolen kimppuun. Vajaavaisilla tiedoillamme sähelsimme sitten verk-
koa toimintakuntoon, aluksi Duetin Linuxiin. Alussa homma tuntui melkoisen  toi-
vottomalta, mutta helpottui yllättävästi huomatessamme, että  Duetin  kernelistä
puuttui osa verkkotuesta. Kernelin käännön aikana otin Duetin  PCMCIA-verkkokor-
tilla varustetun A1200:n käsittelyyni, ja AmiTCP/IP 4.3:n avulla Amyn  verkotta-
minen tuntui sujuvan ainakin jossain määrin helpommin kuin Linuxin. Ainakin  ai-
kaa kului vain murto-osa. Joka tapauksessa jonkin ajan kuluttua saimme  jo  pin-
gailtua toisiamme, ja kun broadcast-osoitteen pingailu  kertoi  myös  mystisestä
kolmannesta koneesta, päättelimme sen  toimivan  gateway-koneena.  Nyt  pääsimme
viimein myös ulkomaailmaan. Joten ei kun irkkaamaan ja  warettamaan.  Ja  nukku-
maan, sillä kello näytti aamukuutta.
 
 
{3Perjantai 9. huhtikuuta - Proxy-päivä
{3-------------------------------------
 
Muutaman tunnin kuluttua oli vuorossa jälleen helvetillinen herätys Timpsan pot-
kiessa väsynyttä organiser-kaksikkoa hereille jo aamuyhdeksän jälkeen.  Vuorossa
lisää säätelyä ja roudailua. Olin niin pahasti univeloissani, etten  enää  jaksa
muistaa, mitä kaikkea oikein teimme kyseisenä perjantaiaamuna. Hämärien  muisti-
kuvien perusteella taisimme käydä hakemassa Kannuksen lukiolta videoprojektorin.
Mieleen syöpyi myös organiserijääkaapin kantaminen. Timpsa oli nimittäin jostain
varastoistaan kaivanut ilmeisesti vanhan, mutta toimivan  (ja  ISON)  jääkaapin,
joka päätettiin raahata  partypaikalle.  Vielä  jääkaappia  kantaessani  kirosin
isoon äänen, jotta mitä helvettiä me tällä jääkaapilla oikein tehdään. Myöhemmin
sekin selvisi, ja olin iloinen siitä, että jääkaappi tuli raahattua partypaikal-
le. Kaapissa tosin säilytettiin hieman erilaista tavaraa kuin Timpsa ehkä  alku-
jaan oli suunnitellut. Puolen päivän maissa päätin ottaa aikalisän ja köröttelin
silmät puoliummessa kotiin. Yllättäen untakaan  ei  tarvinnut  montaa  minuuttia
odotella. Hädin tuskin jaksoin kännykkäni ajastimesta  tilata  herätyksen  puoli
kolmeksi iltapäivällä.
 
Kännykän alkaessa piipittää puoli kolmen maissa totesin olevani edelleen  kuole-
manväsynyt. Mieleeni alkoi hiipiä synkeitä ajatuksia tietokoneiden  tai  ainakin
Amigani kotiin jättämisestä. Kokemuksen syvä  rintaääni  tiesi  kertoa  koneiden
pakkaamiseen tuhlaantuvan helposti puoli tuntia, eikä minulla  ollut  paljonkaan
ylimääräistä aikaa saati energiaa. Kolmen jälkeen  kuitenkin  voitin  itseni  ja
aloin pakata koneita. Kuusnelosen pakkaaminen ei ollut niinkään hirvittävä teko,
kunhan sulloi kaiken tarvittavan matkalaukkuun, mutta Amigassa oli kiinni  tuhat
ja yksi kaapelia, ja työpöydän alla majaileva johtoviidakko aiheutti sekin  oman
lisänsä urakkaan.
 
Loppujen lopuksi kaikki tarvittava tietotekniikka oli saatu kanniskeltua autoon,
ja oli aika suunnistaa kohti Nivalaa, sillä kyydissäni  partyille  matkasi  myös
Timor, muuan hyvä ystäväni. Päästyäni perille muutamaa minuuttia yli neljän  oli
vuorossa pakkaussessio, joka meinasi aiheuttaa masennusta. Koneet  oli  tungettu
auton peräluukkuun alle viidessä minuutissa. Perhanan PC-luuserit, pääsevät  ai-
van liian helpolla. Sitten nokka Sievin läpi kohti Kannusta.
 
Kannukseen pääsimme sopivasti kuudeksi. Duet oli kuulemma ehtinyt jo  kaipailla-
kin meikäläistä. Ei liene vaikea arvata, että hommiinhan siinä jouduttiin  saman
tien. Saliin oli poissaoloni aikana saatu kuljetettua lukiolta pöydät. Duet  oli
lätkinyt saatavilla olleet hubit pöytien päähän ja kiskonut niihin jo verkkokaa-
pelitkin. Innokkaimmat partyilijat oli jo päästetty koneidensa kanssa sisään, ja
lisää ihmisiä valui sisään pikku hiljaa. Yhdessäkään pöydässä tosin ei vielä ol-
lut sähköä. Samapa tuo, sillä partyjen viralliseen alkamisaikaan oli  vielä  yli
tunti.
 
Kaikilla muilla organisereilla tuntui olevan melkoinen kiire, ja kun Duet huoma-
si meikäläisen seisoskelevan kädet taskuissa keskellä salia, tuli  pikainen  ko-
mennus sähköjä vetelemään. Mikäpä siinä sitten enää auttoi. Timorin avustuksella
vetelin sähköjä pöytiin, ja sain jokaiseen pöytään sähköt ennen deadlineä. Hassu
juttu, miten kädet alkoivat haista  rakennustyömaalta.  Mutta  mitäpä  sillä  on
väliä. Kun partyt virallisesti alkoivat, päätimme Timorin  kanssa  pitää  pienen
hengähdystauon.
 
 
{3Kadonneiden multimediakaiuttimien arvoitus
{3------------------------------------------
 
Perjantai-ilta kului partykansan avittelussa ja  sekalaisen  organisoinnin  mer-
keissä. Ohimennen kuulimme pihalla tupakoidessamme jonkun HiRMU-ihmisen varasta-
neen salista erään pahaa-aavistamattoman PC-luusban multimediakaiuttimet. HiRMUt
näkyivät pystyttäneen leirinsä kauas toiselle puolelle parkkipaikkaa, missä  mo-
komat lauloivat ja turisivat nuotiolla.
 
 
{3Wanha kunnon musacompo
{3----------------------
 
Ennen puolta yötä oli aika kaivaa wanha kunnon kuusnelonen peräluukusta ja  pai-
nua musaskabaa pitämään. Ständillä oli jo valmiina Duetin  videomonitori,  joten
homman piti olla helppo. Pian selvisi, että tarvitsin jatkojohdon  RCA-kaapelil-
leni, mutta niitähän lavalla hihhuloivilla DJ-sedillä varmasti olisi yllin  kyl-
lin. Kaapelin löytäminen osoittautui yllättävän haastavaksi.  Kaapeli  kuitenkin
löytyi, ja nepakin saatiin viriteltyä audiolaitteistoon.
 
C64-musacompoon oli tullut määräaikaan mennessä vain kaksi toisistaan melkoises-
ti poikkeavaa tuotosta. Ensimmäisenä oli vuorossa  Flex/Artline  Designs  sangen
oldschool-tyylisellä piisillään. Piisin aikana pyörivä scrolleri osasikin kertoa
käytetyn rutiinin olevan niinkin vanha kuin vuodelta 1990. Ja toisena  oli  vuo-
rossa Deetsay/Panic sangen ...mielenkiintoisella ... kokeilevalla kappaleellaan.
 
Piisien  soittelun  jälkeen  pikaisesti  nepa  takaisin  matkalaukkuun.  Samalla
päätimme Duetin ja Timorin kanssa viimeinkin kantavamme omat koneemme ylös  par-
velle. Kun koneet oli saatu paikalleen ja todettu toimiviksi, oli kello  vaivih-
kaa hiipinyt lähes kolmeen yöllä. Partyt  olivat  jo  kovastikin  käynnissä,  ja
omalta osaltani tärkeimmät  velvollisuudet  olivat  jo  takanapäin  C64-compojen
myötä.
 
Painuimme siis kolmen miehen voimin pakuun, minä, Timor ja Duet. Ja kuinka olla-
kaan, alta aikayksikön myös Mehtacone (Tak, Phobic ja Matti) ilmaantui  paikalle
nähdessään dA PoSSun ja hipsivät sikaosastolle hekin. Hetken  kuluttua  istuimme
kaikki sikaosastolla turisemassa niitä näitä. Ja hauskaa riitti! Luulisin,  että
menin itse nukkumaan noin aamuseitsemän maissa. Nukkumapaikkamme oli yläkerrassa
sijaitseva melko hiljainen huone, jossa oli ikkunat partysaliin ja jossa sijait-
sivat salin valo- ja ilmastointikytkimet. Ja uni maittoi.
 
Heräsin seuraavana päivänä yhden maissa  kännykän  pirinään.  Kannuksessa  asuva
setäni soitteli ja kutsui minut ja partyihin osallistuneen serkkuni syömään. Mu-
tisin luuriin tulevamme pian, ja kömmin pystyyn. Oloni ei ainakaan vielä  tuntu-
nut hirvittävän vakaalta. Mutta toisaalta mahani  muistutti  edellisestä  kunnon
ruokailusta kuluneen yli kaksi vuorokautta, joten nälkä  veti  pisimmän  korren.
Paku alle  ja  viiden  kilometrin  huviajelun  jälkeen  oli  vuorossa  ruokailu.
Syötyämme päätimme serkkupojan kanssa, että eiköhän vielä mennä pikkuisen ruoka-
levolle.
 
 
{3Kadonneiden multimediakaiuttimien metsästys
{3-------------------------------------------
 
Yllättäen nekin nokoset kestivät lopulta useita tunteja ja  päättyivät  kännykän
infernaaliseen pirinään. Timpsahan se siellä, kukapas muukaan. Ja takaisin  par-
typaikalle. Poissaoloni aikana oli kuulemma järjestetty pikainen CD-levynheitto-
kilpailu. Voittaja sai valita palkinnokseen joko pullon olutta tai  pullon  lim-
saa. Voittaja oli kuulemma kuitenkin niin hirveässä kunnossa, että valitsi  suo-
siolla pullon limsaa. Partyt jatkuivat, tosin valitettavasti ilman  nettiyhteyk-
siä. Ilmeisesti partysalin warettajat pistivät reitittimen niin tukkoon, että se
ajoi itsensä ja portit alas ja resetoi itsensä. Mikä parasta,  kukaan  partypai-
kalla olevista ei omannut tietotaitoa kyseisen reitittimen konfigurointiin,  jo-
ten se siitä netistä. Ketäpä se olisi edes kiinnostanut.
 
Iltapäivälle oli päätetty järjestää myös musiikkikilpailujen uusintasoitot. Taas
jouduin neban kanssa räveltämään ja soittamaan piisit uudemman  kerran.  Onneksi
sen jälkeen ei enää hirvittävän paljoa pakollista tekemistä ilmaantunut, ja kes-
kityimme Timorin kanssa irkkailemaan. dRYsOFT oli pystyttänyt lähiverkkoon  oman
surullisenkuuluisan irkkiserverinsä. Kyseinen servo jäi jo Juhla IVb:llä mielee-
ni eräänä maailmankaikkeuden hitaimmista servereistä. Mutta valinnanvaraa ei pa-
hemmin ollut. Lauantai-iltana kuultiin  myös  kuulutus  kadonneista  multimedia-
kaiuttimista...
 
 
{3Kadonneet multimediakaiuttimet, loppuratkaisu
{3----------------------------------------------
 
Eräässä vaiheessa iltaa, kun olimme Duetin ja Timpsan kanssa tupakalla, Mehtaco-
neen Matti tulee pihalle ilmoittamaan muutaman HiRMUn tyypin kiskovan röökiä va-
lohuoneessa eli siinä huoneessa, jossa sijaitsivat valokatkaisijat ja jossa  nu-
kuimme edellisen yön. Juostuamme paikalle ilmoittivat  paikalle  hetkeä  aiemmin
saapuneet järjestysmiehet yllättäneensä  HiRMUn  pojat  tupakoimasta  kyseisestä
huoneesta, komentaneensa jengin ulos ja lukinneensa huoneen oven.
 
Voi %$&$&$%! Nimittäin vapaa-aikakeskuksen pomo, Erkki nimeltään, ei ollut suos-
tunut antamaan kenellekään organiseriporukasta  paikan  yleisavainta.  Nyt  emme
siis päässeet enää säätelemään salin valaistusta emmekä  ilmastointia.  Ja  mikä
parasta, makuualustamme olivat  kyseisessä  huoneessa  lukkojen  takana!  Minkäs
teet? Organiseriporukka maleksi pitkin ja poikin  partypaikkaa.  Lauantai-iltana
myös joku partyvieraista huomasi vapaa-aikakeskuksen pihassa  pönöttävän  lippu-
tangon ja kävi kiskaisemassa Neuvostoliiton lipun salkoon.
 
Wild- ja graffacompot pidettiin puolen yön maissa. Mehtacone oli varautunut koi-
tokseen minkä lie kyhäelmän lisäksi piirtämällä Proxy-logon  C64:lla  ja  Koala-
painterilla. Graffacompon ollessa jo käynnissä saatiin kyseinen piirros siirret-
tyä lerpulta Duetin PC:lle, ja emulaattorin avulla siitä saatiin  otettua  kuva-
ruutukaappaus compon jo vedellessä viimeisiään. Mutta tuotos ehti  kuin  ehtikin
ajoissa kisaan (kyse oli parista minuutista), ja kilpailija numero 11 kymmenestä
saatiin näytettyä partykansalle. Yön pikkutunneilla oli lopulta  vuorossa  demo-
ja introskabat. Mikäli oikein muistan, democompo alkoi joskus aamukuuden maissa,
vaivaiset kolme ja puoli tuntia myöhässä.
 
Compojen jälkeen kiertelimme paikkoja Duetin kanssa,  ja  koitin  itse  miettiä,
missä saisi myös  hieman  nukuttua.  Aamu  oli  valjennut  jo  ajat  sitten,  ja
päivänvalo toi myös  hieman  lisävalaistusta  kadonneiden  multimediakaiuttimien
kohtaloon. Norkoilimme Duetin kanssa aulan  infotiskillä,  kun  eräs  partyilija
käveli ovesta sisään multimediapönttöjen kanssa. "Täällä kuulutettiin niistä ka-
donneista multimediakaiuttimista..." Emme tienneet, pitäisikö itkeä vai  nauraa.
Tai no ilmeisesti Duet tiesi, kun ei miehellä pokka pitänyt enää alkuunkaan. Ky-
symyksen "Mistä löysit?" vastaus kuului: "Jalkapallokentältä." Ja  sen  huomasi.
HiRMUn jalkapallomaajoukkue oli onnistunut  tekemään  jalkapalloilustakin  väli-
neurheilua...
 
 
{3Nörttikansan jälkien raivaus...
{3-------------------------------
 
Itselleni uni maittoi huomattavasti enemmän kuin muille.  Muut  raukat  nousivat
siivoamaan ja järjestämään partypaikkaa ennen puolta päivää, itse julistin  tar-
vitsevani unta, etten nukahtaisi rattiin. Kömmin pystyyn iltapäivällä  muistaak-
seni kolmen jälkeen. Partypaikka oli saatu kiitettävästi siivottua, kiitos siitä
mm. vapaa-aikakeskuksen omalle siivoushenkilökunnalle, joka oli tullut avuksemme
siivoilemaan. En pitkästytä teitä enempää turisemalla  joutavia  siivoilustamme.
Mainittakoon kuitenkin, että salkoon vedetty punalippu oli  ikävän  heikkotekoi-
nen, toinen kiinnike nimittäin repesi ja sen seurauksena toinen puolisko narusta
tipahti alas. Sunnuntaiaamuna saimme siis todeta punalipun olevan tangossa vielä
jonkin aikaa, ellei sitten joku sankari kiipeä  lipputankoon  ja  käy  hakemassa
lippua alas. Jossain välissä sovimme  myös,  että  Duet  tulee  kotiini  yhdeksi
yöksi, joten Duet, Timor ja kasa tietokoneita sikaosastolla karistimme Kannuksen
tomut jaloistamme noin vuorokaudeksi.
 
 
{3Post-party
{3----------
 
Seuraavana päivänä oli jäljellä enää audiolaitteiden roudailua Kokkolaan ja Yli-
vieskaan. Siinä samalla vaihdoimme Duetin ja Timpsan kanssa mietteitä partyista.
Tänä vuonna Proxyt olivat luonteeltaan lähes päinvastaiset viime vuoteen verrat-
tuna. Viime vuonna olin Proxyilla vain asiakkaana.  Silloin  nimittäin  mukanani
oli h0l0gRaM, jonka kanssa olimme varustautuneet tilaisuuteen  sopivalla  viina-
lastilla, tänä vuonna se ei käynyt päinsä jouduttuani organisointihommiin.
 
Viime vuonna netti toimi (h0l0n kanssa sniffailimme verkosta ison kasan sekalai-
sia salasanoja ja nuketimme raukkojen Winshit-koneita sen verran ahkerasti, että
Timpsa uhkasi takavarikoida verkkokaapelimme), tänä vuonna ei. Viime vuonna par-
tyilla oli helvetisti sekalaisia järjestyshäiriöitä, tänä  vuonna  ei.  Ainakaan
paljon. Esim. HiRMUn annoimme koko viikonlopun  riehua  vaikka  pääoven  edessä,
mikäli siitä ei synny häiriöitä. Muutenkin periaatteena oli, ettei  mitään  eri-
tyisesti kielletä, ja kielletään vasta sitten, jos siitä syntyy  haittaa  taikka
häiriöitä.
 
Party todisti ainakin sen, että skenemiehillä on aivot, joita  he  osaavat  myös
käyttää. Häiriötä tuotti oikeastaan vain HiRMU livahtaessaan sisätiloihin  kiel-
lettyyn paikkaan tupakalle ja varastaessaan viattoman  Quake-peelon  multimedia-
kaiuttimet. Jotkut jopa valittivat meininkiä liian lepsuksi! Hommasta menee kuu-
lemma jännitys, mikäli ei ole mitään luvatonta mitä tehdä. Ilmeisesti  lipputan-
gon kunnostamisen lisäksi muita odottamattomia kustannuksia  ei  tullut,  paikat
pysyivät suurin piirtein ehjinä. Mainittakoon vielä, että partypaikalle  ja  sen
välittömään läheisyyteen liimailtiin noin miljoona kappaletta HiRMU-tarroja.
 
 
{3Loppukaneetti
{3-------------
 
Vannoin sitä monta vuotta ennen Proxy'99 -partyja, ja nyt  niiden  jälkeen  van-
noessani todella tarkoitan sitä: En koskaan, siis KOSKAAN aio  osallistua  demo-
partyjen järjestämiseen. Järjestäminen vie aikaa ja vaivaa, ja joutuu  katsomaan
vierestä, kun muut ihmiset pitävät hauskaa. Muutenkin pahoin pelkään, etten enää
koskaan uskalla haukkua yksiäkään partyja paskaksi, sillä silmäni  ovat  avautu-
neet sille helvetille, mitä partyjen järjestäminen todellisuudessa on. Eikä hom-
masta saa edes mitään hyötyä. Kissa kiitoksella  elää.  Mutta  toisaalta,  eihän
sitä koskaan tiedä...
 
Tässäpä kaikki tällä kertaa. Terveiset kaikille partyilla tapaamilleni  ihmisil-
le, kuten myös kaikille jutussa esiintyville. Erityisesti Mehtaconeen jengille.
 
Kirjoittajan tavoittaa  sähköpostitse  osoitteesta  pyksy@atlas.lukio.nivala.fi.
Proxyjen virallinen webbisivu löytyy  osoitteesta   http://www.proxy.kannus.fi/.
{*{2Kilpailujen tulokset löydät tämän Sakun jutusta {9"Proxy '99 tulokset"{2.
