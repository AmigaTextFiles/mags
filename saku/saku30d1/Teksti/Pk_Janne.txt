14
1
-1 Janne.IFF 0 0
0 Janne.IFF 0 0*
                     Kohtuuttomat odotukset ovat varjostaneet mielialaani muuten
                     niin onnistuneen Saku 99 -tapahtuman tiimoilta.

                     Ongelma: Olemme kasvaneet tilanteeseen, jossa yleisön  odo-
                     tukset ovat turhan usein kohtuuttomia. Tuskinpa kyse  vielä
                     on enemmistöstä, mutta se äänekäs vähemmistökin saa kummas-
                     ti olon epämiellyttäväksi. Yksi  (mutta  ei  ainoa)  näiden
                     kohtuuttomien odotusten ilmentymä olivat tapahtuman valoku-
                     vat, joita alettiin tivata heti seuraavana päivänä.
 
Kolme päivää tapahtuman jälkeen  luin  jo  viestejä,  joissa  ihmeteltiin,  että
missäköhän vika kun kuvia ei näy. Neljäntenä päivänä minulle vihjailtiin,  ettei
tässä saisi kestää viikkoja. Täytyy kyllä todeta, että vaikka kiinnostus sinänsä
onkin positiivista, niin olin ällikällä lyöty tästä palautteesta.
 
Oletteko koskaan tutustuneet ulkomaisten  Amiga-messujen  jälkitarjontaan?  Itse
asiassa  mieleeni  ei  tule  ainuttakaan  tapahtumaa   Amiga-maailmasta,   jonka
järjestäjä  olisi  saanut  sivuilleen  kuvamateriaalia  tapahtumasta,   ainakaan
päivissä laskettavissa ajassa. Yleensä jopa sivujen päivittäminen kertomaan  ta-
pahtuman päättymisestä on ylivoimainen tehtävä. Ihan totta.
 
Näiden tapahtumien joukkoon mahtuu runsaasti  kaupallisia  hankkeita  ja  paljon
suurempia tapahtumia. Muualla saadaan lähes poikkeuksetta  tyytyä  ulkopuolisten
raportteihin, joita  tulee  tietysti  tapahtuman  koosta  riippuen  enemmän  tai
vähemmän. Sen sijaan Suomen Amiga-käyttäjät ry. on jo vuosia  tarjonnut  laajoja
valokuvaraportteja tapahtumistaan todella nopeasti.
 
Saku 99 -valokuvaraportti  oli  yhdistyksen  kotisivuilla  keskiviikkona,  neljä
päivää tapahtuman jälkeen. Se koostui 68 kuvasta (teksteineen), jotka  oli  tar-
koin valittu yli kolmensadan digitaalisen ja perinteisen  kuvan  joukosta.  Alle
vuorokautta myöhemmin ilmestyi sivuille vielä 78 lisäkuvaa. Yhteensä 146  kuvaa.
Ennen tätä tapahtumasta oli myös julkaistu kaksi lehdistötiedotetta  sekä  Petro
Tyschtschenkon puhe äänitiedostona. Kymmeniä työtunteja.
 
Itse asiassa en yhtään ihmettele, miksi monet muut  tapahtumanjärjestäjät  eivät
jaksa panostaa jälkipuintiin. Tapahtuman jälkeen väsyttää. Silti itse olen  sii-
hen ryhtynyt ja patistellut muitakin ryhtymään, koska kysyntää  riittää,  infor-
maatiota on tärkeä levittää, näin maksimoidaan tehdyn  työn  vaikutus  ja  sillä
myös pedataan julkisuutta tuleville tapahtumille. Ja kuvat ovat kivoja.
 
Tapahtuman jälkeen on myös paljon muuta tekemistä. Harva tietää, että tein osal-
tani Saku 99 -tapahtumaa täyttä työpäivää (palkatta) pari viikkoa sitä ennen  ja
vielä sen jälkeenkin, eikä silti aikani riittänyt valokuvaraportin  tekoon  alle
neljässä päivässä, vaikka kuvamateriaalissa  apua  sainkin.  Velvollisuudet  kun
eivät lopu siihen, että autot pakataan tapahtumapaikalla.
 
Olemmeko hemmotelleet yhteisömme pilalle? Kenties. Vaikka hemmottelu voi kuulos-
taa oudolta sanalta amigistipiireissä, olemme tehneet monessa mielessä ainutlaa-
tuista työtä. Vaikka kotisivuillamme ehkä on joskus joku pari päivää vanha tieto
tai valokuvat eivät ole verkossa yhtä nopeasti kuin ne tulevat digitaalikameras-
ta ulos, nämä asiat ovat meillä paljon paremmin kuin monessa muussa  paikassa  -
ja paljon vähäisemmin resurssein.
 
Joku minulle ehtikin tokaista, että eihän innostuksesta sovi moittia. Totta  ta-
vallaan sekin, mutta kohtuuttomat odotukset luovat  paineita,  jotka  puolestaan
vähentävät mielenkiintoa ylipäänsä alistua niille paineille. En  osaa  kuvitella
itseäni koordinoimassa enää neljättä Saku-tapahtumaa, koska tapahtumalta  odote-
taan koko ajan vain enemmän ja enemmän. Liikaa.
 
Valtikka on nyt yhdistyksen uudella  hallituksella,  jossa  on  runsaasti  uusia
jäseniä. Heiltä toivottavasti löytyy tarmoa pakertaa  uusien  tempausten  eteen.
Ennen kuin asetatte odotuksenne liian korkealle, yrittäkää kuitenkin asettaa it-
senne tekijöiden kenkiin: Mihin oikeasti itse olisitte valmiita?  Kuinka  paljon
voitte odottaa tällaiselta vapaaehtoistoiminnalta?
 
Olisi todella sääli tukahduttaa uudet, yritteliäät työmyyrät aikaisemman  menes-
tyksen luomilla kohtuuttomilla odotuksilla.  Minä  olen  jo  iloinen  pelkästään
siitä, että ylipäänsä saimme kasaan uuden hallituksen. Vaikka seuraavasta tapah-
tumasta tulisi yhdistyksen kotisivuille vain kymmenen kuvaa  kahdessa  viikossa,
asiat olisivat silti paremmin kuin muualla  -  tai  vähintäänkin  paremmin  kuin
tyystin ilman tapahtumaa tai kuvia.
 
Pitäkää se mielessä. Onnea uudelle hallitukselle!
 
Janne Sirén
 
PS. Vaikka valokuvat olivat esimerkki elävästä elämästä, ne olivat samalla  ver-
tauskuva ja merkki paljon suuremmasta ongelmasta. Jos se ei heti valjennut,  lu-
kaisepa kirjoitukseni uudelleen.
