7
1
-1 Thoriel.IFF 0 0
0 Thoriel.IFF 460 0*
Saku elää.
 
Amiga-maailmassa on käynyt viime  kuukausina  melkoinen
myllerrys. Aikanaan vuosikausien hiljaiseloon ja muuta-
maan silloin tällöin ilman suurempaa  mekkalaa  hoidet-
tuun omistajanvaihdokseen tottuneille  amigisteille  se
on ollut hämmentävää aikaa.
 
Yhtäällä Amiga on kertonut avoimesti tulevaisuuden  vi-
sioista ja uudesta teknologiasta, toisaalla taas olemme
saaneet lukea vastuuhenkilöiden  eroamisista  ja  MCC:n
hyllyttämisestä. Kun tähän vielä lisätään  muiden  yri-
tysten julkaisemat, toinen toistaan  kunnianhimoisemmat
suunnitelmat rakentaa uuden sukupolven tietokoneita ja  Amiga-lisälaitteita,  ei
ole mikään ihme, että pienellä amigistilla menee hämmästyksen  sormi  ihmetyksen
suuhun. Mihin uskoa, ketä kuunnella?
 
MCC:n hyllytyspäätöksen jälkeen minulle alkoi  tulla  sähköpostitse  ja  IRC:ssä
huolestuneita kyselyitä, lopettaako Saku nyt ilmestymisensä kun uutta Amigaa  ei
tulekaan, ja kannattaako juttuja enää lähettää. Mistäs  nyt  tuulee,  ihmettelin
huuli pyöreänä. Jouduin rauhoittelemaan kyselijöitä ja vakuuttamaan,  että  Saku
kyllä jatkaa ilmestymistään edelleen ja että jutut otetaan vastaan yhtä suurella
kiitollisuudella kuin tähänkin asti. Kuten Jarmo Piippo, yksi uuden hallituksem-
me jäsenistä, Sakunetissä hienosti sanoi: "Saku on ketju,  joka  on  yhtä  vahva
kuin sen kaikki lenkit yhteensä!"
 
Ei meillä ole aikomustakaan lopettaa lehden julkaisua yli kuuden vuoden  jälkeen
noin vain pelkästään siksi, että Amiga on muuttanut suunnitelmiaan, eikä ole yh-
distyskään heittämässä kirvestä kaivoon. Yhdistyksellä on vastuunsa  ja  Sakulla
samoin. Seuraamme, kuten tähänkin asti, kaikessa  rauhassa  tapahtumien  kulkua.
Pyrimme myös kertomaan Amiga-maailman uutisista monipuolisesti,  mistä  esimerk-
kinä Sakun jälleen hieman uudistunut uutispalsta.  Kannattaa  lukea  myös  Janne
Sirénin kattava artikkeli Amigan suunnitelmista.
 
Toisaalta ymmärrän kyllä hyvin amigistien  huolestumisen  ja  kiihkeät  reaktiot
viimeisimpiin uutisiin. Meillä amigisteilla on takanamme pitkä historia tietoko-
neharrastajien yhtenä vähemmistönä, ja tulisieluisia meistä on pakostakin tullut
asemaamme puolustaessa. Se sama liekki on ollut yhdistyksen ja Sakunkin kantava-
na voimana. Turha meitä on yrittääkään "kesyttää", mutta pidetään silti edelleen
yhtä. Tai kuten Mary Black uusimmalla levyllään sen sanoi: 

"On the water we have walked like the fearless child
What was fastened we've unlocked revealing wondrous wild
And in search of confirmation
We have jumped into the fire
And scrambled with our burning feet
Through uncontrolled desire

There's a well upon the hill from our ancient past
Where an age is standing still holding strong and fast
And there's those that try to tame it
And to carve it into stone
Ah but words cannot extinguish it
However hard they're thrown..."

Anu Seilonen
