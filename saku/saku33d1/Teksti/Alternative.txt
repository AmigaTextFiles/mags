2
1*

{3                              Alternative Party 2
{3                              -------------------
 
                             Ville "Tripper" Sarell
 
 
Maailma on jo täynnä Assemblyjä, Gatheringejä ynnä muita. Nykyään  monilla  pie-
nemmilläkin partyilla tapaa ihmisiä, jotka  vain  lahtaavat  toisiaan  verkkope-
leissä. Eihän sen tällaista pitänyt olla?! Nostalgiabuumin iskiessä on  täytynyt
keksiä scenepartyt, jotka ovat vaihtoehtona tälle yhä kaupallistuvalle  kulttuu-
rille. Vastaus ovat Alternative Partyt, jotka pidettiin nyt toista kertaa. Edel-
lisenä vuonna partyt pidettiin Turussa. Itse en ollut paikalla, mutta  luettuani
parin Atari-vierailijan partyraportit käsitin, että kyseessä on todella  mielen-
kiintoinen tapahtuma. Päätimme kaverin kanssa roudata sinne Amigamme tällä  ker-
taa.
 
Vaihtoehtobileet järjestettiin 7.-9.7. Domus Academican tiloissa Helsingin ydin-
keskustassa. Puitteet olivat mitä parhaimmat, hyvin lähellä Motorola Insiden ti-
lojen tunnelmaa, joskin täällä oli myös iso auditorio compoja  varten.  Löysimme
perille todella helposti, karttakuva oli ulkomuistissa, sillä minä  ja  kaverini
olimme molemmat onnistuneet hukkaamaan tulosteet. Pysäköintipaikan (lue: vapaan,
maksuttoman paikan) löytämisessä oli pienoisia ongelmia, mutta  ei  se  jaksanut
juuri huolettaa: pakko päästä säätämään koneet kuntoon!
 
Pistorasiapaikkoja oli juuri sopivasti ja kaikki johdotkin tulivat mukaan, joten
ainoa kompastuskivi oli verkon asentaminen minun ja kaverini koneitten  välille.
Päätimme kuitenkin ensimmäisenä tarkastaa saunan kunnon. Sauna  sijaitsi  parin-
kymmenen metrin päässä päärakennuksesta, mutta tiettävästi kuului  samaan  komp-
leksiin. Kokemus oli mitä mainioin, en ollut saunonut  yli  vuoteen,  ja  kaupan
päällisinä tiloissa oli vielä uima-allaskin!
 
Jouduimme sitten lopulta säätämään verkkoa lähes viisi tuntia erään bugin  vuok-
si! Noh, mitäs pienistä... Partypaikalla oli  itse  asiassa  vain  neljä  Amigaa
meidän koneemme mukaan laskettuina. Järjestäjillä oli  SCSI-ohjaimin  varustettu
A500, josta oli kuitenkin juuri partypäivänä hajonnut levyasema. He eivät sitten
saaneet kaikkia musiikkikilpailuun osallistuvien kappaleita talteen,  joten  lu-
pauduimme lainaamaan kaverin levyasemaa.
 
Kilpailuja oli kaiken kaikkiaan viisi: table hockey, ST-01 music -compo, obscure
music -compo, source code graphics -compo sekä democompo.  Pöytälätkä  meni  en-
simmäisenä iltana rattoisasti aikataulun mukaan (ei  teknisiä  häiriöitä,  doh),
mutta muut kilpailut siirtyivät reilusti rikkinäisen levyaseman takia.
 
Ennen kuin siirsimme kaverin levarin A500:aan, kokeilimme siirtää kappaleet vie-
reisestä Amigasta serial-letkun avulla, mutta tässä koneessapa ei  ollut  termi-
naaliohjelmaa asennettuna. Seuraavaksi viereinen linuks-peecee (mitä  se  siellä
teki?!) sai yrittää... Ei, mukana  olleesta  ohjelmasta  sitten  puuttui  jotain
olennaista. Kävimme hakemassa  kaverin  levarin  ja  yritimme  saada  sillä  pe-
littämään, mutta ei sekään suostunut tunnistautumaan. Hienoa,  ei  auttanut  kun
viedä koko  kaverin  kone  auditorioon  soittamaan  kahta  biisiä,  jotka  eivät
A500:lla olleet. :)
 
ST-01-compoon tuotoksia saapui kaiken kaikkiaan kahdeksan. Kyseessähän oli  kil-
pailu, johon täytyi tehdä kappale  käyttäen  vanhan  Soundtracker-sampledisketin
soittimia. Kappaleiden soitto sujui ongelmitta, vaikka kaverin koneella  soitet-
tiinkin niistä kaksi. Obscure music -compossa tarkoituksena  oli  tehdä  kappale
esim. samplaamalla jotain elektronisia vempaimia, jotka tuottavat mitä kummalli-
simpia ääniä, ja tehdä näistä biisi. Puhettakin sai näemmä mukaan ottaa. En ihan
perillä ollut säännöistä, joten en jaksanut kappaletta vääntää. Ei  ollut  kyllä
moni muukaan, tuntuivat odottavan jotain aivan toisenlaista kuunteluelämystä. :)
Mielenkiintoinen idea, ei siinä mitään. Source code graphics  -compossa  tarkoi-
tuksena oli tehdä taideteos, joka kuitenkin sisälsi toimivan koodinpätkän.  Tuo-
tokset eivät kovin kummoisia olleet, ja niitä olikin vain neljä (tai kolme?).
 
Demokilpailussa ei ollut juurikaan sääntöjä, ainakaan en itse muista  huomannee-
ni. Demoja oli muistaakseni seitsemän, joista yksi Amigan. Spedes-ryhmän  Amiga-
demo jouduttiin näyttämään minun koneellani, koska se tuntui olevan ainoa  teho-
kas (68060) kone koko partyilla. Eipä siinä mitään, sainpahan ensimmäisenä demon
itselleni heti tekijöitten jälkeen. :-) Muita koneita demokilpailussa olivat mm.
VIC-20, Atari Falcon ja joku vanha IBM. Pari demoa jouduttiin näyttämään  video-
kameran kautta, koska videotykki ei suostunut synkkaamaan kuvaa  seinälle!  Toi-
sessa demossa syynä taisi olla strobo-efekti, joka pisti  screenit  hieman  sol-
muun. Elävän näköisiltä demoiltahan ne näyttivät, huojuvine kuvineen kaikkineen.
:) Demoja oli puolet vähemmän  viimevuotiseen  Alternative  Partyyn  verrattuna,
mistä lie johtunut. Toivottavasti ensi vuonna nähdään jotain mullistavaa.
 
En hirveästi ehtinyt tiirailemaan muita erikoisia vempeleitä, joita tosiaan  oli
mukava määrä. Oli muutama Atari ST, Atari Falconeita, C-64:ia,  VIC-20,  vanhoja
PC:tä, Spectrumeita, Silicon Graphicsejakin oli pari sekä hyvin monia, joita  en
tunnistanut tai en muista. Eräs näistä oli tietokonemuseosta lainattu kone, jol-
la esitettiin demokin, harmi vain että olen masiinan nimen unohtanut. Yhden eri-
koisen vempeleen kuitenkin muistan. Se oli Vertex,  ensimmäinen  ja  tiettävästi
ainoa pelkästään vektoripohjainen pelikonsoli. Tällaista kummajaista on  valmis-
tettu joskus aivan 80-luvun alkupuolella, ja mukana oli erikoisen muotoinen  TV,
johon pelimoduulit tungettiin, sekä joypad varustettuna neljällä  napilla.  Kone
oli tuotu muitten tarkasteltavaksi ja pelailtavaksi.
 
Partyillä oli ihailtavan turvallinen tunnelma, uskalsi jättää koneen vartioimat-
ta sekä lähteä pelaamaan muitten vempeleitä. Mm. Segan Dreamcastia  sai  hakata,
tässä vehkeessä tosin on Windows CE taustalla kummittelemassa... mutta  menkööt.
;) Tiesittekö, että Stardustin (tuo klassinen suomalainen Asteroids-klooni)  oli
joku hemmo kääntänyt Atari ST:lle! Itse tekijä oli paikalla pelailemassa, ja pe-
li näytti kyllä todella nätiltä 16 värillä. Hän kertoi kääntäneensä sen tosin jo
vähän Amiga-version julkaisun jälkeen, mutta kunnioitettava suoritus kuitenkin.
 
Ulkomaisia vieraita oli myös runsaasti, ainakin Ruotsista, Venäjältä ja  Englan-
nista. Tällaisia tapahtumia kun ei tiettävästi monia järjestetä maailmalla,  jo-
ten kauempaakin kannattaa tulla. Vaihtoehtopartyt ovat kuitenkin erittäin suosi-
teltava tilaisuus kaikille Assemblyissä tuskastuneille, lähes yhtä  hyvä  fiilis
kuin Motorola Insideissä!
 
Kirjoittajan tavoittaa sähköpostitse osoitteesta Tripper@vip.fi. Tapahtuman  ko-
tisivu löytyy osoitteesta http://www.fishpool.com/alternative-party/info.html.
