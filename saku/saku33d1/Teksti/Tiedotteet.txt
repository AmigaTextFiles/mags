2
1*

{3                    Suomen Amiga-käyttäjät ry:n tiedotteita
{3                    ---------------------------------------

                                  Jarmo Piippo


Tämä on yhteenveto yhdistyksen viime Sakun jälkeen julkaisemista tiedotteista.
 
{3---------------------------------------------------------------------------

14.5.2000

SUOMEN AMIGA-KÄYTTÄJÄT RY:N SAKU-CD-ROM #2 JÄLLEEN SAATAVILLA

Suomen Amiga-käyttäjät ry:n CD-ROM-levylle on koottu koko yhdistyksen
historia, mukaanlukien Saku-lehdet numeroon 29 asti niin bittikirjastoista
kuin paperiltakin, ja sekalainen joukko muita kotimaisia Amiga-muistoja.
Joukossa on paljon harvinaisuuksia, kuten Paperi-Saku ja logokilpailun
tuotokset, sekä valokuvia ja videopätkiä, joita ei ole julkisuudessa
aikaisemmin laajalti nähty.

Nyt tätä herkkupalaa on myynnissä rajoitettu määrä, joten vielä ehdit ostaa
omasi ja samalla tukea yhdistyksen taloutta esim. tulevien tapahtumien
järjestämiseksi! Maksa rompun hinta 60 markkaa (10 euroa) yhdistyksen
tilille Merita Korso 150630-100355. Hinta sisältää postikulut. Kirjoita
viestiosaan nimesi ja osoitteesi sekä maininta, montako romppua ostat. Voit
lisäksi laittaa Tomi Jaskarille sähköpostia osoitteeseen tmjj@iki.fi tai
tekstiviestin numeroon 050 3303784, mikäli maksun viestiosaan ei mahdu
kaikkea.
Sisältö Saku-lehtien lisäksi mm.:
- Sekalainen joukko kotimaiseen Amiga-toimintaan liittyviä valokuvia
  vuosilta 1993-1999.
- Äänellä varustetut, aikaisempaa laadukkaammat AVI- ja MPG-versiot PTV:llä
  vuonna 1995 pyörineestä Amiga-mainoksesta. Tiedostot eivät ole hankalasti
  paketissa, vaan katseltavissa suoraan rompulta.
- Janne Sirénin vuonna 1996 kuvaama videopätkä  Amiga  Technologies  GmbH:n
  toimitilojen ulkopuolelta Bensheimista, Saksasta.
- Janne Sirénin Bitit & Webit -valokuvaraportti.
- Saku 98 -tapahtuman valokuvat, demolevyke, kutsuintro, logo, IRC-lokit
  sekä Petro Tyschtschenkon puhe tekstinä ja MP3-äänitiedostoina. Lisäksi
  viiden minuutin kooste Manu Pärssisen Saku 98 -videosta MPG-tiedostona.
- Janne Sirénin sekä Janne Pikkaraisen AmiTech '98 -valokuvaraportit.
- Valtteri Murron Motorola Inside '98 -valokuvaraportti.
- Esa Lyttisen Abduction '98 -tapahtumassa kuvaamat videopätkät.
- Vuoden 1998 vuosikokouksen valokuvat ja pöytäkirja.
- PC:lle tarkoitettu Suomen Amiga-käyttäjät ry:n esittelylevyke.
- Vuoden 1998 pikkujoulutapahtuman valokuvat sekä Petro Tyschtschenkon
  joulutervehdysfaksi.
- Jarmo Piipon pieni reaaliaikaohjelmoinnin näyte MicronTimer, joka laskee
  tarkasti peliohjainportista saamiensa signaalien väliin jäävän ajan.
- Vuoden 1999 vuosikokouksen valokuvat, IRC-lokit ja pöytäkirja. 
- Saku 99 -tapahtuman kutsuintro ja logo.
