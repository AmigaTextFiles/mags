2
1*
{3SUOMEN AMIGA-KÄYTTÄJÄT RY.                                   KOKOUSMUISTIO
{3HALLITUS 1999-2000
{3                                                             9.7.2000

{3HALLITUKSEN KOKOUS 2/2000


AIKA            3. huhtikuuta - 9. heinäkuuta

PAIKKA          Internet-postituslista

LÄSNÄ           Terho Henriksson
                Tomi Jaskari
                Timo Kemppaala
                Oliver Kruusi
                Valtteri Murto
                Jarmo Piippo
                Janne Pikkarainen
                Anu Seilonen
                Tapani Tanskanen
                Paula-Christiina Wirtanen

 
{31
{3Tästä kokousmuistiosta
 
Tähän muistioon on kerätty Suomen Amiga-käyttäjät ry:n hallituksen  Internetissä
postituslistallaan ja IRC-kokouksissaan 3.4.-9.7.2000 käymän keskustelun pääkoh-
tia. Otteet ovat erittäin tiiviitä lyhennelmiä, eikä muistion ole edes tarkoitus
sisältää selvitystä kaikista käsitellyistä aiheista, vaan tuoda esille yhdistys-
toiminnan kannalta merkittävät seikat.
 
Hallituksen postituslista tavoittaa kaikki  hallituksen  jäsenet,  mutta  kaikki
eivät välttämättä ole ottaneet osaa kaikkiin aiheisiin.
 
 
{32
{3Käsiteltyjä aiheita
 
Yhdistyksen taloudenhoitojärjestelmä uudistetaan aiemmin suunniteltua perusteel-
lisemmin, jotta kirjanpito ja tilinpäätösten rakenne saadaan yhtenäistettyä  yh-
distyksen koko historian ajalta ja kaikkien tilikausien osalta.  Tavoitteena  on
myös kehittää kirjanpidon pohjaksi tilikartta, joka nykyistä paremmin vastaa yh-
distykselle valittujen toiminnanalojen luonnetta ja siten  helpottaa  ja  järki-
peräistää tilinhoitoa ja  takaa  mahdollisuuden  tulevaisuudessa  laajentaa  tai
muuttaa toimintoja ilman oleellisia muutoksia perusratkaisuihin.
 
Meneillään on kirjanpitojärjestelmän  ja  tilikausien  1994-1999  tilinpäätösten
laatiminen, jota hoitaa hallituksen luvalla Janne Sirén, soveltamalla asiakirjo-
jen toteutuksessa kunkin tilikauden  aikana  voimassa  ollutta  kirjanpitolakia.
Korvaamattoman arvokasta asiantuntija-apua työhön on Jannelle tarjonnut Anu Sei-
lonen.
 
Valtavan paljon toivotun uuden Saku-tapahtuman järjestäminen  näyttäisi  nykyti-
lanteen valossa olevan mahdollista toteuttaa loppuvuodesta 2000 tai ensi  vuoden
alkupuoliskolla. Ensisijaisena tavoitteena on,  että  tapahtuman  on  pystyttävä
tarjoamaan kävijälle korkealaatuisen tapahtumakokemuksen ohessa  myös  mahdolli-
suus käytännössä tutustua todella merkittäviin  Amiga-maailman  tuoteuutuuksiin.
Niiden saaminen mukaan tapahtumarungossa käytettäväksi ei  todennäköisesti  kui-
tenkaan ole mahdollista vielä kesän aikana, ja ilman niitä tapahtuman tarkoituk-
senmukaisuus ja  merkityksellisyys  jäisivät  kyseenalaisiksi,  joten  katsoimme
järkevämmäksi  siirtää  tapahtuma-aikaa  eteenpäin  kuin   ryhtyä   järjestämään
sisällöltään vajavaiseksi jäävää pelkkää aiempien tapahtumien "kertausharjoitus-
ta".
 
Tapahtuman järjestämistä on kuitenkin vuoden alusta lähtien suunniteltu  vaivih-
kaa muun toiminnan ohessa,  yhdistyksen  tapahtumavastaavan  Terho  Henrikssonin
johdolla.  Työnimenä  tapahtumalle  on  ollut  ihmisten  puheissakin  useimmiten
käytetty Saku 2000.
 
Yhdistyksen kotisivujen pitkähkön ja hankalasti muistettavan nykyisen  osoitteen
korvaajaksi on ehdotettu haettavaksi lyhyempää ja helpompaa omaa verkkotunnusta.
Yhdistys ei kuitenkaan ole ns. julkisyhteisö, joten ".fi"-päätteisen  verkkotun-
nuksen saaminen edellyttäisi yhdistyksen koko nimen käyttämistä tunnuksen runko-
na, jolloin osoitteesta tulisi jälleen aivan liian pitkä.  Oma  verkkotunnus  on
kuitenkin ollut yhdistyksen tavoitelistalla jo pitkään, joten  tutkimme  seuraa-
vaksi  ulkomaisten  verkkotunnuksia  tarjoavien  yritysten  palveluiden  laatua,
käytettävyyttä ja hinnoittelua. Mahdollisen osoitemuutoksen joskus  tullessa  on
myös pystyttävä varmistamaan, että vanhakin osoite toimii yhtä aikaa uuden kans-
sa riittävän pitkän siirtymävaiheen ajan.
 
Saku-lehden siirtyessä todennäköisesti ensi vuoden alusta vain yhteen  julkaisu-
muotoon, HTML-lehteen, on sen rinnalle toivottu uudeksi vaihtoehdoksi myös  PDF-
muotoista painosta lehdestä. Sellaista ei kuitenkaan voida toteuttaa, sillä  en-
sinnäkään PDF ei ole vapaasti käytettävissä oleva  formaatti,  vaan  kaupallinen
tuote, jonka luontityökalut ja käyttöoikeudet eivät hinnoiltaan ole  yhdistyksen
hankittaviksi sopivia. Toisekseen PDF-painoksen riittävän tasokas  toteuttaminen
vaatisi saavutettavaan hyötyyn nähden kohtuuttoman suuren työmäärän,  juuri  kun
usean  lehtiformaatin  aiheuttamasta  ylimääräisestä  työstä  ollaan  pääsemässä
eroon.
Yhdistykselle on myönnetty oikeus Amiga  Recognized  User  Organization  -merkin
käyttöön yhdistyksen kotisivuilla. Merkki tarkoittaa, että  sivujen  sisältö  on
Amigan tarkistama ja hyväksymä. Merkin anomisen ja yhteydet Amigaan hoiti  Terho
Henriksson.
 
Vuoden 2000 lukijakysely julkaistaneen vasta Sakun numerossa #34 lokakuun  alku-
puolella, koska mielekkään ja hyödyllisen kyselyn laatiminen on  ollut  toistai-
seksi hankalaa Amiga-markkinoiden näennäisen epämääräisen tilan ja uusien  tuot-
teiden jatkuvien viivästymisien takia.
 
Muistion kokosi ja kirjoitti Jarmo Piippo. Oikoluvusta kiitos Anu Seiloselle.
