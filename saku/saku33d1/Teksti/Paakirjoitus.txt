7
1
-1 Thoriel.IFF 0 0
0 Thoriel.IFF 460 0*
Olen tämän vuoden kuluessa  saanut  runsaasti  kyselyjä
Saku 2000 -tapahtuman kohtalosta. Pidetäänkö sitä, mil-
loin se pidetään, ketä siellä on, menikö se  jo,  missä
se on... Vastaus on vielä avoinna. Yhdistyksen uusi  ja
osittain hieman vielä keltanokkainenkin hallitus totut-
telee vielä vastuun kantamiseen ja  yhteispeliin.  Men-
neistä yritetään ammentaa oppia, mutta samalla  pyrimme
miettimään, mitä  uutta  voisimme  yhdistyksen  nimissä
saada aikaan. Hallituksen vaihtumisella haettiin  nimen
omaan uutta verta ja tuoreita ideoita.  Ei  sillä  että
aiemmat hallitukset olisivat mitään naavapartoja nekään
olleet, mutta viime vuosi oli raskas sekä Amigalle että
toisaalta myös yhdistykselle ja sen vastuuhenkilöille.
 
Saku 99 oli  menestys,  mutta  toisaalta  se  oli  melkoinen  painekattila  sitä
järjestämässä olleille ihmisille. Se että tapahtuma lopulta  sujui  alkuvaikeuk-
sien jälkeen niin hyvin  kuin  sujui  oli  helpotus  kaikille,  mutta  se  jätti
jälkensä niin yhdistyksen talouteen  kuin  hallituksen  puuhamiehiinkin.  Pientä
taisteluväsymystä on ollut havaittavissa myös Amiga-yhteisössä kaiken tämän myl-
lerryksen jälkeen. Yhdistyksen taloudellinen tilanne esimerkiksi ei  anna  tällä
hetkellä mahdollisuutta järjestää Saku  99:n  laajuista  tapahtumaa  vielä  tänä
kesänä. Haluaisimme ilman  muuta  tarjota  jäsenille  ja  muille  vierailijoille
jälleen ainutlaatuisen tapahtuman, mutta sitä ei haluttaisi järjestää vain  van-
han kertausharjoituksena.
 
Aatteellisena yhdistyksenä olemme varoneet visusti verottajaa ja keränneet varo-
ja lähinnä vain jäsenmaksuista ja rompunmyynnistä siinä pelossa, että  verokarhu
puuttuu muutenkin rahallisesti pieneen budjettiin. Lait kuitenkin muuttuvat jat-
kuvasti, niitä sovelletaan vaihtelevasti ja ennakkotapauksia tulee, ja tarkoitus
olisikin miettiä, miten yhdistyksen taloutta voitaisiin jatkossa  kohentaa  muu-
toinkin  kuin  jäsenmaksujen  ja  Saku-romppujen  myynnin  mudossa.  Ensimmäinen
tehtävä tosin on saada vuosikausia tekemättä ollut yhdistyksen  kirjanpito  kun-
toon, kuten voitte kokousmuistiosta lukea. Janne Sirén on ottanut tehtävän  hoi-
taakseen, ja kaikki tahoillamme olemme pyrkineet olemaan apuna.
 
Jonkin verran toimintavinkkejä on tullut myös kotisivun palautelomakkeen kautta,
mistä kiitokset kaikille palautteen antajille. Kaikkea kannattaa aina  ehdottaa,
sillä voihan jollakulla olla takataskussa hyväkin idea, jota vain ei kukaan  muu
ole tullut ajatelleeksi. Postipalstalla on tällä kertaa pitkä  kirje,  jossa  on
käsitelty paljon myös muiden mieliä askarruttaneita aiheita, kuten oman  verkko-
tunnuksen hankkiminen yhdistykselle, nykyinen osoite kun ei ole  siitä  helpoim-
masta päästä muistaa. Lisäksi kirjeessä ja sen  vastauksessa  käsitellään  melko
laajasti yhdistyksen taloudellista toimintaa, joten  suosittelen  lukemaan  sen,
mikäli Saku-tapahtumien tulevaisuus ja yhdistyksen tilanne yleensäkin kiinnosta-
vat. Samoin hallituksen kokousmuistiossa on tärkeitä asioita.
 
Nykyinen hallituskin toivoo, että jäsenet pyrkisivät olemaan mukana vaikuttamas-
sa yhdistyksen toimintaan monipuolisesti. "Hallitus" on aika juhlava sana meidän
poppoolle, sillä mehän olemme vain osa teistä, joten ei täällä  missään  norsun-
luutornissa tai "liikennevalojen" takana  istuskella,  vaikka  välillä  yritämme
näyttää ulospäin virallistakin naamaa. Niin, olemme me sentään nyt oikein viral-
lisesti tunnustettu käyttäjäryhmä, hurraa... :-)
 
Anu Seilonen
