2
1*

{3                      Epic Encyclopedia of the Paranormal
{3                      -----------------------------------
 
                              "Tohtori AivoTurmio"
 
 
Encyclopedia tarkoittaa hakuteosta, eli Encyclopedia of the Paranormal on  para-
normaalien asioiden hakuteos CD:llä.  Paranormal CD  on  jaettu  seitsemään  eri
kategoriaan:
- "UFOs & aliens": juuri ne pienet vihreät miehet löytyvät täältä.
- "Strangelife": oudot eliömuodot kuten Lumimies.
- "Ghosts & spirits": haamujutut ja spiritismilauta löytyvät täältä.
- "Mind over matter": mieli voittaa materian -osasto, josta löytyy  paljain  ja-
  loin tulella kävelyt, telepatiat ja lusikoiden taivuttamiset.
- "The unexplained": selittämättömiksi jääneet asiat, kuten verta itkevät  Neit-
  syt Mariat ja itsestään palamaan syttyneet ihmiset.
- "Myths and legends: myytit  ja  legendat,  josta  löytyy  Kreikan  jumalat  ja
  Väinämöisen hahmot.
- "Mysticism": mystiikka, johon siis kuuluu lohikäärmeet sun muut.
 
Kuvia CD:ltä löytyy runsaasti, ja onpa sillä muutama  AVI-videopätkäkin.  Muuten
CD olisi erinomainen, mutta ensimmäinen pienempi haitta on,  että  aiheet  eivät
ole aakkosjärjestyksessä, mikä  vaikeuttaa  asioiden  löytämistä  huomattavasti.
Toinen, suurempi haitta, joka pilaa CD:tä todella paljon, on asian vähyys.  Esi-
merkiksi Juri Gagarinista, josta on kirjoitettu varmastikin  satoja  kirjoja  ja
joka itsekin on tainnut kirjoittaa pari kirjaa, löytyy  yksi  kesken  jäävä  vi-
deopätkä, yksi kuva ja kolme riviä tekstiä. Itse olisin halunnut tietää Juri Ga-
garinista enemmänkin, mutta tällä CD:llä en hänen ulkonäköään  lukuun  ottamatta
paljon viisastunut.
Kolmantena haittana on asioiden keskeneräisyys, esimerkkinä äsken mainittu  Juri
Gagarin -videopätkä. Juri Gagarin istuu lentokoneessa CIA:n  miesten  kanssa  ja
selittää, kuinka hänen tehtävänään on painaa nappia siinä vaiheessa, kun  ollaan
hänen mielestään toisen lentokoneen onnettomuuspaikan yllä  ja  lisäksi  kertoa,
onko kyse sabotaasista vai vahingosta. Mielenkiintoistahan tuo on,  mutta  vielä
mielenkiintoisempaa olisi ollut saada tietää myös miten siinä kävi, eli  tiesikö
Juri Gagarin paikan ja syyn oikein vai ei.
 
Turhauttavaa on myös juttujen kritiikittömyys. Kerrotaan esimerkiksi  merielukan
ruumiista, joka oli saatu nostettua kalastusveneeseen mutta joka oli kuvien oton
jälkeen pahan hajun vuoksi heitetty takaisin mereen - ja sitten ei  kerrota  ol-
lenkaan, mikä kyseisen elukan arvellaan olleen!
 
CD:n paras anti on kuvissa, joita myös todella riittää. Harmi vain, ettei  Para-
normal CD:ssä ole tajuttu tehdä samoin kuin Epic Interactive  Encyclopedia  1998
CD:ssä on tehty: slide showssa  kuvia  tulee  summamutikassa.  Paranormalissakin
kyllä on slide show, mutta kuvat tulevat aina samassa järjestyksessä. Jos  asia-
tietoa etsit paranormaaleista asioista, niin tätä romppua karta, mutta tuhansien
kuvien, satojen samplejen ja monien videopätkien ansiosta on tämä  silti  varsin
mielenkiintoinen. Jos pidät CD-hakuteoksista ja paranormaaleista ilmiöistä, niin
uskoisin että pidät tästäkin.


{3        Epic Encyclopedia of the Paranormal

        Julkaisija:     Epic Marketing Ltd., http://www.epicmarketing.ltd.net

        Vaatii:         AGA, CD-ROM

        Yleisarvosana:  68%
