2
1*

{3                     Mitä uusi Amiga Inc. oikeastaan tekee?
{3                     --------------------------------------
 
                                  Janne Sirén
 
 
Vaikka oma innostukseni Amigan mahdollisuuksiin tulevaisuudessa ottikin jokseen-
kin fataalin iskun Gatewayn sekoilujen myötä - sitä kun jaksaa  innostua  uudel-
leen vain niin monta kertaa - olen seurannut  toisella  silmällä  Bill  McEwenin
luotsaaman uuden Amiga Inc.:n puuhia. PR on ollut paikoin  aika  karmeaa,  mutta
innostusta heillä jaksaa riittää.
 
Olen monien muiden lailla lukenut kaikki ne sekalaiset lehdistötiedotteet, kuul-
lut Taosta ja nähnyt sen demokuvia, mutta  uskon,  etten  ole  ainoa,  jolle  on
jäänyt epäselväksi, mitä itse Amiga Inc. oikein tekee. Viime  kuukausien  aikana
palapeli on kuitenkin alkanut saada tunnistettavissa olevaa muotoa, ja myös Ami-
gan osuus kuviossa alkaa valjeta.
 
 
{3Taas se Operating Environment
{3-----------------------------
 
Käsite "Amiga Operating Environment" lienee useimmille tuttu jo Gatewayn  ajoil-
ta, ensinhän se kuultiin Jim Collasin suusta. Tosin täytyy muistaa, että  Colla-
sin hittipuheet kirjoitti, kas  kas,  tuolloinen  Amigan  markkinointimies  Bill
McEwen. Collasin Amiga OE oli kuitenkin teknisesti eri juttu: se  perustui  Jeff
Schindlerin, Allan Havemosen ja muun silloisen tiimin Javan, Jinin  yms.  päälle
rakentamaan Amiga Objects -arkkitehtuuriin. Konsepti taas vastasi tavallaan  ny-
kyistä: kaikkien digitaalisten laitteiden saumaton yhteispeli.
Tähän tähtää myös uuden Amigan järjestelmä. Olemme kuitenkin  kuulleet  vähemmän
laitteiden yhteispelistä, Collasiltahan muistamme ne kuuluisat esimerkit televi-
sion hallinnasta kämmenmikrolla tai kotitelkkarin kanavan vaihtamisesta Japanis-
ta  saakka,  ja  enemmän  ohjelmistojen  skaalautuvuudesta.  Uusi  Amiga  OE  on
käyttöjärjestelmä tai käyttöympäristö. Sitä  voidaan  ajaa  myös  jonkin  toisen
käyttöjärjestelmän päällä, jolla  samoja  ohjelmia  voidaan  ajaa  laitteistosta
riippumatta.
 
Skaalautuvuus ja ohjelmien ajo eri ympäristöissä muistetaan myös Collasin ajoil-
ta, olihan tuolloinkin Java kuvioissa. Silloin ratkaisu nojasi kuitenkin vahvas-
ti Linuxiin, ja muitakin eroja oli havaittavissa. Uuden Amigan  järjestelmä  pe-
rustuu englantilaisen Tao Groupin Intent-järjestelmään, joka on Amiga OE:ssä ni-
metty Amiga Foundation Layeriksi. Todennäköisesti  uuteen  suunnitelmaan  kuuluu
myös edellä mainitun kaltaisia digitaalisen yhdentymisen piirteitä, mutta  tois-
taiseksi niistä on kuultu vähän.
 
 
{3Uudelleennimetty Intent
{3-----------------------
 
Yksinkertaistaen uusi Amiga aikoo tuoda markkinoille uuden AmigaOS-käyttöjärjes-
telmän tai Amiga OE -käyttöympäristön, miten sitä nyt sitten haluaakaan  kutsua.
Tämä on käytännössä Taon Intent pakattuna uusiin kuoriin,  ja  se  toimii  tällä
hetkellä noin 14 eri prosessorilla (mm. x86 ja PowerPC,  mutta  680x0  ei  kuulu
näihin Motorolan toiveesta, Motorola kun on yksi Taon  sijoittajista  ja  haluaa
vanhasta prosessorisarjasta eroon).
 
Intent sisältää ns. virtuaaliprosessorin, jolle ohjelmat tehdään.  "Kaikki"  oh-
jelmat toimivat "kaikilla" laitteilla, matkapuhelimesta palvelimeen. Käytännössä
laitteiden erilaiset resurssit asettavat rajoituksia, mutta esimerkiksi matkapu-
helinta varten koodattu Tetris toimii hyvin pöytäkoneellakin, vaikka  molemmissa
olisi täysin eri prosessori. Intent-ratkaisu perustuu Javaan ja sisältää joiden-
kin raporttien mukaan maailman nopeimman Java-virtuaalikoneen.
 
Uusi Amiga OE, jolla siis sinänsä ei ole mitään suoraa tekemistä vanhan  Classic
AmigaOS:n kanssa, tulee toimimaan itsenäisenä käyttöjärjestelmänä tai  sitä  voi
ajaa ns. hosted-tilassa vaikkapa Windowsin tai Linuxin päällä.  Järjestelmää  on
jo kokeiltu Segan Dreamcastissa, Linux-mikroilla ja  ilmeisesti  kännyköissäkin.
Tai siis, ainakin Taon Intentiä on - tähän saakka  on  ollut  varsin  epäselvää,
mikä on itse Amigan osuus hommassa.
 
 
{3Lisäarvoa Amigalta
{3------------------
 
Bill McEwen on kerännyt tiimiinsä useita nykyisiä ja entisiä amigisteja ja  nos-
tanut pääomasijoittajilta miljoonia dollareita projektinsa rahoittamiseksi.  Hän
on  painottanut  yrityksen  olevan   ensisijaisesti   ohjelmistoyritys,   mitään
hardwarea he eivät aio valmistaa - sen sijaan kolmannet osapuolet voisivat  niin
tehdä. Noh, tämä tarinahan on kuultu aiemminkin,  mutta  mitä  uusi  Amiga  itse
asiassa sitten tekee?
 
Amigan keväällä julkaiseman Amiga Software Developers Kitin tai lyhyemmin  SDK:n
myötä tähän on tullut joitain vastauksia. Intent on ilmeisesti sangen  pirtsakka
paketti  noin  tehon  kannalta,  mutta  sellaisenaan  siitä  ei  ole   valmiiksi
käyttöjärjestelmäksi. Sen päälle tarvitaan esimerkiksi  äänikirjastoja,  3D-kir-
jastoja ja Amigan kannalta myös emulaatioyhteensopivuutta vanhan Amigan  kanssa.
Tässä Amiga Inc. tulee kuvaan.
 
Paitsi että Amiga tuo Tao Intentin ympärille brandiuskottavuutta  (kröh,  tuosta
tietysti voidaan olla monta mieltä :-) ja kulttiseurannan, sekä  tietysti  tuki-
verkoston, jolla tämä Amigan keräämä suosio saadaan  kalastettua  uuden  järjes-
telmän lähtöenergiaksi, tehdään Amigalla  ihan  oikeata  ohjelmistokehitystäkin.
Amiga Inc. kehittää  yhteistyökumppaniensa  kanssa  Intentiin,  tai  siis  Amiga
OE:hen, niitä osia, joita siitä vielä puuttuu.
 
Esimerkiksi Hyperionin, joka juuri julkaisi  Heretic  II:n  Amigalle,  kerrotaan
olevan tekemässä 3D-kirjastoja uudelle Amigalle. Haage & Partner taas  puuhaste-
lee emulaatiota Classic Amigalle ja auttaa tuomaan uuden Amiga OE:n PowerPC-kor-
tin omaaville Classic Amigoille.
 
 
{3Uusi Amiga-tietokonekin
{3-----------------------
 
Uusi Amigan omistaja ei tietenkään voisi olla uusi  Amigan  omistaja,  ellei  se
julkistaisi suunnitelmia uudesta Amiga-tietokoneesta. Amiga MCC  on  vielä  tuo-
reessa muistissa, ja joku ehkä jaksaa kaivaa takaraivostaan kuvia Escomin  Amiga
Walkerista tai visioita Power Amigasta, mutta Amiga  Inc.  otti  piosmaisen  ni-
meämistavan: AmigaOne. Bill McEwen kertoi heidän "aloittavan alusta", siitä  tuo
"One". Toivottavasti ei käy kuten PIOSille (nykyinen met@box), jonka PIOS One ei
koskaan ilmestynyt...
 
Amiga Inc. ei aio valmistaa AmigaOnea itse, vaan  jättää  sen  tehtävän  yhteis-
työkumppaneilleen. Tämän tarkempaa tietoa AmigaOnesta ei vielä ole tarjota, mut-
ta se tulee olemaan täysverinen pöytäkone, joka on rakennettu standardiosista ja
ajaa uutta Amiga OE:ta. Bill McEwen  aloitti  perinteisen  rumban  esittelemällä
Disneyllä töissä olevien amigistien tekemiä konseptikuvia Amiga  '2k  -messuilla
keväällä. Ehkäpä joku näistä on AmigaOnen pohjana, ja pian  pääsemme  ihailemaan
pahvimalleja. ;-)
Vakavasti, uusi Amiga on kyllä kertonut oppineensa edeltäjiensä virheistä ja va-
kuuttanut, ettei julkista mitään suunnitelmia, ennen kuin ne ovat valmiita. Aika
suuri lupaus, ja varmasti sellainen, jota he eivät täysin voi pitää -  onhan  jo
nyt nähty useita lipsahduksia, kuten developer-koneen  julkistaminen  ja  sitten
suunnitelman muuttaminen (sen sijaan että Amiga valmistaisi koneet  itse,  kuten
ehti jo julistaa, se lisensoi homman muille ja myy SDK:ta  erikseen  esim.  Ama-
zon.comin kautta). Tässä Amiga kuitenkin vain kuunteli Amiga-yhteisön  palautet-
ta, joten syy oli ihan hyvä.
 
Vaikea on myöskään erottaa tätä AmigaOnesta kertomista  aikaisemmista  tuotejul-
kistuksista. Jotenkin taas tulee sellainen tunne, että nyt herätellään toiveita,
ennen kuin asiat ovat riittävän varmalla pohjalla. Aika näyttää.
 
Henkilökohtaisesti harkitsin hetken aikaa AmigaOnesta kirjoittamatta jättämistä.
Olen nimittäin pienen "journalistiurani" aikana kirjoittanut  lukuisia  artikke-
leita uusista Amigoista ja Amiga-klooneista, mm. Walkerista, Power Amigasta, Bo-
XeRista, A5000/6000:sta (ne saksalaiset kloonimikrot), Phase  5:n  A\Boxista  ja
PreBoxista, VIScorpin  set-top-boxista,  Gatewayn  developer-koneesta,  MCC:stä,
WonderTV:stä, QuickPakin klooneista jne., eikä näistä ainuttakaan ole julkaistu.
AmigaOne saa rikkoa melkoisen kirouksen selvitäkseen. :-) Yksikään viiden vuoden
aikana uutisoimani uusi "Amiga" ei ole ilmestynyt. Yksikään (no pun intended).
 
 
{3Nyt koodataan!
{3--------------
 
Uuden Amiga Inc:n eduksi täytyy kuitenkin todeta, että he ovat  ehtineet  puoli-
vuotisen olemassaolonsa aikana tehdä jotain, josta Gateway ehti vain esittää lu-
kuisia lupauksia, nimittäin julkistaa uuden Amiga OE:n  kehitysympäristön.  Toki
tämä Amiga SDK perustuu paljolti Taon Intentiin, mutta se  on  alku  innokkaille
koodaajille,  jotka  haluavat  päästä  kokeilemaan   siipiään   uudessa   Amiga-
ympäristössä (jota kutsutaan myös nimellä Amie). SDK:sta puuttuvat vielä esimer-
kiksi ääni- ja 3D-kirjastot, mutta niitä lupaillaan syksymmällä.
 
Kokonaisuutena Amigan esitys on ollut aika sekava, ja sekalaiselta tuntuu sakki-
kin.  Paljon  olisi  työtä  esimerkiksi  PR:n  ammattimaisuudessa,  mutta   Bill
McEwenillä on kyllä pointtiakin hänen sanoessaan, että tällä kertaa he  haluavat
tehdä ensin fiksun tuotteen ja vasta sitten palkata ihmisiä myymään  sitä.  Toi-
saalta on ollut rohkaisevaa nähdä Amigan nimeä esimerkiksi useissa Taon  Amigaan
liittymättömissä lehdistötiedotteissa tai devicetop.comin etusivulla.
 
 
{3Mitä sopii odottaa?
{3-------------------
 
Tulossa on siis uusi Amigan nimellä kulkeva käyttöjärjestelmä, jota voidaan ajaa
ja jonka ohjelmia voidaan suorittaa muutoksitta hyvin monenlaisissa  laitteissa.
Järjestelmä  ajaa  myös  vanhoja  Amiga-ohjelmia  emulaatiolla,   mutta   muuten
yhtäläisyydet vanhaan Amigaan ovat lähinnä tuotemerkkeihin ja tunnearvoon  raja-
tut (kuten ne olivat Gatewayn suunnitelmissakin).
 
Tätä järjestelmää voidaan ajaa olemassaolevilla laitteilla,  mutta  sitä  varten
tullaan mahdollisesti kehittämään myös uusia tietokoneita, kuten  mainittu  Ami-
gaOne. Mikäli Tao ja Amiga onnistuvat valloittamaan maailman, ehkäpä  katselemme
Boing-demoa seuraavan sukupolven kännyköissäkin. En pidättele hengitystäni, mut-
ta toivotan heille onnea!
 
Mielenkiintoinen tietolähde on Amiga.comin Amiga World -lehti,  johon  kannattaa
tutustua, mikäli uusi Amiga kiinnostaa: http://www.amiga.com/press/zine/
