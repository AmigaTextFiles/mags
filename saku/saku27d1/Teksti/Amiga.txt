7
1
-1 Amiga_2.IFF 0 0
8 Amiga_1.IFF 0 148
9 Amiga_2.IFF 0 135
10 Amiga_3.IFF 390 0*

{F                          Amiga - se liikkuu sittenkin
{F                          ----------------------------
 
                                  Janne Siren
 
 
Amiga Inc. (ks. www.amiga.com) kertoi ensimmäisen kerran pitkän tähtäimen  suun-
nitelmistaan toukokuussa Lontoon World of Amiga -messuilla (ks. Saku #25,  "Ami-
gan uusi suunta"). Suurta pamausta, jossa mm. siirrettiin nykyiset koneet  Clas-
sic Amiga -mallistoon, hyllytettiin AmigaOS 3.5 ja kerrottiin  uuden  sukupolven
järjestelmien odottavan parin vuoden päässä,  seurasi  pitkä  hiljaisuus.  Amiga
Inc. palasi työpöytiensä ääreen, ja koko kuuman kesän Amiga-maailmaa riepotteli-
vat huhumyllyt ja kiivaat väittelyt.
 
Gatewayn tytäryhtiöön luottaneilla ei kuitenkaan tuntuisi olevan syytä  huoleen,
sillä hitaasti mutta varmasti asioita on alkanut tapahtua. Suuntaviivoja on kor-
jailtu palautteen ja jatketun tutkimustyön tuloksena,  välivaiheen  ratkaisuihin
on panostettu ja kommunikaatiota Amiga-käyttäjien kanssa parannettu. Samanaikai-
sesti Amigan suunnalta on myös vakuutettu, että työ seuraavan  sukupolven  lait-
teiden parissa jatkuu ja on aikataulussa.
 
Kenties ensimmäistä kertaa Amigan historiassa ollaan tilanteessa,  jossa  Amiga-
käyttäjillä ja  alan  yrityksillä  on  ollut  mahdollisuus  palautteellaan  mer-
kittävästi vaikuttaa tulevaisuuteen. Amiga Inc. on tutkinut, kysellyt,  kuunnel-
lut, ja vaikka heidän jo toukokuussa esittämänsä perusnäkemys tulevaisuudesta ei
ole muuttunut, on polkua sinne tasoiteltu sieltä täältä meidän  tarpeidemme  mu-
kaisesti. Vai miten on? Aivan ongelmattomalta kun ei eteneminen vieläkään tunnu.
 
Seuraavassa muutamia vastauksia kysymyksiin miksi, miten, milloin ja mitä.
{FLähtökohtana tulevaisuus
{F------------------------
 
Amigan tarkoitus ei ole lähteä kilpailemaan vain mikromarkkinoista, vaan  toimia
uranuurtajana digitaalisessa yhdentymisessä (engl.  digital  convergence).  Tämä
kehityssuunta on vielä samaan tapaan lapsenkengissään, kuten oli multimedia  en-
simmäisen Amigan ilmestyessä vuonna 1985. Digitaalisella yhdentymisellä  tarkoi-
tetaan sitä, että pohjimmiltaan sama laite voi toimia mitä  erilaisimmissa  tar-
koituksissa sen sijaan, että se perinteisen mallin mukaan olisi suunniteltu juu-
ri ja vain johonkin tiettyyn tehtävään.
 
Uusi Amiga voisi näin ollen toimia pohjana yhtä hyvin  pelikonsolille,  interak-
tiiviselle televisiolle, kotimikrolle, multimediakioskille, kannettavalle tieto-
koneelle tai palvelinjärjestelmälle. Eikä lista suinkaan pääty tähän. Näiden pe-
rinteisten, nykyiseen ajatteluun kahlittujen esimerkkien lisäksi seuraavan suku-
polven Amiga-teknologiaratkaisuja voisi hyvin kuvitella  löytävänsä  esimerkiksi
jääkaapista, mikroaaltouunista tai vaikkapa autosta.
 
Avainsana on skaalattavuus. Seuraavan sukupolven Amiga  suunnitellaan  puhtaalta
pöydältä huomioiden alusta alkaen juuri nämä edellä esitetyt moninaiset tarpeet.
Paitsi että systeemin tulee olla kompakti, jolloin se toimii pienimuotoisessakin
ympäristössä, sen täytyy tarvittaessa mukautua palvelinluokan tehotarpeita  vas-
taavaksi moderniksi, suojatuksi moniajo- ja moniprosessorikäyttöjärjestelmäksi.
 
 
{FTietokoneteknologian huipulle
{F-----------------------------
 
Paraskaan käyttöjärjestelmä ei kuitenkaan ole  mitään  ilman  teknologiaa,  joka
mahdollistaa sen täysipainoisen hyödyntämisen. Tässä vaiheessa mukaan kuvaan tu-
lee Amiga Inc:n salamyhkäinen, toistaiseksi tuntematon teknologiapartneri, jonka
Amiga-käyttäjien Mystery Monster Chipiksi (MMC) nimeämä multimediaprosessori lu-
paa tarjota uudelle Amigan käyttöjärjestelmälle sen  ansaitseman  laitteistopoh-
jan.
 
Mystery Monster Chipistä kaavaillaan Amigalle sitä  potkua,  jota  se  tarvitsee
paitsi kuroakseen PC-laitteiden teknologiaetumatkan  umpeen,  myös  ohittaakseen
sen kirkkaasti. Mikään vähempi ei enää riitäkään, sillä jatkuva perässä  roikku-
minen ei takaa Amigalle sen enempää ruusuista kuin minkäänlaista muutakaan tule-
vaisuutta. Ja herkulliseltahan tuo MMC:n ja AmigaOS 5.0:n yhdistelmä  teknofrii-
kille kuulostaakin: HDTV (tarkkuus 1920x1080), PAL,  NTSC,  neljä  samanaikaista
MPEG-II-dekooderia, Dolby AC-3, symmetrinen  skaalattava  moniprosessorointi  ja
muistinsuojaus, kaikilla herkuilla varustetut  3D-ominaisuudet,  jotka  puskevat
ruudulle 1,2 gigatavua tavaraa sekunnissa eli 400 miljoonaa 24-bittistä  tekstu-
roitua, bittikartoitettua pikseliä yms.
 
Ensimmäiset uuden sukupolven Amiga-laitteistot tulevat annettujen  ennakkotieto-
jen mukaan perustumaan tähän  Mystery  Monster  Chipiin,  mutta  tulevaisuudessa
häämöttävät mahdollisesti myös muunlaiset teknologiaratkaisut. Tekniikka  kehit-
tyy nopeasti, ja Amiga Inc. onkin jo kertonut  vuosituhannen  vaihteessa  ilmes-
tyvän markkinoille muitakin  harkitsemisen  arvoisia  mediaprosessoreita.  Amiga
Inc. keskittyy toteuttamaan käyttöjärjestelmää ja standardeja  laitteistoratkai-
suille ja jättää varsinaisen tietokoneiden rakentamisen yhteistyökumppaneilleen.
Tämä samainen toimintamallihan on osoittautunut erittäin toimivaksi Microsoftil-
le. Amiga Inc. alleviivaa kuitenkin, ettei sen tarkoitus ole  ulottaa  lonkeroi-
taan joka paikkaan vaan keskittyä tekemään maailman parasta  käyttöjärjestelmää.
No, tavoitetta on siinäkin kerrakseen.
 
Yhteistyö on muutenkin nimetty tärkeäksi osatekijäksi Amigan  tulevaisuuden  ra-
kentamisessa, sillä nykyisen kaltaisessa markkinatilanteessa harva pystyisi sii-
hen yksin. Amiga Inc. onkin sanojensa mukaan kerännyt taakseen  mittavan  joukon
yrityksiä, joiden kanssa yhteistyössä he rakentavat tätä  tulevaisuutta.  Micro-
softin ja Intelin dominanssin kerrotaan herättävän hyvinkin paljon  närää,  mikä
lisää mielenkiintoa uusia ratkaisuita kohtaan.
 
 
{FQNX - käyttöjärjestelmäyhteistyötä
{F----------------------------------
 
Seuraavan sukupolven developer-järjestelmän tuli  alun  perin  nähdä  päivänvalo
Kölnin Computer '98 -messuilla 13. - 15.  marraskuuta.  Toisin  kuitenkin  kävi,
sillä Amiga Inc:n kertoman mukaan keväisillä World of Amiga -messuilla julkiste-
tut aikataulut ovat venyneet erään yhteistyökumppanin  vetäydyttyä  projektista.
Tämä yhteistyökumppani oli huhujen mukaan Be Inc.  Amigalta  vakuutettiin  tämän
kuitenkin viivästyttävän asioita vain muutamalla kuukaudella ja  että  uusi  yh-
teistyökumppani on valovuosia aikaisempaa parempi.
 
Oli niin tai näin, vaikka kehittelykonetta ei vielä nähty,  niin  uuden  yhteis-
työkumppanin nimi sentään julkistettiin Amiga-maailman suurimmassa tapahtumassa.
Käyttöjärjestelmän kehittelystä tulee vastaamaan Amigan kanssa yhteistyössä  QNX
(ks. www.qnx.com), jonka vastuualueena  ovat  järjestelmän  sydän,  kerneli,  ja
käyttöliittymämoottorin peruselementit. QNX on 80-luvun alussa perustettu, nime-
nomaan käyttöjärjestelmäteknologiaan keskittynyt yritys, jossa työskentelee pal-
jon nykyisiä ja entisiä amigisteja ja jonka molemmat perustajajäsenet  hankkivat
aikoinaan ensimmäisiksi kotikoneikseen Amigat. QNX:n teknologian luotettavuudes-
ta kertoo jotain  se,  että  NASA  käyttää  sitä  avaruussukkuloidensa  tietoko-
nejärjestelmissä.
 
Muutamia avainsanoja QNX:n arkkitehtuurista: skaalattava ja modulaarinen  raken-
ne, täysin suojattu pre-emptiivinen moniajoympäristö  prosesseineen  ja  säikei-
neen, täysin 32-bittinen  64-bittisellä  valmiudella,  mikrokerneliin  perustuva
real-time-käyttöjärjestelmä, ROM-kelpoinen,  sisältää  tuen  virtuaalimuistille,
moniprosessoroinnille ja hajautetulle prosessoinnille. Verkkokeskeinen arkkiteh-
tuuri sisältää myös täyden Java-tuen.
 
 
{FTaistelu aikaa vastaan
{F----------------------
 
Amiga Inc:n suunnitelmat kuulostavat kieltämättä upeilta, mutta niitä piinaa yk-
si suuri ongelma: ne vaativat aikaa. MMC:n kerrotaan olevan valmis vasta alkavan
vuoden alussa, ja ensimmäiset siihen perustuvat seuraavan sukupolven Amigat  uu-
sine käyttöjärjestelmineen ehtivät kauppoihin aikaisintaan vuoden  1999  viimei-
sellä neljänneksellä, ja jos vanhat merkit pitävät  paikkansa,  saamme  odotella
laitteita hyvän matkaa vuoden 2000 puolelle. Kun  uusi  järjestelmä  on  lisäksi
käytännössä nyhjäisty tyhjästä, vaatii se myös aivan uusia sovelluksia, pelejä -
sisältöä, joka viime kädessä tekee teknologiasta jonkin arvoisen.
 
Vaikka tulevaisuuden Amigan potentiaaliset markkinat ovatkin huomattavasti  laa-
jemmat kuin nykyiset, emmekä me Amigan nykyiset käyttäjät siten edusta taloudel-
lisesti kovinkaan merkittävää asiakaskuntaa Amiga Inc:lle,  sitoo  heitä  meihin
kaksi asiaa: lojaalius ja kehittelijät. Lojaalius ja Amiga-maailmassa vallitseva
henki ovat kriisien paineessa muodostuneita asioita, joita ulkopuolisten on vai-
kea ymmärtää ja meidän vaikea selittää, mutta Amiga Inc:kin on  huomannut,  että
Amiga-käyttäjät ovat kuin yhtä suurta perhettä, jossa piilee uskomattomia voima-
varoja. Osin tästä syystä meidät varmasti halutaan mukaan tulevaisuuteen.
 
Toinen ja samalla ehkäpä konkreettisempi asia ovat  kehittelijät:  yritykset  ja
yksilöt, jotka luovat Amigalle uusia lisälaitteita,  ohjelmia,  tuotteita.  Nämä
kehittelijät tarvitaan luomaan uutta myös seuraavan  sukupolven  järjestelmälle.
Valitettavasti aika on rahaa ja odottaminen syö miestä, joten Amiga Inc. on ryh-
tynyt toimiin ongelman ratkaisemiseksi. Ratkaisun  avain  saattaa  olla  Classic
Amiga -markkinoiden elvyttäminen, sillä nämä yritykset  tarvitsevat  markkinoita
joille myydä, ja tuotteita ostavat käyttäjät tarvisevat uskoa siihen, että  Ami-
gassa kannattaa pysytellä nyt ja tulevaisuudessa. Etenkin  tästä  syystä  meidät
halutaan mukaan tulevaisuuteen.
 
Mutta on selvää, että meistä moni putoaa matkan varrella, ellei mitään käsinkos-
keteltavaa tapahdu ennen kuin vasta hamassa tulevaisuudessa  ja  sittenkin  vain
ehkä, kenties. Tämä olisi paitsi vahingollista nykyisille, mutta sen kautta mah-
dollisesti myös tuleville Amiga-markkinoille. Ja juuri siinä piilee vaara. Vaik-
ka Classic Amiga sinänsä ei ole tulevaisuuden kannalta enää tärkeä,  se  saattaa
olla välillisesti arvokkaampi kuin arvaammekaan. Eikä  Classic  Amigalle  riitä,
että meillä on sekalainen joukko alan yrityksiä valmistamassa  sekalaisia  lait-
teita koneelle, jolla ei edes ole tulevaisuutta. Tarvitaan jatkuvuutta,  organi-
sointia ja yhteisiä standardeja.
 
 
{FAmigaOS 3.5 sulkee ympyrän
{F--------------------------
 
Amiga Inc. on kuunnellut toukokuisesta julkistuksesta  saamaansa  palautetta  ja
ottanut takapakkia keväisissä lausunnoissaan. Juuri edellä selvitetyistä  syistä
on käynyt ilmeiseksi, että Classic Amiga -mallistoon on edelleen syytä panostaa,
ja klassikoilla arvellaankin olevan vielä hyvät 18-36 kuukautta aktiivista  eli-
naikaa. Suuntana on edelleen nykyisen malliston  korvaaminen  täysin  uusituilla
järjestelmillä, mutta siirtymisestä pyritään  tekemään  mahdollisimman  kivuton,
vaikka Amigalta myönnetäänkin, että kipua syntyy kuitenkin. Vuosien  horroksesta
ei yksinkertaisesti voi herätä ja kirmata joukon kärkeen ottamalla iisisti.
 
Lokakuun alussa Yhdysvalloissa järjestetyillä Midwest Amiga Exposition '98 -mes-
suilla Amiga Inc. kertoi AmigaOS 3.5:n ilmestyvän sittenkin.  Päivitys  toteute-
taan Amiga Inc:n johdolla yhteistyönä yli kahdenkymmenen Amiga-alan yrityksen ja
yksittäisen kehittelijän kanssa. Käyttöjärjestelmäpäivitys, joka alustavien tie-
tojen mukaan käyttäisi nykyistä AmigaOS 3.1:n ROM-piiriä, julkaistaan  vain  CD-
ROM-levyllä,  ja  sen  parannukset   pakollisten   bugikorjausten   ja   uusitun
käyttöliittymän  ohella  liittyvät  nykyisen  Amiga-huipputeknologian  parempaan
hyödyntämiseen.
 
AmigaOS 3.5 tuo mukanaan yhtenäiset RTG- (retargetable graphics) ja RTA-standar-
dit (retargetable audio), joista jälkimmäinen on taaksepäin yhteensopiva  nykyi-
sen AHI-ratkaisun kanssa. RTA:n kerrotaan kuitenkin olevan  silti  huomattavasti
AHIa kehittyneempi. Äänijärjestelmä saattaa perustua ARTASiin (ks.  artas.amiga-
software.com). Näin näyttökorteille ja äänikorteille tulee viimeinkin  löytymään
käyttöjärjestelmästä kunnon tuki. Samaten parannetaan tukea tulostimille ja  CD-
ROM-asemille. AmigaOS 3.5 tulee myös suoraan  tukemaan  PowerPC-tuplaprosessori-
kortteja. Mistään PowerPC-porttauksesta ei ole kysymys, sellaisen  arvioitaisiin
vievän 18 kuukautta arvokasta kehitystyöaikaa, mutta PowerPC-kiihdyttimet saavat
sentään jonkinasteista tukea suoraan käyttöjärjestelmätasolla.
 
Visuaalisena parannuksena uudistetaan myös ikonijärjestelmä sekä itse kuvakkeet.
Ikonit tekee mahdollisesti Matt Chaput  tyylikkään  GlowIcons-sarjansa  pohjalta
(ks. reality.sgi.com/mchaput_aw/glowicons.html).  Lisäksi  ARexxia  uudistetaan,
AmigaDOS saa uusia ominaisuuksia ja käyttöjärjestelmään  lisätään  Internet-val-
miudet.
 
Valitettavasti kuitenkin jo julkaistuun ominaisuuslistaan, etenkin RTG:n,  RTA:n
ja uuden ikonisetin osalta kannattaa suhtautua varauksella, sillä niistä on  ol-
lut tarjolla tietoa hyvin vaihtelevasti, eikä Amiga Inc. ole tehnyt  puutteelli-
sella tiedottamisellaan tilanteesta yhtään helpompaa. Suunnitelmat  ovat  matkan
varrella muuttuneet monesti, joten jää nähtäväksi, mitä sieltä  aikanaan  ilmes-
tyy.
 
Tämän välivaiheen käyttöjärjestelmäpäivityksen toivotaan summaavan viime vuosien
aikana tapahtuneen kehityksen siistiin, ammattimaiseen pakettiin, joka helpottaa
ohjelmien kehittämistä tarjomalla yhtenäisen rajapinnan viimeisimmän  Amiga-tek-
nologian täysipainoiseen hyödyntämiseen. Samalla se tavallaan  myös  sulkee  ym-
pyrän Classic Amigan osalta ja aloittaa lähtölaskennan seuraavan sukupolven  ko-
neille. Punaisena neliönä i:n päälle 3.5-päivityksen mukana tulee "Amiga - Past,
present and future" (menneisyys, nykyisyys  ja  tulevaisuus)  -kirja.  Jotta  ei
unohtuisi.
 
Ehkäpä tärkein AmigaOS 3.5:n ominaisuus on kuitenkin sellainen, joka  siitä  it-
sestään tyystin puuttuu. Midwest Amiga Expossa nimittäin "varmistui", että  Ami-
gaOS 5.0 on taaksepäin yhteensopiva AmigaOS 3.5:n ja  Classic  Amigan  ohjelmien
kanssa sisäänrakennetun emulaation avulla. Classic Amigan ohjelmiin uskaltaa nyt
sijoittaa turvallisemmalla mielellä, sillä ne tulevat todennäköisesti  toimimaan
myös uudella koneella. Suunnitelmat tosin ovat eläneet siinä  määrin  omaa  elä-
määnsä viime kuukausina, että tähänkin tietoon on pakko suhtautua  varauksella.
 
Amiga Inc. avasi  lokakuun  puolivälissä  AmigaOS  3.5:lle  omistetut  kotisivut
osoitteessa www.amiga.com/3.5. Sivuilla oli  alkujaan  graafinen  palkki,  josta
saattoi seurata kehitystyön etenemistä - avaushetkellä palkki oli kohdassa 9% ja
joulukuun lopulla, juuri ennen kotisivujen ulkoasun uusimista ja palkin  poista-
mista, oltiin jo lukemassa 11%. Päivityksen julkaisuajankohdaksi  on  ilmoitettu
vuoden 1999 alkupuolisko.
 
 

{F                                                                     ---------->
{FTukea kehittelijöille
{F---------------------
 
{BKuten jo todettiin, kehittelijät näyttelevät tärkeää osaa uuden Amigan menestyk-
{Bsen tavoittelussa.  Amiga  Inc.  on  hiljalleen  uudelleenrakentanut  Commodoren
{Bpäivien jälkeen retuperälle jäänyttä  kehittelijätukea,  niin  Classic  Amigalle
{Bkuin seuraavan sukupolvenkin laitteille. Classic Amigan osalta kysymys  on  tie-
{Btenkin vain välivaiheen ratkaisusta, mutta se on selvä merkki siitä,  että  van-
{Bhaankin mallistoon halutaan vielä panostaa.

{BAmiga Inc:n kotisivuille (www.amiga.com) on hiljakseen ilmestynyt  developer-ma-
{Bteriaalia, mm. dokumentaatiota vuoden 2000  vaikutuksista  Amigaan  ja  hetkeksi
{Bmyös tuikitärkeät Amiga ROM Kernel Reference Manualit, jotka kylläkin  katosivat
{Bsivuilta lokakuun lopulla ilmenneiden lakiteknisten epäselvyyksien vuoksi.  Ami-
{Bgalta vakuutetaan kuitenkin uuden kehittelijämateriaalin olevan työn alla. Amiga
{BInternational onkin julkaissut Amiga Developer CD 1.2:n  (ks.  www.amiga.de)  ja
{BAmiga Inc. työstää rompusta kakkosversiota. Amiga Inc.  rakentaa myös kehitteli-
{B                                     jöille tietokantaa, johon he voivat  rekis-
{B                                     teröidä itsensä ja tuotteitaan.  Tietokanta
{B                                     avattiin marraskuun  puolivälissä ja  se on
{B                                     avoin kaikille  kaupallisille developereil-
{B                                     le.
 
{B                                     Marraskuuksi kaavailtu seuraavan sukupolven
{B                                     kehittely-ympäristön   julkaisu   viivästyi
{B                                     odotetusti yhteistyökumppanien  vaihtumisen
{B                                     vuoksi. Tätä alun perin bridgeksi eli  sil-
{B                                     laksi kutsuttua  järjestelmää  odoteltaneen
{B                                     vielä pitkälti alkavan vuoden puolelle.
 
{FEntä Amiga International?
{F-------------------------
 
Meille suomalaisillekin tutun Petro Tyschtschenkon johtama  Amiga  International
(ks. www.amiga.de) Saksassa jatkaa vanhaan tahtiin  toimintaansa,  vaikka  onkin
hieman jäänyt suurien suunnitelmien tytäryhtiönsä varjoon. Amiga Internationalin
puuhastelu on ollut vähemmän dramaattista, mutta sitäkin tasaisempaa työtä  Ami-
gan tukemiseksi.
 
Petro ja muut Amigan edustajat ovat vierailleet pienissä ja  hieman  suuremmissa
tapahtumissa Euroopassa ja muillakin mantereilla. Heidän osanottonsa Kölnin Com-
puter '98 -tapahtumaan oli jo ilmestys sinänsä: valtaisa ständi  videoseinineen,
jossa Amigan lisäksi useat muut  yritykset  pääsivät  esittelemään  tuotteitaan,
sekä Annexin musiikkiesitys. Annex on  tehnyt  muuten  uuden  Amiga-biisin,  ni-
meltään "Keep the momentum going". Amiga International myös  sponsoroi  Computer
'98:n mainostusta Amiga-lehdissä.
 
                     Markkinointiosastosta kun on kyse,  Amiga International  on
                     jatkuvasti pulpautellut  markkinoille erilaisia  promotuot-
                     teita. Julisteiden ja teemalevyn  seuraksi tarjolle  on il-
                     mestynyt mm.  Amiga-hiirimatto,  Boing-kyniä jne.  Computer
                     '98 -messuilla tuotiin myyntiin myös Amiga-kello. Tämä  ke-
                     räilyharvinaisuudeksi luokiteltava  hopeinen,  ilmeisen ta-
                     sokkaalla analogisella koneistolla ja kaiverretulla  Petron
                     nimmarilla varustettu kello maksaa 270 dollaria ja niitä on
                     kaupan vain 55 kappaletta.
 


{F                                                                     ---------->
{BAmiga International on tuonut myös myyntiin ny-
{Bkyisen Amigan  standardihiiren,  jota  Amigalla
{Bkutsutaan hohdokkaasti Amiga Designer Mouseksi.
{BIhan kelvollinen hiiri se  onkin,  eikä  Amigan
{Bhiirimarkkinoilla ainakaan ruuhkaa entuudestaan
{Bole.
 
 
{FVarjoja paratiisissa?
{F---------------------
 
{BKun halu uskoa  Amigan suunnitelmiin  on suuri,
{Bon myös  helppo nähdä  asioita  positiivisesti.
{BTai jos ei  ole kiire mihinkään.  Mutta  täysin
{Bsujuvasti eivät Amigan askeleet silti ole edenneet, se on kaikkien  myönnettävä.
{BSuunnitelmien jatkuva muuttuminen ei ole omiaan  luomaan  uskottavuutta,  vaikka
{Bmuutokset voivatkin olla ymmärrettäviä ja ehkä tulevaisuuden kannalta jopa  kan-
{Bnattavia. Amigan tytäryhtiöiden yhteistyössä on ollut havaittavissa myös  lievää
{Bhakuammuntaa, eikä tiedotustoiminta ole aina ollut kovin ammattimaista.  Yritys-
{Bten kotisivutkin tarvitsisivat selvästi tasokkaampaa ja yhtenäisempää ilmettä.
 
{BLisäksi ihmetystä on herättänyt Amiga Inc:n tiimin harventaminen neljän  jäsenen
{Bosalta. Hardware-guru Joe Torre lähti jo aikaisemmin ja  AmigaOS  3.5  -projekia
{Bvetänyt Fleecy Moss sai kenkää  marraskuussa.  Boing-fanaatikko  Torren  eroami-
{Bsen/erottamisen  voi  ymmärtää  ohjelmistoihin  keskittyvän  Amigan   vähäisellä
{Bhardware-asiantuntijan tarpeella, mutta Fleecy Moss on herättänyt  paljon  kysy-
{Bmyksiä, varsinkin kun ollut tiedossa, kuinka innostunut hän on  työstään  ollut.
{BMyös Marilyn Flint ja Kelly Newby ovat vaihtaneet  maisemaa,  mutta  tilalle  on
{Btullut uusia henkilöitä. Amiga Inc. ei ole kommentoinut henkilöstöpolitiikkaansa
{Bmuuten kuin toteamalla, että määräaikaisia  työsuhteita  tulee  ja  menee,  eikä
siinä ole mitään ihmeellistä. Yhtiö hakee vieläkin muotoaan, ja se valitettavas-
ti (?) myös näkyy ja kuuluu.  No,  jenkkiläinen  yrityskulttuuri  on  tunnetusti
omaamme dramaattisempi.
 
Toisaalta on mukava nähdä, että vanhalle Amiga-tuoteperheelle tarjotaan  mahdol-
lisuutta siirtyä eläkkeelle siististi uuden tieltä, eikä se vain kuole  kurjasti
pois viime vuosien kaltaisessa kaoottisessa tilanteessa. Tunnelin  päässä  näkyy
valoa, jos sitä siellä haluaa nähdä. Ei kuitenkaan sovi unohtaa,  että  matkalla
on vielä monta muttaa ja mutkaa. Kaikki eivät suinkaan jaa allekirjoittaneen op-
timismia, eivätkä syyttä - liian usein olemme joutuneet pettymään.
 
Useiden kaupallisten Amiga-yritysten vaikeuksissa olemme saaneet  viime  kuukau-
sien kuluessa todeta Amiga Inc:n johtajan Jeff Schindlerin taannoisen muistutuk-
sen pitävän paikkansa: tilanne tulee huononemaan, ennen kuin  se  taas  paranee.
Toivottavasti myös lausahduksen jälkimmäinen osa vielä toteutuu... 