2
1
4 Epic.IFF 0 0*

{3                 The Epic Interactive Encyclopedia 1998 edition
{3                 ----------------------------------------------
 
                                  Jani Saijos
 
 
Oli kaunis kesäinen päivä heinäkuussa. Olin lähdössä mökille, kun  päätin  ostaa
uusimman Amiga Formatin, olisipahan lukemista laiturilla. Lehdessä oli arvostel-
tu tuorein versio Epicin tietosanakirjasta Amigalle.  Se  sai  arvosanaksi  kii-
tettävät 90%, ja seuraavalla sivulla oli sitten  mahdollisuus  voittaa  kyseinen
teos itselleen. Piti vain vastata kolmeen kysymykseen, joista kaksi oli erittäin
helppoja ja kolmaskin varmistui kirjastokäynnillä. Kirje vain postiin ja  toivo-
maan, että olisin yksi onnellinen kymmenestä.
 
Reilut neljä kuukautta myöhemmin oli minulle tullut mystinen ruskea  kirjekuori.
Kuoressa ei lukenut mitään muuta kuin osoitetietoni ja "by air mail". Kuori auki
ja mitäs sieltä löytyikään: mainoslehdykkä ja CD, jonka kannessa luki  Epic  En-
cyclopedia 1998. Kesti tovin ennen kuin  tajusin.  Kilpailun  olin  onnellisesti
unohtanut jo lähes neljä kuukautta sitten, mutta sen ansiota tämän piti olla.
 
 
{3Siisti ensivaikutelma
{3---------------------
 
Itse CD on ihan kivan näköinen ja tulee kokonaan läpinäkyvissä kansissa. Tausta-
paperi on sisäpuolelta Epicin Encyclopedia of the Paranormalin  ja  ulkopuolelta
tietysti Encyclopedia '98:n. Varsinainen  hopeakiekkokin  on  mukavan  näköinen,
toisella puolella on sama kuva kuin CD:n kannessa. Kansipaperi koostuu  kolmesta
sivusta, joista parissa on erilaisia ohjeita CD:n käyttöön.
Ensinnäkin suositellaan ongelmien välttämiseksi asentamaan AmiCDFS,  joka  tulee
CD:n mukana. Itse kuitenkin käytän CD-asemani mukana tullutta CacheCDFS:ää, joka
ei ole vielä pettänyt kertaakaan, kuten ei nytkään.  Ohjeissa  varoitetaan  myös
vanhojen Zappo/Archos-CD-asemien omistajia, joilla täytyy olla  asennettuna  CD-
ROM-softan versio 11.9. Ystävällisesti kyseinen versio toimitetaan myös CD:n mu-
kana.
 
Itse ensyklopedia tulee kahtena versiona. Toinen on suoraan CD:ltä  ajettava  ja
toinen haluaa asentaa muutamia tiedostoja kiintolevylle. Asennus vie noin  kaksi
megaa. Suoraan CD:ltä ajettava versio toimii  kahden  megan  perus-AGA-koneissa,
mutta ei ole kovin nätti eikä pysty näyttämään AVI-pätkiä. Ensyklopedian parempi
puolisko puolestaan vaatii kiintolevyn, neljä megaa muistia ja  joko  AGA-koneen
tai grafiikkakortin. 68030-prosessori tai parempi on myös erittäin suositeltava.
Ai niin, jos ei vielä ole selvinnyt, niin kyllähän se CD-asemakin tarvitaan.
 
 
{3Digitaalinen tietosanakirja
{3---------------------------
 
Ensimmäisen version (1996) jälkeen on tietosanakirjassa nyt yli  20000  aihetta,
yli 4000 kuvaa, yli 200 samplea sekä reilut 200 videopätkää.  Myös  kaikenlaista
ohjelman päivitystä on tehty. PPC-käyttäjiäkään ei ole  täysin  unohdettu.  PPC-
versio sort-käskystä pitäisi olla tulossa, ellei ole vielä tullut. Tämän pitäisi
nopeuttaa ohjelman käyttöä huomattavasti.
 
Itseäni on ärsyttänyt ensyklopedian ensimmäisestä kokeilusta lähtien se, että se
haluaa näyttötilaksi PALin. Kyllähän se siis pyörii  muissakin  tiloissa,  mutta
yleensä jotakin kohtaa ei näy kunnolla. Tähän pitäisi olla ymmärtääkseni tulossa
korjaus. Ohjelma käyttää muuten lomitettua näyttötilaa, joka ainakin aluksi tun-
tuu häiritsevältä flicker fixerittömässä koneessa.
Itse ensyklopedian ladatessa aukeaa ruutu, jossa on sama kuva kuin CD:n  kannes-
sakin ynnä neljä palluraa. Taustalla soi... no, voihan sitä musiikiksikin sanoa.
Palluroista voi valita encyclopedian, explorapedian, slide shown tai  krediitit,
joissa muutamien efektien kera nimetään rompun tekijät.
 
 
{3Slide Show
{3----------
 
Tämä on rompun ehkä käsittämättömin osa, jolle en  keksi  muuta  selitystä  kuin
sen, että CD on haluttu saada täyteen. Slide showssa tulee siis noin 250  kuvaa.
Ei itse kuvissa mitään sen ihmeempää vikaa ole, mutta kun itse  ensyklopedia  ei
käytä niitä hyödyksi. Eli jos valitsen kohdan "car", saan erinäköisiä auton  ku-
via, mutta en kuitenkaan niitä auton kuvia joita  slide  show  pitää  sisällään.
Mielestäni nämä kuvat olisi voinut liittää itse  ensyklopediaan,  jolloin  siitä
olisi tullut kuvallisesti rikkaampi. Slide shown  kuvat  ovat  muutenkin  varsin
hyvätasoisia encyclopedian kuviin verrattuna.
 
 
{3Explorapedia
{3------------
 
Tämä osa on tarkoitettu lapsille. Se pitää sisällään kahdeksan kuvakokonaisuutta
eli lastenhuoneen, dinosaurukset, kulkuneuvot, työhuoneen, musiikkihuoneen, tie-
tokonehuoneen, studion ja avaruuden. Alkuvalikossa voi valita  ohjelman  toimin-
nan, joko play tai learn.
 
Play-tilassa voi mennä johonkin näistä skenaarioista.  Viemällä  hiiren  osoitin
jonkin esineen päälle ja painamalla nappia kuuluu  yleensä  jokin  äännähdys  ja
esine tekee jotain. Esimerkiksi tietokonehuoneessa on ilmiselvä Amiga kuten myös
PC. Painamalla PC:n päällä saa kuulla naisen äänen, joka sanoo joko  "diagnostic
complete" tai "command unclear, please repeat". Lisäksi PC  pyörittelee  monito-
riansa. Todellista multimediaa. ;-)
 
Learn-moodissa puolestaan yritetään opettaa tenaville jotakin. Edellisessä  koh-
dassa esim. ladataan  ääntelyiden  jälkeen  tietoa  kuvaruudulle  tietokoneista.
Täältä voi puolestaan jatkaa eteenpäin asiaan liittyviä aiheita lukien.  Seuraa-
vaksi tenaville siis ruvetaankin selittelemään ADA-ohjelmointikieltä,  jonka  on
kehittänyt ja jota käyttää Yhdysvaltain puolustusministeriö. Ihan kiva lisä  en-
syklopediaan, mutta luultavasti aika pian tutkittu.
 
 
{3Encyclopedia
{3------------
 
Itse varsinainen ensyklopedia koostuu CanDolla väsätystä käyttöliittymästä.  Va-
semmassa ylänurkassa on kuva valitusta aiheesta, jos siitä on  kuvaa  ylipäätään
tarjolla. Sen yläpuolella on nuolet, joilla voi selailla jos  kuvia  on  useita.
Maksimissaan kuvia voi olla kahdeksan. Painamalla hiirtä kuvan päällä saa  näky-
viin kokoruutukuvan. Esimerkiksi Saksan Aachenin  kaupungista  on  kaksi  kuvaa,
mutta Elvis Presleystä  ei  ensimmäistäkään.  Elvis  tosin  saa  tasoitusta  vi-
deopätkän muodossa, joka ei sekään tosin esitä häntä soittamassa  vaan  armeijan
rivissä. Videopätkät ovat yleensä noin 1/4-ruudun kokoisia ja  mukana  voi  olla
myös ääni.
 
Kaikista olennaisin osa eli itse teksti on ruudun vasemmassa alanurkassa.  Teks-
tin voi saada myös ääneen luettuna! Lukemisen hoitaa Amigan oma puhesyntetisaat-
tori ja jälki on sen mukaista. Ääntä voi itse hieman hienosäätää ja valita luki-
jaksi mies/nais/robottiäänen wanhan Workbench 1.3:n tyyliin.  Tekstin  saa  myös
vierimään omaan ruutuunsa.





























{C                                                                     ---------->
Oikeassa yläkulmassa on lista valittavista aiheista  aakkosjärjestyksessä.  Har-
mittavana piirteenä hiirellä tai nuolinäppäimillä ei pääse  vapaasti  rullaamaan
listaa. Siis esim. nuolta alaspäin pitää takoa jatkuvasti,  ei  voi  vain  pitää
pohjassa. Hiirellä voi sentään hyppiä ruudullisen eli 13 riviä eteenpäin,  mutta
silti. Kiinnostavan aiheen etsinnässä on sentään apuna työkaluja, ei  siis  tar-
vitse takoa 20000 kertaa nappulaa päästäkseen näkemään, onko Äänekoskea  listas-
sa. Amiga-ohjelmat harvemmin tukevat PgUp- ja PgDn-nappuloita, mutta  ensyklope-
dia tekee tässä poikkeuksen.
 
Hakupalveluista on ensiksi tarjolla find,  joka  yleensä  löytää  "normaalimmat"
haut. Nearest-haku etsii lähimpiä sanaan viittaavia aiheita. Nearest-haku sanal-
la dino tuotti tulokseksi Moskovan läheisyydessä olevan Borodino-kaupungin, jos-
sa Napoleon taisteli vuonna 1812. (Kaikkea tässä oppiikin! :-)  Haussa  on  myös
selausnappula eli edellisessä tapauksessa tarjottiin toiseksi vaihtoehdoksi Dino
de Laurentiista. Jos edelliset haut eivät tuottaneet toivottua tulosta, voi vii-
meisenä oljenkortena käyttää deep-hakua. Ohjeläpyskä tosin varoittelee, että ai-
kaa voi vierähtää haussa semmoinen tunti. Luonnollisesti voi myös suoraan hypätä
aakkosten mukaisesti vaikka d:hen tai alkuun/loppuun aihelistassa.
 
Ensyklopediassa on myös HotList-toiminto, jolla voi tehdä itseään kiinnostavista
aiheista oman aihelistan. Valmiina tulee yli 20 listaa  aiheista  kuten  koirat,
hyönteiset, huonekalut jne. Muita toimintoja on mm.  mahdollisuus  näyttää  vain
multimedia-aiheet. Tässä siis aihelistasta poistetaan kaikki aiheet,  joista  ei
löydy kuvia, ääntä tai videota. Hyvä lisä on  myös  export-toiminto,  jolla  voi
tallentaa aiheen tekstin, kuvan tai äänen levylle tai tulostaa sen. Lisäksi ala-
nurkasta löytyy vielä Amiga-näytönsäästäjä. Se on samantyylinen  kuin  Windowsin
lentävät logot mutta Amiga-tekstillä. Omassa koneessani se vain ei oikein toimi-
nut hyvin. Jos jotain ohjelman toimintoa ei muista, apua  saa  painamalla  Help-
nappulaa. Setup-toiminnolla puolestaan voi poistaa koko tietosanakirjan  kiinto-
levyltä, jos se käy häiritsemään. Lisäksi sillä voi mm. lisätä uusia aiheita.
Vielä yksi mukana tuleva apuohjelma on The Creator. Sillä voi nimensä mukaisesti
tehdä lisää aiheita tietosanakirjaan.  Jos  ei  niitä  itse  viitsi  tehdä,  voi
lisäaiheita etsiä Internetistä tai tilata Epiciltä. Mukana tuleva The Creator on
vasta beta-vaiheessa, mutta sitä luvataan päivittää, jos  käyttöä  löytyy.  Voit
siis itse kirjoittaa ASCIIna aiheen  tiedot,  mukaan  voit  liittää  esimerkiksi
IFF/WAW-samplen ja IFF-kuvan. AVI-animaatioita ei vielä tueta. Kun on tehnyt ai-
heensa, pitää ajaa Setupista uusien aiheiden  asennus  ja  tämän  jälkeen  vielä
päivittää aihelista. Muutaman aiheen kirjoittelu ja lisäys ei ehkä kannata, kos-
ka aihelistan päivitys voi viedä 15 minuuttia.
 
 
{3Onko tietoa?
{3------------
 
Ikävä puoli ensyklopediassa on se, että jos se ei jotain  aihetta  löydä,  tulee
ruudulle  aina  aihelistan  ensimmäinen  aihe,  Aachenin   kaupunki.   Tämä   on
ärsyttävää, varsinkin jos on aakkosten loppupuolella ja yhtäkkiä heitetään  lis-
tan alkuun. Tyylikkäämpi ratkaisu olisi ollut vain ilmoittaa, ettei kyseistä ai-
hetta löydy. Olisi myös mukavaa, jos painettu nappula näyttäisi jollakin  taval-
la, onko painallus mennyt perille. Välillä tuntuu,  etteivät  nappulat  haluaisi
oikein reagoida painalluksiin.
 
Itse tieto kuten kaikki ns. multimediaominaisuudet ovat melko vaihtelevaa tasoa.
Tietoon kannattaa suhtautua melko varauksellisesti, koska kuka vain voi kirjoit-
taa aiheita ja lähettää niitä Epicille. Epäilen, tarkastaako Epic millään taval-
la tiedon kuten vuosilukujen  todenmukaisuutta.  Vakavasti  puhuen  ensyklopedia
vaikuttaa kovin harrastelijamaiselta. Esim. Finland-kohdasta  löytyy  kyllä  mm.
Suomen kansallislaulu, mutta USA- tai Russia-kohdissa kansallislauluja  ei  ole!
Vastaavia kohtia on lukuisia. Amiga  tunnetaan  kolmella  kuvalla  ja  ääninäyt-
teellä, mutta IBM on täysi tuntemattomuus.
Yli 20000 aihetta tuntuu nopeasti mietittynä kattavalta  kokonaisuudelta,  mutta
käytännössä paljastuu pian, ettei tämä tuote kovin vakavasti perinteisiä  tieto-
sanakirjoja uhkaa. Vertailuna katsoin, kuinka monta  hakusanaa  kirjahyllyssämme
asusteleva WSOY:n Fakta-tietosanakirjasarja tuntee. Vastaus oli murskaava 300000
hakusanaa. Kieltämättä vertailu on hieman epäreilua, ja onhan kyseessä aivan eri
hintaluokan tuotteet. Epic Encyclopedia '98 näyttää maksavan Suomessa n. 200 mk.
 
Luultavasti vuonna 1999 tulee Epic Encyclopediasta jälleen uusi versio. Ohjekir-
ja kertoo, että se tulee todennäköisesti kahdella rompulla. Vanhan version omis-
tajille lupaillaan jonkinnäköistä alennusta. Amiga Format antoi  ensyklopedialle
90% ja sanoi, että jokaisella pitäisi olla tämä. CU Amiga puolestaan antoi  73%.
Itse olisin enemmän CU:n puolella ja antaisin ehkä sellaiset 78%. Ainesta  olisi
hyväksi tietosanakirjaksi ja mukavia oivalluksia on mukana, mutta kuitenkaan ko-
konaisuus ei oikein toimi.
 
 
{3        The Epic Interactive Encyclopedia 1998 Edition CD-ROM

        Testattu: AT A1200/030/50 MHz, 18 Mt RAM
                  850 Mt Quantum, Randy 4x CD, Scandoubler

        Arvosana: 78%

        Saatavuus: Amiga-kauppiaat, hinta n. 200 mk

