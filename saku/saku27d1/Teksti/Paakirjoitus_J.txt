12
1
-1 BarettiSiren.IFF 0 0
0 BarettiSiren.IFF 0 0*

              Vuoden vaihteessa on yleensä tapana  tarkastella  kuluneen  vuoden
              tapahtumia ja tehdä  niistä  johtopäätöksiä.  Kertaankin  menneitä
              tarkemmin toisaalla lehdessä, mutta nyt pari sanaa  henkilökohtai-
              semmalta tasolta.
 
              Mikäli haluat lukea lyhennetyn version, siirry suoraan  kohtaan B.
              Jos sen sijaan kahlaat mieluummin läpi koko  homman,  jatka  luke-
              mista kohdasta A.
 

A)
 
Itselleni viimeinen puoli vuotta on ollut melkoisten muutosten aikaa. Heinäkuus-
sa alkanut varusmiespalvelus on sanellut elämälleni aivan uuden rytmin ja  polla
on saanut prosessoitavakseen monta uutta ja outoa asiaa. Siviilipuolella tämä on
näkynyt ennen kaikkea vapaa-ajan vähäisyyden luomana kiireenä. Itse  asiassa  on
ollut melkoisen turhauttavaa huomata useiden mielenkiintoisten  projektinpoikas-
ten tallautuvan kiireen kantapäihin ja todeta  tehdynkin  työn  laadun  kärsivän
ajan vähyydestä.
 
Muutamista virheistä opittuani olenkin ollut pakotettu järkeistämään ja  tarken-
tamaan prioriteettejani. Olen esimerkiksi suosiolla jättäytynyt muutamien yhdis-
tystä ja sen palveluita koskevien nettikeskusteluiden ulkopuolelle. Syksyllä ni-
mittäin  sain  aivan   riittävästi   negatiivista   palautetta   mielipiteistäni
enemmänkin niiden sekavan ilmaisun kuin sisällön vuoksi. Tämä  taas  oli  suoraa
seurausta siitä kiireestä,  jossa  jouduin  viestejäni  kirjoittamaan.  Huomasin
tämän yhdeksi niistä tilanteista, jossa on parempi jättää tekemättä  kuin  tehdä
huonosti.
 
Kotiudun tämän numeron julkaisupäivänä, joten armeijakiireillä en enää  jatkossa
voi ajanpuutettani perustella, mutta yhdistystoiminnan tahdin  kiristyessä  olen
varma, etteivät ne kiireet mihinkään  katoa.  Johonkin  raja  on  kuitenkin  ve-
dettävä, loputtomiin ei aikaa voi viedä muilta elämän saroilta. Itseni ja muuta-
mien muidenkin hallitusten  jäsenten  osalta  ennakoin  tämän  rajoittavan  mer-
kittävästi mahdollisuuksia kirjoittaa Saku-lehteen. Niinpä jätänkin pallon teil-
le, hyvät lukijat: löytyykö tarpeeksi mielenkiintoa jatkaa Saku-lehden menestys-
tarinaa, kun nykyinen aktiiviryhmä puurtaa työläiden tapahtumien parissa? Se  on
ihan teistä kiinni.
 
Päätoimittaja tarjosi jo viime numerossa paikkaa uutistoimittajalle.  Tämä  jopi
on edelleen avoinna, joten jos koet seuraavasi  Amiga-maailman  tapahtumia  her-
keämättä ja tunnet Internetin Amiga-uutispalvelut, tartu ihmeessä hommaan!  Tar-
vetta on niin pienille uutispätkille kuin suuremmille, tämän numeron  Amiga-kat-
sauksen kaltaisille artikkeleille. Tämä oli vasta yksi  esimerkki  siitä,  miten
lehteä voi auttaa. Jos saamme kasaan riittävän suuren tiimin, jossa  yksittäisen
henkilön ei tarvitse keskittyä kuin pieneen osa-alueeseen, ei kenenkään työmäärä
kasva liian suureksi.
 
B)
 
"Ei oo enää ympärillä aitaa, ei oo päällä peltipaitaa... Mä lähden himaan!"
 
Hyvää alkavaa vuotta! Toivottavasti näemme Sakun merkeissä.
 
Janne Siren
