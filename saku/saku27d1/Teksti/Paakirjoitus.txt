2
1*

{3                                  Pääkirjoitus
{3                                  ------------

                      Saku #27 (1/99) - 1. tammikuuta, 1999


Uusi vuosi, uudet kujeet, uusi Saku. Lehteen tuli taas erinomaisia artikkeleita,
joista erityisesti täytyy mainita juttu "Amiga  NASA:lla".  Sakuun  on  toivottu
paljon juttuja Amigan ammattikäytöstä, ja tässä on yksi sellainen. Jutun  lukui-
sat kuvat olivat yksi syy siihen, että tämänkin Sakun levykeversiosta tuli  kak-
sikorppuinen. Minusta nuo kuvat kuitenkin ovat sen arvoisia, joten nauttikaa ar-
tikkelista!
 
Artikkelitoiveita on silloin tällöin mainittu tilannekatsauksissa, mutta saamie-
ni lukuisten toivomuspalstapyyntöjen takia liitän tästä lähtien  Sakuun  ja  sen
tilannekatsauksiin  vakituisen  "toivomuspalstan",  "Haluttuja  aiheita",  johon
kerään minulta kysyttyjä ja haluttuja artikkeliaiheita. Toivon kuitenkin,  ettei
palstasta tulisi mikään itsetarkoitus, sillä eivät pelkät toiveet  riitä  lehden
syntymiseen, vaan tarvitaan myös niitä artikkeleita!

Palstan onkin tarkoitus olla apuna sellaisille Sakun lukijoille, joita  artikke-
lin kirjoittaminen kiinnostaisi, mutta aiheen keksiminen tuottaa tuskaa.  Paitsi
toivomuspalstalta, aiheita on helppo keksiä itsekin. Oletko ottanut käyttöön uu-
den ohjelman tai lisälaitteen? Kirjoita siitä juttu! Ei haittaa, vaikka aiheesta
olisi jo kirjoitettu, sillä ihmisillä on yleensä erilainen  näkökulma  asioihin,
niin myös Amiga-aiheisiin.
 
Uutistoimittajan paikka on edelleen avoinna. ("Työpaikkailmoitus" löytyy edelli-
sen Sakun Toimitukselliset-osiosta!) Tähän Sakuun tuli kiitettävän  suuri  ajan-
kohtaisosuus, mistä kiitos kuuluu etenkin Janne Sirenille ja Simo Koivukoskelle.
Itsekin sain uutisia kerättyä mukavan paketin, mutta lisää kaivattaisiin jatkos-
sa.

Erityisesti peliuutisten seuraamiseen tarvittaisiin joku tehtävään omistautunut,
sillä  jatkuvasti  muuttuvien  suunnitelmien  ja   julkaisupäivämäärien   vuoksi
kärryillä on vaikea pysyä. Osittain siitä syystä tähän Sakuun tuli vain yksi pe-
liaiheinen uutinen clickBOOMin sivuista. Nyt kun Amigan pelitarjontakin on pikku
hiljaa parantunut, olisi sitä hyvä seurata Sakunkin sivuilla. Apuanne tarvitaan!
 
Esa Heikkinen teki  todellisen  suururakan  kirjoittamalla  Amiga-kokemuksistaan
kymmenen vuoden ajalta. Juttua lukiessani palasin itsekin mielessäni monen moni-
tuista kertaa omaan amigistihistoriaani, jota on takana niin ikään  reilut  kym-
menkunta vuotta. Amiga on antanut elämääni paljon, niin  iloja  kuin  surujakin,
mutta mitään en vaihtaisi pois tai tekisi toisin.  Uskon,  että  tulevaisuudessa
odottaa vielä monta Amigan- ja Sakuntäyteistä vuotta.
 
Boing-pallo pyörimään ja teksturit savuamaan uuden vuoden kunniaksi, rakkaat lu-
kijat!
 
Anu Seilonen
