2
1*

Muhevaa uutta vuotta Rakas lukija!

Saku-lehti ilmestyy mukavasti näin vuodenvaihteessa.  Luin  juuri  sähköpostista
päätoimittajamme tilannekatsauksen ja päätin kirjoittaa  edes  yhden  artikkelin
tähän numeroon. Samalla tein uuden  vuoden  lupauksen...  Toivottavasti  jouluna
hankitut lisäsilavat ovat jo hävinneet, itse on pakko  tunnustaa,  että  olo  on
vieläkin raskas. Mutta anteeksi nyt - seuraavan  kappaleen  ajaksi  eksyn  vielä
kauemmaksi asiasta.

Euro on sitten valuuttana syntynyt; iso asia, joka ei pienen lehtemme  toimintaa
vaikuta sitä eikä tätä, mutta sitäkin mielenkiintoisempi asia on  poliittisesti.
Saako dollari voittajansa? Kuinka nopeasti ja mihin suuntaan euroalue  laajenee?
Rahan käyttö on murroksessa myös muilla tavoin: sirukortit,  älykortit,  verkko-
kauppa. Myös maailmantaloudessa tuulee - varsinkin  Aasian  suunnalla.  Lama  on
syvä ja Japanin suurpankit tuntuvat  luotottaneen  holtittomasti,  ja  finanssi-
maailma on ihmeissään, kun suuret firmat kaatuvat. Suomessakin pankkiala on hei-
koilla, eikä johdonmukaista oikeudellista linjaa ex-pankinjohtajia kohtaa  tunnu
löytyvän. Mutta Nokia vetää ja se on hyvä.  Eläköön  yrittäjyys  ja  työreformi!
Enkö minä olekaan sosiaalidemokraatti?
 
On tässä kolmas kappale, missä puhun yhdistyksemme raha-asioista. Ja vähän muus-
takin yhteisestä. Yhdistyksen toiminta tuntuu  vakiintuneen  uomiinsa,  ja  itse
olen hyvin tyytyväinen kaikkeen muuhuun paitsi omaan panokseeni. Mutta parempaan
päin ollaan toivottavasti menossa. Seuraavassa hallituksen  kokouksessa  tarkoi-
tukseni on tarkistaa hallituksen ohjaksia. Vaikka olemme pieni  yhdistys,  olisi
silti syytää erottaa puheenjohtajan ja talouspäällikön virat toisistaan.  Tilin-
tarkastuskertomus laaditaan hallituksen pöytäkirjojen,  tilikirjan,  tositteiden
ja muiden rahallisten yhteenvetojen pohjalta jäsenistölle.  Kertomuksen  tarkoi-
tuksena on ohjata hallituksen toimia ja tiedottaa koko yhdistykselle, että asiat
hoituvat oikein. Seuraavaan vuosikokoukseen mennessä hallitus siis  tarkistakoon
oman toimintansa, ja tilintarkastaja toivottavasti sanoo OK. Yhdistyksellemme on
kertynyt laitteistoja, joiden realisoinnista tai hyödyntämisestä  pitäisi  tehdä
suunnitelmat. Huutokaupataan ne vaikka Saku 99:n päätteeksi,  ellei  muuta  kek-
sitä.
 
Saku 99 tullee kaikella todennäköisyydellä olemaan vuoden Amiga-tapahtuma vailla
vertaa (Suomessa). Sen järjestelyjen kanssa on hallituksessa ja  viime  vuosiko-
kouksessa jo taitettu peistä ja soitettu suuta. Kiitos  siitä.  Nyt  tarvitsemme
tilaisuudelle päivämäärän ja rahoituksen. Olen arvioinut, että realistinen  bud-
jetti on 7500 markan tienoilla ja se tarkoittaa sitä, että meillä pitää olla sa-
takunta maksanutta jäsentä. Eli nyt on aika sijoittaa rahaa  jäsenmaksuun.  Voit
ajatella sitä eräänlaisena pääsymaksuna tuleviin  tapahtumiin.  Ilman  panostasi
joudumme tinkimään tilaisuuksien määrässä ja/tai puitteissa. 100 kertaa 50 mark-
kaa on Saku 99:n budjetista vasta 2/3, joten loput täytyy noukkia  kirstun  poh-
jalta, mutta talouspäällikkkö hoitanee asian.-) Tapahtumaan olen  aikeissa  kii-
kuttaa sekä yhdistyksen että omat Amigani: 4 x A2000 + 1 x A1000 (purppurapedil-
le aseteltuna). Sitten tarvitsemme vielä vaikkapa 9 x A4000,  vai  mitä?  Jotain
tämän suuntaista minä ainakin eräänä tähtikirkkaana jouluyönä haaveilin.
 
Ohjelmanumeroita ei Saku 99:stä pidä puuttuman!  Toivottavasti  saamme  paikalle
ainakin yhden kansainvälisen vieraan ja lukuisan joukon Amiga-taitajia sekä pal-
jon aktiviteettiä. Luotan teihin! Itselläni on mielessä  ainakin  muutama  idea.
Paikalle tuotujen laitteistojen verkottaminen keskenään ja Internetiin sekä  Sa-
kun uuden formaatin esittely. Nythän näyttää siltä, ettei  lehtemme  enää  mahdu
yhdelle levykkeelle, joten nyt voisi keksiä jotakin uutta. Sitten vielä lehdelle
uusi nimi, niin bravo bravissima.
 
Lehden uusi formaatti tarkoittaisi todennäköisesti tietokantaa, jota päivitetään
sitä mukaa kuin uusia artikkeleita kirjoitetaan (ainakin päätoimittajan  koneel-
la), ja tietokannassa olisi sitten kirjoittajien tiedot, tekstit, kuvat,  videot
ja muu multimedia siististi paketissa. Tietokannasta voisi sitten omalla  ohjel-
malla ajaa ulos perinteisen Saku-diskettisarjan, HTML:ää, AmigaGuidea  tai  jopa
XML:ää - Amphibia reinvented. Lehden nimen vaihtaminen onkin  hankalampi  juttu.
Saku on varmasti tuttu lähes jokaiselle, joten miten luoda  uusi  parempi  nimi?
Sakutar on oma kehitteeni, ja muitakin vaihtoehtoja on. Amiga-käyttäjä  on  ehkä
nimenä jo liian pitkä, eikä Amiga-juuseri ole sen parempi. Entä "Au"  niin  kuin
kulta - lisää ideoita pyydän? Nimen vaihto ja  formaatin  uudistaminen  kulkevat
mielestäni käsi kädessä, ja nimen vaihtoa puoltaa se, että Saku on nimenä  kovin
yleinen.
 
http://www.qnx.com on mielenkiintoinen osoite. Sakun pikkujouluissahan oli esit-
teillä uuden reaaliaikaisen käyttöjärjestelmän prototyyppi,  jossa  yhdelle  1,4
megatavun PC-korpulle oli saatu mahtumaan mikrokernelin lisäksi selain ja  puhe-
linverkkoyhteydet. Varsin eleganttia, sanoisin. Toisaalta olen sitä mieltä, että
seuraavan vuosituhannen Amigan pitäisi olla myös unix-standardien kanssa yhteen-
sopiva - siis noin niin  kuin  kättelyssä  paketista  nostettuna.  Oletko  samaa
mieltä? Mutta nyt on tullut aika pistää visiointimyssy reppuun, jotta artikkeli-
ni ylipäätänsä viime tipassa ehtisi päätoimittajalle. 

Tomi Jaskari 22:21 30.12.1998
Linnoituksentie 10 G 66, 00940 Helsinki
