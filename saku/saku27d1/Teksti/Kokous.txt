2
1*
{3SUOMEN AMIGA-KÄYTTÄJÄT RY.                                   KOKOUSMUISTIO
{3HALLITUS 1998-1999                                           
{3                                                             19.12.1998

{3HALLITUKSEN KOKOUS 4/98

AIKA            29. marraskuuta kello 12.00 - 15.00

PAIKKA          Espoon keskus, taloyhtiön kerhotila

LÄSNÄ           Janne Sirén, puheenjohtaja ja sihteeri
                Timo Kemppaala
                Simo Koivukoski
                Valtteri Murto
                Janne Pikkarainen


{31
{3Pikkujoulujärjestelyt

Järjestelyvastaava Janne Sirén kertasi aluksi  pikkujouluvalmistelujen  ti-
lanteen hallitukselle. Tiedottaminen on edennyt hyvin  elektronisesti  sekä
koti- että ulkomailla. Janne lähettää lisäksi alkavalla viikolla  kutsukir-
jeen jäsenille.

Keskusteltiin ja päätettiin pikkujoulutilaisuuden tarjoiluista. Simo Koivu-
koski hankkii tukkuyhteyksiensä kautta servettejä, jouluisin tähdin  koris-
teltuja kertakäyttömukeja, pipareita, joulutorttuja ja  karkkeja,  viimeksi
mainitut hygieniasyistä käärepaperein varustettuna. Timo Kemppaala  huoleh-
tii limsatarjoilun tilaamisesta. Lisäksi kaikki hallituksen jäsenet valjas-
tettiin tuomaan tilaisuuteen termospullossa kahvia.

Tarkennettiin pikkujoulujen lahjanvaihtoa. Lahja tulee tuoda valmiiksi  pa-
kattuna. Sen voi vaihtaa heti toiseen lahjaan tai kirjata  nimensä  listaan
ja poimia lahjansa myöhemmin tapahtuman kuluessa. Valtteri  Murto  lupautui
tuomaan vaihtoon jätettyjen lahjojen säilytykseen  ja  arvontaan  jouluisen
säkin. Näytille kokoukseen oli myös tuotu joulupukin varusteita, joten har-
kinnassa on lahjoista huolehtivan henkilön varustaminen asianmukaisilla ve-
timillä.

Keskusteltiin linkkipelikilpailuista. Peliksi päätettiin yleisön  toivomuk-
sesta valita Quake, jota pyörittämään tuovat Simo  Koivukoski  ja  Valtteri
Murto tehokkaat koneensa. Simo lupautui myös vetämään  kilpailut  ja  Janne
Pikkarainen avustaa kokemuksen tuomalla varmuudella  tarvittaessa.  Palkin-
toina välierien voittajille annetaan Amiga Internationalin lahjoittamia ky-
niä, pinssejä ja hiirimattoja. Lisäksi  järjestetään  loppukilpailu,  jossa
erien voittajat kisaavat pääpalkinnosta. Pelikilpailun tauoilla on koneilla
tarkoitus esitellä viimeisimpiä Amiga-demoja.

Tapahtuman koristeluun ja varusteluun halutaan  myös  panostaa  aikaisempaa
enemmän. Janne Sirén järjestää  tilaisuuteen  jouluisia  kertakäyttöliinoja
pöydille ja Amiga-julisteita seinille, Simo Koivukoski tuo pienen joulukuu-
sen ja Valtteri Murto huolehtii jouluvaloista sekä tarvittaessa pientä pai-
kallishoitoa puhaltavasta tuulettimesta.  Myös  Janne  Pikkarainen  yrittää
saada mukaansa jouluvalot.

Valtteri Murto lupautui polttamaan pikkujouluissa myytäväksi kymmenen  kap-
paleen lisäerän Saku 98:ssa erittäin suosituksi osoittautuneesta  Saku-rom-
pusta.  Janne  Sirén  toimittaa  Valtterille   levyn   ISO-imagen.   Rompun
päivittämisestä keskusteltiin, mutta tultiin siihen tulokseen, että  uudis-
tukset säästetään suosiolla Saku 99:ssä myytävään kakkospainokseen. Romppu-
jen hinnaksi päätettiin vanha 30 markkaa.

Valtteri yrittää myös paikantaa vanhan, kaksin  pelattavan  lumipallopelin,
jota varten tapahtumaan tuotaisiin myös kone  vapaaseen  huvitteluun.  Myös
Internet-yhteyttä ehdotettiin, mutta se hylättiin hintansa vuoksi. Sen  si-
jaan kyselyehdotukselle lämmettiin ja niinpä tapahtumassa tullaan  jakamaan
tarroja "Mitä haluaisit Saku 99:ään?" -kyselyyn vastanneille sekä  arpomaan
osallistuneiden kesken Amiga Designer -hiiri. Valtteri Murto ja Simo Koivu-
koski laativat kyselyn sisällöstä ehdotelmat, joiden pohjalta  Janne  Sirén
lupautui toteuttamaan kyselylomakkeen.

Esiteltiin myös Petro Tyschtschenkon lähettämä  faksi,  jossa  toivotettiin
hyvää joulua ja kerrottiin  Amigan  kehitysnäkymistä.  Faksia  monistettiin
muutama kymmenen kappaletta pikkujouluissa jaettavaksi.


{32
{3Kilpailut puntarissa

Keskusteltiin lehdessä ja tapahtumissa järjestettävistä  kilpailuista.  To-
dettiin, että saatujen palkintolahjoitusten määrän kasvaessa  ei  pidä  so-
kaistua, vaan muistaa lahjoitusten rahallinen arvo ja jakaa palkintoja huo-
lella, mutta ei myöskään liian kitsaasti. Peräänkuulutettiin sellaisia kil-
pailuja ja palkintoja, joilla voitaisiin hyvän mielen lisäksi  mahdollisim-
man tehokkaasti edistää yhdistyksen ja Amigan asiaa.

Esimerkiksi ideaalikilpailusta kehiteltiin sellainen, jossa jo pelkkä osal-
listuminen toisi onnistumisen ja osallistumisen iloa (sanaristikko,  ohjel-
mointikisa), kilpailuvastauksista olisi  jotain  välitöntä  tai  välillistä
hyötyä yhdistykselle tai lehdelle (logo- tai  iskulausekilpailu)  ja  jonka
palkinto edistäisi parhaalla mahdollisella tavalla voittajan  Amiga-harras-
tusta (ohjelmointikilpailun palkintona uusin C-kääntäjä).

Todettiin,  että  näiden  elementtien  yhdistäminen  samaan  kilpailuun  on
käytännössä hankalaa ja usein jopa mahdotonta, mutta tähän on  silti  syytä
pyrkiä. Kilpailuista toivottiin yhteistuumin paremmin harkittuja  ja  idea-
rikkaampia. Kilpailuita tulisi järjestää myös riittävän runsaasti, etteivät
palkinnot vanhene varastossa  piloille.  Varsinkin  tapahtumat  on  todettu
erittäin otollisiksi kilpailupaikoiksi, koska osallistujien  haaliminen  on
helpompaa ja palkintoja voidaan jakaa vähin  kustannuksin  useammille  hen-
kilöille.

Esitettiin mm. tietokilpailua Amigan historiasta sekä  jo  vuosikokouksessa
päätettyä logokilpailun uusintaa.  Logokilpailun  osalta  täytyy  varmistua
siitä, etteivät edellisen kilpailun virheet tule toistumaan.  Niinpä  kisan
määräpäivä tulee asettaa riittävän kauas, säännöllistä tiedottamista on te-
hostettava ja palkinnonkin tulisi olla tarpeeksi houkutteleva. Hallitus ot-
taa lähitulevaisuudessa tehtäväkseen työstää kilpailun säännöt.

Logokilpailusta on tarkoitus tulla prosessi, jonka aikana  saaduista  ehdo-
telmista pyritään työstämään yhteistyössä tekijöiden ja jäsenkunnan  kanssa
valmiita logoja sen sijaan, että odoteltaisiin sellaisenaan  painokelpoisia
tunnuksia postilaatikkoon. Ehdottomaksi  vaatimukseksi  logolle  asetettiin
sen toimivuus kaikenlaisissa ympäristöissä: pienenä, suurena,  mustavalkoi-
sena, harmaasävyissä, väreissä jne.

Nykyistä sammakkologoa käytetään, kunnes saadaan  uusi  tilalle.  Sammakkoa
pidetään yleisesti oikein veikeänä ja hauskana, mutta jäsenten ja hallituk-
senkin keskuudessa on oltu hieman huolestuneita sen välittämästä  lapselli-
sesta ilmeestä.

Simo Koivukoski esitti ajatuksen uudeksi  logoksi:  Amigan  punavalkoisissa
väreissä oleva maapallo, jossa Suomi olisi jotenkin  nostettu  esiin.  Simo
tarjoutui luonnostelemaan ajatustaan kuvaksi, jonka pohjalta  logokilpailun
osanottajat halutessaan voisivat rakennella ehdotelmiaan.  Muitakin  logoi-
deoita voitaisiin logokilpailun edetessä esitellä Saku-lehdessä  ja  yhdis-
tyksen kotisivuilla.


{33
{3Oma domain yhdistykselle?

Keskusteltiin mahdollisuudesta  ostaa  yhdistykselle  oma  Internet-domain.
www.thk.net (ei Telehallintokeskus) tarjoaa kotisivu-  ja  sähköpostireiti-
tystä omalla domain-osoitteella (mm. org-päätteiset) 50 markan kuukausihin-
taan; lisäksi 600 markan perustamismaksu.  Yhdistyksen  kotisivut  voisivat
näin olla siellä mistä  kulloinkin  edullisimmin  saataisiin  tilaa,  mutta
osoite pysyisi aina samana. Osoite voisi olla esimerkiksi www.saku.org, jo-
ka on vapaana. Se olisi samalla myös huomattavasti nykyistä ammattimaisempi
ja helpompi muistaa. Hintaa pidettiin kohtuullisena,  mutta  kuitenkin  sen
verran korkeana, ettei päätöstä voida tehdä jäsenkuntaa kuulematta.


{34
{3Saku 99 ja yhteydet ulkomaille

Yhteyksiä ulkomaille lämmiteltiin Janne Sirénin toimesta jälleen  pikkujou-
lujen alla lähettämällä esitepyyntöjä kymmenille ulkomaisille Amiga-yrityk-
sille. Yhteydenpitoa pidettiin suotavana myös jatkossa, sillä se on  poiki-
nut runsaasti suhteita, informaatiota ja lahjoituksia. Ehkäpä tämä pohjatyö
rohkaisee myös uusia ulkomaisia vieraita osallistumaan  Saku  99  -tapahtu-
maan.

Keskusteltiin Saku 99:stä,  jota  kaavaillaan  alustavasti  alkavan  vuoden
syyskuulle. Todettiin, että tapahtumaan  laatuun  on  panostettava  entistä
enemmän ja keksittävä myös uusia rahoitusmenetelmiä, esimerkiksi  pienimuo-
toista myyntitoimintaa. Ideoitiin Internet-yhteyttä IRC-keskustelun ja  pa-
rin Web-kameran ryydittämänä. Janne Sirén ehdotti myös lisenssin hankkimis-
ta suomenkielisellä iskulauseella varustetulle Amiga-T-paidalle, jota  voi-
taisiin teettää rajoitettu erä tapahtumassa myytäväksi.


{35
{3Muut esille tulleet asiat

Toivottiin niin hallituksen kuin jäsentenkin koollekutsumiselle aikaisempaa
tiedottamista. Todettiin kuitenkin ymmärryksellä  kulunutta  puolta  vuotta
rassanneen hallituksen kahden avainjäsenen varusmiespalvelus, joka on enti-
sestään vaikeuttanut kokouspäivämäärien lukkoon lyömistä. Hallitus on koko-
naisuudessaan taas siviilissä/reservissä vuodenvaihteen jälkeen.

Janne Sirén kertoi suunnitelmistaan uudistaa yhdistyksen kotisivuja ja hel-
pottaa niiden ylläpitoa automaatiolla alkavan vuoden kuluessa.

DOT:n Amiga-postituslista on reistaillut. Vaikka kysymys ei ole enää Suomen
Amiga-käyttäjät ry:n palvelusta, on hallitus tilanteesta huolissaan.

Valtteri Murto poistui kokouksesta kello 14.05 ennen kohtaan 3 siirtymistä.
Kiitos kokousjärjestelyistä Janne Pikkaraiselle ja Janne Sirénille.
