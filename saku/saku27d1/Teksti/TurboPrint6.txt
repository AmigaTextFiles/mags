2
1*

{3              TurboPrint Professional 6 - Laatua tulostukseen
{3              -----------------------------------------------
 
                               Tomi Hurenius
 
 
Jokainen amigisti on varmaan joskus  joutunut  tilanteeseen,  jossa  Workbenchin
omat tulostinajurit  ovat  hyytyneet  tehtävän  edessä.  Tekstiä  tulostettaessa
pärjää melko hyvin pienilläkin tarkkuuksilla, mutta korkealaatuista värigrafiik-
kaa paperille haluavan kuvankäsittelijän on hakeuduttava joko  Aminetin  ajurien
apajalle tai turvauduttava kaupalliseen tuotteeseen. TurboPrint Professional  on
saksalaisen IrseeSoft-ohjelmistoyrityksen  tuottama  tulostinajuri-ohjelmistopa-
ketti, joka on jo edennyt versioon 6 saakka.
 
TurboPrint paikkaa loistavasti  Amigan  käyttöjärjestelmän  tulostamiskuprut  ja
mahdollistaa  tulostinten  ominaisuuksien  täysipainoisen   hyödyntämisen   sekä
täysvärikuvien tulostamisen sen näköisinä kuin ne näkyvät monitorissakin.  Grap-
hics Publisherilla on mahdollista koota erilaisia kuvakollaaseja,  tehdä  niihin
lukuisia muutoksia (esim.  säätää  kuvan  kirkkautta  ja  korjata  gamma-arvoa),
lisätä tekstiä ja lopuksi tulostaa  kuva  parhaimmalla  mahdollisella  laadulla.
TurboPrint toimii täysin taustalla ja ohittaa Amigan normaalit tulostinajurit ja
printer.devicen, joten kaikki tulostettava materiaali ohjautuu TP:n  käsittelyyn
ennen tulostamista.
 
 
{3Materiaali
{3----------
 
TurboPrint 6 toimitetaan yhdellä 3,5":n  levykkeellä  kahden  manuaalin  kanssa.
4.1-versioon tehty manuaali kattaa ohjelman perusteet ja taustan, ja  version  6
lisämanuaali keskittyy ohjelmakehityksen varrella  tehtyihin  parannuksiin  sekä
uusiin ominaisuuksiin eli lähinnä Graphics Publisherin sekä TurboSpoolin toimin-
toihin. Ohjelman asentaminen sekä käyttö käydään seikkaperäisesti  läpi.  Ohessa
on kuvaruutukaappauksia valikoista ja ikkunoista, mahdollisesti  ilmenevien  on-
gelmien selvittämistä, vihjeitä ja vinkkejä sekä yleistä taustatietoa mm.  väri-
tulostamisesta. Yhteensä manuaaleissa on noin 150 sivun  verran  tekstiä  täyttä
asiaa.
 
Ennen TurboPrintin käyttöönottoa on ohjelma rekisteröitävä alkuperäiselle levyk-
keelle; kopion rekisteröiminen ei ole mahdollista. IrseeSoft on  ilmeisesti  ha-
lunnut varmistaa ohjelmistojensa laillisen käytön, vaikka tämäkään ei tietenkään
estä jo rekisteröidyn kopion levittämistä. Ohjelmista on myös levitetty  esitte-
lyversiota, joten aivan sikaa säkissä ei tarvitse ostaa. TurboPrintin ominaisuu-
det ja laatu mielestäni kattavat sataprosenttisesti siihen sijoitetut markat.
 
 
{3Monipuolinen ohjelma
{3--------------------
 
Kaikki tulostamiseen liittyvät esiasetukset tehdään  TurboPrefs-ohjelmalla.  TP-
refsissa on useita eri alavalikoita, joissa voi määritellä käytettävät  tulosti-
najurit, portit, tulostuksen koot, rasteroinnit, tekstityypit, poster-tulostami-
sen asetukset sekä myös kuvankaappausominaisuudet. TurboPrint tukee markkinoilla
olevia lisäporttikortteja, joten koneeseen on mahdollista asentaa useita rinnak-
kaisiportteja, joille voi ohjata tulostuksia TurboPrintistä.
 
TPrefsissä on myös mahdollista määritellä tekstitulostuksessa käytettävä  kirja-
sin (mitä kukin tulostin sisäisesti sitten tukeekin), värin,  rivivälin,  laadun
ja tietysti marginaalit. Grafiikkatulostuksen rasteroinnin voi  valita  neljästä
eri vaihtoehdosta käyttötarpeen mukaan: dot,  line  (fine/medium/big/very  big),
diffuse (Floyd-Steinberg/F-S Big, Err-Diff, Super-Diff) tai  ordered  (9-pin/fi-
ne/halftone/hexagonal). Myös grafiikan laatuun voi vaikuttaa esiasetuksissa  eli
kirkkauden, kontrastin, gammakorjauksen ja värisäädöt voi säätää juuri  ko.  tu-
lostimelle sopiviksi. TPrefsissä voi myös valita,  peilataanko  tuloste  (kätevä
esim. t-paitapainokuvia valmistettaessa) tai tulostetaanko kuva negatiivisena.
 
Myös joissain tapauksissa käyttökelpoinen ominaisuus on  poster-tulostus,  jolla
on mahdollista ylittää tavallisen A4-tulostuksen rajat. Yhden A4-arkin  sisällön
voi levittää usealle arkille, jolloin on mahdollista tulostaa esim. pitkiä  ban-
derolleja, suuria seinänkokoisia julisteita jne. TurboPrint  tukee  myös  muste-
suihkutulostuksessa käytettäviä erilaisia materiaaleja. Esimerkiksi Epsonin aju-
rissa voi valita, tulostetaanko tavalliselle kopiopaperille, 360/720 DPI  -pape-
rille, kiiltäväpintaiselle materiaalille, valokuvatulostuspaperille vai  piirto-
heitinkalvoille tai muille läpinäkyville materiaaleille.
 
TurboPrint-ohjelmistolla voi myös ottaa kuvaruutukaappauksia lähes ruudusta kuin
ruudusta. Esimerkiksi Fusionin käytössä olevalta ruudulta kuvankaappaus onnistuu
täysin ongelmitta. Kuvaruutukaappauksen voi tehdä joko koko  ruudun  osalta  tai
vaihtoehtoisesti voi ruudusta valita hiirellä halutun osion. Kaappauksen voi oh-
jata tulostumaan joko suoraan tai toisella näppäinyhdistelmällä pelkästään  tal-
lentaa haluttuun hakemistoon ilman tulostamista. Kaikki  käytettävät  näppäinko-
mennot ja -yhdistelmät ovat käyttäjän määriteltävissä ja muunnettavissa.
 
 
{3Graphics Publisher
{3------------------
 
Aiemmissa TurboPrintin versioissa mukana ollut grafiikkatyökalu Print Manager on
korvattu uudella Graphics Publisherilla (GP). GP  tukee  useita  kuvaformaatteja
(mm. IFF, JPEG, BMP, GIF, PCX,  PhotoCD)  eri  värisyvyyksillä  1-bittisistä  (2
väriä) 24-bittisiin (16,7 milj. väriä) kuviin. Eräs GP:n hyvistä ominaisuuksista
on  kuvien  esittäminen  erilaisissa  laiteympäristöissä.  Mikäli  käytössä   on
näyttökortti, voi kuvia tarkastella  täydessä  24-bittisessä  täysväriloistossa,
mutta jos värimäärä rajoittuu AGAn  256:een  tai  vieläkin  alempaan  (esim.  16
väriä), rasteroi TurboPrint näytettävät kuvat käytettävän bittisyvyyden  mukaan.
Näyttöresoluutiosta huolimatta kuvat tulostetaan aina parhaimmalla mahdollisella
tarkkuudella. Graphics Publisherin projekteista tehdään tallennettaessa  ainoas-
taan CoolLink-versioita, eli kuvista ja muusta informaatiosta  tallennetaan  ai-
noastaan niiden sijainti, asetukset jne., joten  levytilaa  ei  tuhlata  turhaan
kahteen kertaan.
 
 
{3Leiska hallintaan
{3-----------------
 
Layout-ikkunassa voi dokumenttiin sijoittaa kuvia käytössä  olevan  muistimäärän
mukaisesti, ja jos muistiresursseja on käytössä minimaalisesti, voi  preview-op-
tion kytkeä pois päältä, jolloin kuvista piirretään ainoastaan rajat. TurboPrin-
tissä on myös oma virtuaalimuistisysteemi,  jolla  voi  helpottaa  muistipulasta
kärsivän koneen kuormaa.  Mikäli  Graphics  Publisher  on  käytössä  Workbenchin
päällä, voi hakemistoista vetää  kuvia  suoraan  layout-ikkunaan  käsiteltäväksi
(drag & drop).
 
Jokaista kuvaa voi manipuloida ohjelman resurssien puitteissa  itsenäisesti,  ja
jokaisella kuvalla/elementillä voi  olla  sille  räätälöidyt  asetukset.  Kuvien
kirkkautta ja kontrastia voi säätää, tehdä gamma-arvon korjauksia, muuttaa kuvan
terävyyttä sekä säätää jokaista väriarvoa erikseen, jolloin kuvissa voi korostaa
esimerkiksi punaisia sävyjä.
 
Kuvia voi myös skaalata rajattomasti sekä kääntää 0/90/180/270 astetta (ei  siis
vapaasti). GP:stä löytyy myös lähinnä valokuville tarkoitettu ominaisuus,  jolla
ohjelma hakee valokuville tulostuksen kannalta parhaimmat mahdolliset arvot  eri
värisävyistä. Hyödyllinen ominaisuus on myös mahdollisuus rajata kuvista haluttu
osa, jolloin tulostettavaa kuvaa ei tarvitse  leikellä  ennen  tulostamista  ku-
vankäsittelyohjelmassa, vaan valitun osan voi hyödyntää suoraan Graphics Publis-
herissa.
 
 
{3Tekstin pyörittelyä
{3-------------------
 
Graphics Publisherissa on myös mahdollisuus lisätä  tekstiä  tulostettavaan  ku-
vaan. Tekstille voi määritellä käyttöön joko bitmap-fontin tai skaalattavan com-
pugraphic-fontin. Tekstiä voi syöttää joko GP:n avaamassa  ikkunassa  tai  vaih-
toehtoisesti voidaan ladata ennaltamuotoiltu teksti. Varsinaiset tekstinkäsitte-
lyominaisuudet eivät ole päätähuimaavia, mutta perusmuotoilutyökalut ovat mukana
myös GP:ssa. Kirjasimen koon lisäksi voi määritellä sen värin sekä tekstin taus-
tan värin. Taustaväri voi myös olla läpinäkyvä (toisin kuin kuvien  tausta)  tai
itse tekstin voi määritellä läpinäkyväksi ja taustalle valitaan jokin väri.
 
Tekstin voi myös lihavoida sekä kursivoida, sitä voi pyörittää 0/90/180/270  as-
tetta, rivivälin voi määritellä ja koko tekstin  voi  määritellä  tekstilaatikon
sisälle joko vasempaan/oikeaan reunaan tai keskitetyksi. Jos on  pidempi  teksti
kyseessä, voi myös tekstirivit tasata pituudeltaan yhteneväisiksi, jolloin koko-
naisuus tulee muotoilultaan tasajakoiseksi. Myös itse laatikon reunan  paksuuden
voi määritellä halutun kokoiseksi.
 
TP tukee hyvin laajaa kirjoa markkinoilla olevista tulostimista ja  lisäajureita
tuotetaan aina tarpeen mukaan. Vaikka tulostin ei olisikaan  suoraan  tuettavien
listassa, voi sitä mahdollisesti käyttää jonkin toisen ajurin kautta. Tällä het-
kellä suoraan tuetut tulostinmallit löytyvät IrseeSoftin  kotisivulta.  Joitakin
tulostinmalleja voi käyttää myös aikaisempien mallien ajureilla.
 
Ei niin paljon hyvää ettei jotain puutteitakin. Graphics  Publisherkaan  ei  ole
täydellinen. Kuvien sijoittelua rajoittaa jonkin verran se,  ettei  kuville  voi
määritellä läpinäkyvää väriä.  Päällekkäin  sijoitetut  kuvat  (tai  esimerkiksi
graafinen logo sijoitettuna toisen kuvan  päälle)  todellakin  ovat  päällekkäin
eivätkä kerroksina, jolloin päällimmäisenä olevan  kuvan  taustaväri  ei  päästä
alempien elementtien komponentteja näkyviin, vaan on mattana niiden päällä.  Ti-
lannetta  voisi  verrata  vaikka  siihen,  että  sijoittaa   piirtoheitinkalvoja
päällekkäin tai A4-arkkeja päällekkäin. Edellisestä muodostuu "yhteensulautunut"
kokonaisuus, kun taas A4-arkeissa alemmat arkit eivät ole  ollenkaan  näkyvillä.
Nyt kuvaelementit pitää yhdistää jossain kuvankäsittelyohjelmistossa, mikäli ha-
luaa käyttää päällekkäisiä elementtejä. Muuten Graphics Publisher on ainakin al-
lekirjoittaneen käytössä toiminut odotusten mukaisesti sekä täyttänyt tehtävänsä
vähintäänkin kiitettävästi.
 
 
{3TurboSpool-tulostuspuskuri
{3--------------------------
 
Tulostinspooleri toimii tulostettavan materiaalin  puskurina  ja  välivarastona.
TurboSpool ottaa vastaan ohjelmiston lähettämät tulostuskomennot  ja  kirjoittaa
ne väliaikaisesti kiintolevylle, josta se syöttää dataa tulostimelle sitä  mukaa
kuin kirjoitin saa puskettua tavaraa ulos. Näin  käyttäjä  voi  jatkaa  koneella
työskentelyä ja TurboSpool hoitaa tulostamisen tausta-ajossa.
 
Spoolerista on hyötyä erityisesti silloin, kun tulostettavana on  suuria  määriä
tekstiä tai laajoja kuvasarjoja. Varsinkin tehokkaammilla prosessoreilla  varus-
tetut koneet hyötyvät tilanteesta, jossa ne voivat prosessoida tulostettavan da-
tan, siirtää sen varastoon  odottamaan  tulostusvuoroaan  ja  vapautuvat  muuhun
työhön. TurboSpoolissa tulostettavan datan tulostusjärjestystä on  myös  mahdol-
lista muuttaa ja siirtää esimerkiksi myöhemmin tulostusjonoon  sijoitetun  datan
tulostuksen kärkeen, poistaa tulostukseen tulevia tiedostoja ja  myös  pysäyttää
tulostuksen väliaikaisesti.
 
TurboSpoolin käytöstä rankemmalla tasolla on  myös  henkilökohtaista  kokemusta.
Viime keväänä työstäessäni opinnäytetyötäni muokkasin ja tulostin  kirjoittamani
tekstin WordWorth 6:lla. Työ käsitti suurelta osin puhdasta tekstiä, jolloin jo-
pa WW pystyi muokkaamaan siitä suhteellisen nopeasti tulostettavaa  materiaalia.
(Jokainen joka on liittänyt kuvia tekstin joukkoon WordWorthissä tietää  varmas-
ti, kuinka uskomattoman hidas se saattaa olla dokumenttia tulostettaessa.)
 
Itse työssä oli noin 500 sivua tulostettavaa tekstiä, ja  mikäli  TurboSpool  ei
olisi ollut käytössä, olisi WW jokaisen  tulostettavan  sivun  jälkeen  joutunut
pitämään pienen tauon ennen kuin se pystyisi lähettämään seuraavaa  sivua  lase-
rille tulostettavaksi (jossa on vain 1 Mt muistia). Nyt WW muokkasi  sivuja  tu-
lostettavaan muotoon rauhassa, TurboSpool laittoi ne tulostusjonoon ja HP Laser-
Jet puski niitä ulos niin nopeasti kuin pystyi. Paljon tehokkaampaa  ja  nopeam-
paa. Aikaa työn tulostamisessa vierähti näinkin aivan riittämiin... :)
 
 
{3Muuta mukavaa
{3-------------
 
TP:ssä on tuki myös PowerPC-prosessoreille.  060-käyttäjänä  en  kuitenkaan  ole
voinut tutustua tähän ominaisuuteen. Oletettavasti tulostettavan  datan  proses-
sointi nopeutuu, mutta nykyiselläkään laitteistolla GP:sta tulostaminen  ei  ole
tuottanut suuria odotusaikoja. Useita erilaisia objekteja  sisältävät  projektit
vievät tietenkin prosessointitehoa runsaasti, jolloin nopeammasta  prosessorista
hyötynee enemmän. Yksittäisten kuvien tulostusnopeus on vähintäänkin kiitettävää
Graphics Publisherista, kun sitä vertaa tulostamiseen esim.  WordWorthistä.  Ir-
seeSoft on luvannut tulostuksen nopeutumista WW:stä  seuraavaan  TurboPrint-ver-
sioon.
 
Laserkirjoittimella tekstitulostuksen tarkkuutta ei ehkä oikeastaan voi  havaita
muuten kuin tulostamalla todella pientä tekstiä tai  suurempia  väripintoja  tai
-liukuja. Esimerkiksi kolmen pisteen teksti tulostettuna 300DPI:llä erottuu sel-
keästi kun sitä vertaa tekstiin, joka on tulostettu  tarkkuudella  600  pistettä
tuumalle. Jos kirjasinkoko on luokkaa >12 ei pelkästä tekstistä ole kovin helppo
määritellä, millä tarkkuudella se on tulostettu (esim. käyttöjärjestelmän omilla
HP:n ajureilla vai TP:llä).
 
Värillinen mustesuihkutulostus sen sijaan on  aivan  omaa  luokkaa  TurboPrintin
ajureilla tulostettuna. Väriliu'ut ja -sävyt ovat puhtaita, ylimääräistä  raste-
roitumista ei esiinny ja tuloste näyttää lähes samalta  kuin  näyttöruudullakin.
Erikoispaperia käytettäessä tulostelaatu paranee hyvästä loistavaan. Kaikki  tu-
lostimen optiot ovat käytettävissä niin kuin ne  on  alun  perin  tarkoitettukin
käytettäviksi. TurboPrint 6 todellakin avasi uuden,  väririkkaan  ja  korkealaa-
tuisten tulosteiden maailman.
 
Markkinoilla on myös toinen laatutulostuksen vaihtoehto,  Canon  Studio  (tjsp),
mutta koska minulla ei ole henkilökohtaista kokemusta ohjelmiston ominaisuuksis-
ta eikä mahdollisuutta empiiriseen vertailuun  ei  ko.  ohjelmiston  vertaaminen
TurboPrintiin ole mahdollista. Olisi kuitenkin mielenkiintoista  kuulla  Studion
käyttäjien kokemuksia tulosteiden laadusta ja itse ohjelmiston ominaisuuksista.
 
 

{3Toimiva käyttäjätuki
{3--------------------
 
Olemassaoleviin käyttäjiin suhtautuminen IrseeSoftilla on hoidettu  esimerkilli-
sesti. Olen itse pari kertaa kirjoittanut ohjelmistopaketissa mielestäni olevis-
ta pienistä puutteista ja parannusehdotuksista sekä tiedustellut  ajurikohtaisia
funktioita,  ja  jokaisessa  tapauksessa  käyttäjäpalautteeseen  on  suhtauduttu
asiallisesti ja vastauksen kysymyksiin on saanut hyvin nopeasti. On  mukava  ha-
vaita, että melko paljon kutistuneilla Amiga-markkinoilla yhä riittää  laitteis-
ton tukemiseen ammattimaisesti suhtautuvia yrityksiä. Itse asiassa  koko  Amiga-
käyttäjäkuntaa ympäröi tietynlainen synergia, yhteishenki,  joka  on  puhaltanut
ilmaa pelastusveneeseen vuosien varrella. Todellista tiimityötä.
 
 
{3Ohjelman tulevaisuus
{3--------------------
 
TurboPrintistä on juuri julkaistu versio 7. Esim. Graphics Publisheriin  on  li-
sätty optioita ja tietysti uusia tulostinajureita on lisätty vanhojen  rinnalle.
Rekisteröityneille käyttäjille tarjotaan melko edullista päivitysmahdollisuutta:

Turboprint Pro 6 -> Turboprint Pro 7:       DEM 49,-
Turboprint Pro 5 -> Turboprint Pro 7:       DEM 59,-
Turboprint Pro 1/2/3/4 -> Turboprint Pro 7: DEM 69,-
Turboprint I/II -> Turboprint Pro 7:        DEM 79.-
 
Hintaan lisätään postituskulut, jotka Euroopan alueelle ovat 18  DEM.  Näin  yh-
teishinnaksi tulee esim. versiosta 6 versioon 7 päivittäessä n. 200  mk.  Päivi-
tystä varten täytyy lähettää alkuperäisen levykkeen etiketti (jossa näkyy sarja-
numero) esim. faksilla tai valokopiona IrseeSoftille.
Yrityksen WWW-sivuilla on jotain  informaatiota  parannuksista  ja  muutoksista.
Kaikkia 7-version tekstejä ei ole  vielä  saatavilla  englanninkielisinä,  mutta
saksankielentaitoisille löytyy  materiaalia  verkosta.  Kaikkien  surfailijoiden
kannattaa suunnata kulku osoitteeseen  http://www.irseesoft.com/,  josta  löytyy
tietoa ohjelmasta sekä myös päivityspaketeista.  Mikäli  TurboPrint  kiinnostaa,
lisää informaatiota saa allekirjoittaneelta myös sähköpostitse.  Lähetä komment-
tisi/kysymykset osoitteeseen Tomi.Hurenius@sci.fi. Suomessa TurboPrintiä myy ai-
nakin Gentle Eye Ky, jonka 23.12. päivätyssä hinnastossa versio 7 maksaa 390 mk.

 
{3        TurboPrint Professional 6 -tulostusohjelmisto

        Valmistaja:     IrseeSoft
                        Meinrad-Spieß-Platz 2
                        D-87660 Irsee
                        Germany

                        Puh. +49 8341 74327
                        Fax  +49 8341 12042

                        mail@irseesoft.com
                        http://www.irseesoft.com

        Vaatimukset:    AmigaOS 2.0 tai uudempi, kiintolevy suositeltava

        Testattu:       A1200T/060, 2 Mt Chip, 80 Mt Fast, CV64/3D
                        HP LaserJet 6L, Epson Stylus Photo 700

        Edustaja:       Broadline Oy, puh. (09) 874 7900, broline@dlc.fi
                        Gentle Eye Ky, puh. (03) 363 0048, ge@vip.fi
