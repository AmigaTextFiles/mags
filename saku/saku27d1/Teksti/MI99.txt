2
1*

{3                    Motorola Inside - ollako vai eikö olla?
{3                    ---------------------------------------
 
                                  Toni Walther
 
 
Kesäkuun lopulla 1998 järjestettiin täysin Amigalle omistettu demoparty Lahdessa
toista kertaa. Odotimme tapahtumapaikalle noin 100-200 vierailijaa, vaan  toisin
kävi. Kävijöitä oli todellakin reilu sata, mutta vain noin 60 oli maksaneita, ja
syynä siihen olivat VIP-liput ja kauniimpi sukupuoli. Tapahtuman  tuotoksellinen
puoli oli loistava, joten olin hyvin harmissani, ettei enempää kävijöitä  ollut.
Suuremmalla kävijämäärällä olisimme saaneet antaa loistavat palkinnot voittajil-
le.
 
Monet vastoinkäymiset olivat rapistamassa MI98:n  organisointitiimin  fiiliksiä.
Monet ylimääräiset laskut olivat jyrsineet kassaamme. Saimme kuitenkin partypai-
kan vuokrasta alennusta. Lopulta tuo alennus pelasti nahkamme. Ilman  sitä  oli-
simme tehneet konkurssin, eikä palkintojakaan olisi voitu maksaa.  Loppujen  lo-
puksi suurin osa palkintorahoista oli saatu partypaikalta  löydettyjen  pullojen
panteista. Niitä oli ihan kivasti, mutta kuitenkaan emme päässeet  kutsussa  lu-
vattuihin palkintosummiin. Kun olimme luvanneet demokompon voitosta noin tonnin,
jäi palkinto hieman alle viidensadan markan. Varmasti  kaikki  lukijat  uskovat,
millainen häpeä on kerätä pulloja saadakseen palkintorahat kasaan.
 
Näin kävi siis viime kesänä. Siinä pulloja kerätessämme allekirjoittanut ja toi-
nen pääjärjestäjä Mikko Virtanen (The Hooligan/DCS) päätimme olla  järjestämättä
Motorolaa enää  ensi  kesänä.  Moni  järjestäjistämme  haluaisi  varmasti  vielä
järjestää MI99:n, mutta he eivät olleet koskaan rahallisessa vastuussa  tapahtu-
masta kuten me olimme.
On mukava muistella MI97:ää ja MI98:aa lämmöllä. Ne ovat eläviä legendoja,  hie-
noja tapahtumia Amiga-scenen historian aikana. On mukava muistella  hienoja  ta-
pahtumia, joiden aikana aurinko paistoi ja lämmintä oli joka  päivä  yli  +25°C.
Talvipakkasella oppii arvostamaan muistoja. Miten olisikaan  käynyt,  jos  viime
kesänä olisi ollut 150 maksanutta vierailijaa? MI99 olisi varmaan  jo  valmiste-
luiden alla. Miksi järjestää tapahtumaa, kun ensi vuonna voisi olla enää vain 30
maksanutta kävijää ja tapahtuma lässähtäisi siihen.
 
Tahtoisin kiittää seuraavia henkilöitä: Tommi Lempinen, Vesa Kivisilta, Aki Hap-
ponen, Mikko Virtanen, Markku Virtanen, Teemu Toivola, Juha Korhonen, Jani Raja-
niemi, Janne Pikkarainen, Janne Siren ja  tietysti  tahtoisin  sanoa  kiitokseni
Teille kaikille, jotka olitte tapahtumissa mukana  ja  sillä  teitte  tapahtuman
olemassa olon mahdolliseksi.
 
Otan palautetta vastaan,
 
MI mainorganizer - Toni Walther - Jahtikatu 3 D 35 - 15610 Lahti
