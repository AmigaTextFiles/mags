2
1*

{3                    Uudistuksia levyke-Sakun lukijaohjelmaan
{3                    ----------------------------------------
 
                                  Janne Siren
 
 
Olen tehnyt muutamia tärkeitä perusparannuksia  disketti-Sakun  lukijaohjelmaan.
Uutena ominaisuutena formaattiin on lisätty artikkelikohtainen peruspaletti, jo-
ka mahdollistaa Uutiset-palstan kaltaisten artikkelien  paletin  yhtenäistämisen
ilman, että jokaiselle kuvattomalle sivulle  ladataan  erikseen  pelkän  paletin
sisältävä kuva. Näin säästyy paitsi levytilaa, myös vaivaa  lehteä  kasattaessa,
ja kiintolevyttömät lukijat huomaavat ehkä pienen eron nopeudessakin.
 
Lukijaohjelma sietää nyt paremmin näyttökortteja. Toimintopaneelia peittävä cop-
per-lista voidaan korvata laajentamalla ruudun väripalettia  32-väriseksi,  jol-
loin paneelin harmaasävyt näkyvät oikein näyttökorttiakin  käytettäessä.  Lehden
ruudulla on  nyt  myös  piilo-otsikko  "Saku",  joten  sen  ohjaaminen  sopivaan
näyttötilaan onnistuu asianmukaisilla  apuohjelmilla.  Vaikka  32-värinen  ruutu
toimii AGA-koneillakin, ei näyttökortittomien  kannata  luopua  copper-listasta,
sillä 16-värinen ruutu on nopeampi, ja ainakin nykyisellään  32-värinen  paletti
vaikuttaa hiiren osoittimeen ja tekee siitä lähes mustan.
 
Käyttäjäkohtaisten optioiden asettaminen on uudistettu täysin. Ohjelma on  edel-
leen yhteensopiva vanhan S:Saku.CNF-tiedoston kanssa, mutta nykyisin uudenmalli-
set parametrit tulee syöttää tiedostoon  S:Saku.config.  Parametreja  voi  antaa
myös komentorivillä; uusien lisäksi myös vanhat  komentoriviparametrit  toimivat
edelleen. Näin optioista on saatu huomattavasti selkeämpiä ja laajennusvaraa  on
enemmän. Tarkemmat ohjeet löydät levyke-Sakun käyttöohjeista, jotka ovat  lehden
ensimmäisessä artikkelissa.
Lisäksi lukijaohjelman paletinmuokkausominaisuutta on järkeistetty:  se  näyttää
nyt esillä olevan sivun/ruudun paletin, eikä muokkaus vaikuta kuin hetkellisesti
kyseiseen palettiin. Näin se on käyttökelpoisempi työkalu  etenkin  päätoimitta-
jalle. Samalla ohjelman virheensietokykyä on parannettu entisestään.
 
Tehdyt parannukset helpottavat päätoimittajan työskentelyä  ja  lisäävät  hieman
lukijaohjelman käyttökelpoisuutta sekä käyttöikää. Huomautamme kuitenkin,  ettei
levyke-Sakun koodi rajoituksineen vastaa tulevaisuudelle asettamiamme tavoittei-
ta eikä sen suurimittainen uudistaminen liene järkevää. Askel kokonaan HTML-for-
maattiin siirtymiselle on kuitenkin suuri  ja  työläs,  joten  jatkamme  ainakin
toistaiseksi nykyiseen malliin.
 
Edellisen kerran levyke-Sakun koodia uudistettiin  kesäisen  Sakun  juhlanumeron
yhteydessä (ks. Saku #25). Tekniikkapuolesta kiinnostuneet  voivat  hakea  Sakun
lehtiformaatin spesifikaatiot Suomen Amiga-käyttäjät  ry:n  kotisivuilta  osoit-
teesta http://batman.jytol.fi/~saku/ tai http://tzimmola.tky.hut.fi/saku/.
