5
1
0 Heimo.IFF 224 32*

{2                     Toimitus esittelyssä: Heimo Laukkanen
{2                     -------------------------------------













{1Katsoin digitaalisen kellon numeroita ja odotin haastateltavaani.  Kohteeni  oli
{1jättänyt puhelinvastaajaani hädin tuskin ymmärrettävän viestin,  jossa  hän  il-
{1moitti olevansa valmis omaa henkilökertomustaan varten. Paikaksi hän  yksipuoli-
{1sesti oli sopinut ravintolan Helsingin keskustasta. Hän oli myöhässä.

{1Ravintolan ovi kävi ja sisälle astui tutunnäköinen  nuorimies.  Luonnonvalkoinen
{1farkkutakki, salkku ja poninhäntä olivat ne tuntomerkit, joista minun piti hänet
{1tunnistaa. Vilkutin merkiksi kädelläni. Hän käveli luokseni, esitteli itsensä ja
{1pahoitteli, että oli myöhässä.

{1"En voi sille mitään, sillä siitä on tullut tapa. Olen jo  lähes  vuoden  elänyt
{1ilman rannekelloa ja ollut täysin tyytyväinen ajattomaan elämääni. En halua elää
{1kellon armoilla. Minulle riittää hyvä kalenteri menojen merkkaamiseen  sopivalla
{1tarkkuudella."

Nyökkäsin ja kerroin ymmärtäväni hyvin. Siirsin odotellessani juomani kahvikupit
sivuun ja käynnistin sanelukoneen. Tarjosin ensimmäisen syöttini, kysyin: "Miksi
Amiga?"

"Rakastuin koneeseen ystäväni luona, ja se on sen jälkeen ollut  menoa.  En  voi
sanoa olevani tai olleeni hirveä fanaatikko. En  ole  edes  uhrannut  koneeseeni
paljoa rahaa. Tälläkin hetkellä minulla on vanha A500 muistikortilla ja  kovale-
vyllä varustettuna, ei mitään sen hienompaa  tai  kalliimpaa.  Siitä  huolimatta
pärjäilen sillä näissä hommissa, mitä tällä hetkellä puuhailen. Samaa  en  voisi
välttämättä sanoa yhtä vanhasta PC:stä!"

Hymyilin ja panin merkille  hänen  innostumisensa  hänen  päästessään  puhumaan.
Kädet liikkuivat ja avustivat puhetta hänen omistautuessaan kokonaan  asian  sa-
noiksi pukemiseen.

"Tulevaisuus Amigan parissa on kuitenkin vielä aivan auki. Toivon,  että  Amigan
asiat saadaan kuntoon, jotta voisin turvallisin mielin sijoittaa  uuteen  konee-
seen - vanhaan en viitsi enää sijoittaa turbokorttien tai muiden  lisälaitteiden
muodossa. Koska kaikki laitteeni ovat tällä hetkellä vanhoja, uutta konetta han-
kittaessa kaikki menisi  uusiksi.  Mikäli  siitä  tulisi  virheostos,  olisi  se
enemmän kuin suuri lovi kaikkiin budjetteihini. Köyhällä  opiskelijalla  ei  ole
varaa tehdä suuria virheostoksia tai sijoituksia.

Tällä hetkellä Amigaa on pitänyt hengissä aktiivinen yhteisö, joka on tehnyt hy-
viä ilmaisohjelmia ja levittänyt erilaista tietoutta  niin  tietoverkkojen  kuin
muidenkin teiden kautta. Tästä hyvänä esimerkkinä myös Saku,  jonka  tekemisissä
olen sählännyt - sanan varsinaisessa merkityksessä - aivan alusta lähtien. Ilman
sellaisia henkilöitä kuin Tomi Jaskari ei olisi  ketään  puhaltamassa  yhteiseen
hiileen, Amigan hiileen.

Käyttäjien kovasta tuesta huolimatta suuri ongelma  Amigalla  ovat  ohjelmistot.
Kaikkea ei välttämättä löydy ja sen etsimiseen voi mennä  vielä  kaiken  lisäksi
paljon aikaa. Siinä vaiheessa kun ajan, rahan ja tuottavuuden realiteetit  tule-
vat vastaan, jää tunteellisuus taka-alalle. Mutta kuten  sanottu,  toivon,  että
kaikki kääntyy parempaan ja voin ostaa mielihyvää tuntien uuden  Amigan.  Muussa
tapauksessa vaaka painuu Macintoshin puolelle. PC:tä en välttämättä halua, tosin
kannettavat PC:t kylläkin kiinnostaisivat."

Viittaan pöydällä olevaan värikkääseen mappiin  ja  etsin  uutta  puheenaihetta.
Ohimennen kysyn ystävällisesti, haluaisiko hän juoda jotain, ja ennen kuin ehdin
edes sanoa mitään, hän on tilannut laskuuni yhden oluen.

"Niin, tässä on joitain tekstejäni, joita olen aina silloin  tällöin  kirjoitta-
nut. Olen harrastanut kirjoittelua jo jonkin aikaa ja  oppinut  rakastamaan  sa-
noilla leikkimistä. On fantastista huomata, kuinka sanoilla voidaan kuvata  niin
erilaisia tunteita ja näkemyksiä tavoilla, joita ei välttämättä  pysty  kuvalli-
seen muotoon saamaan milloinkaan."

Huomaan, että hän haluaisi puhua  kirjoittamisesta  ja  tarinoiden  keksimisestä
vaikka kuinka kauan, joten palautan puheen nopeasti takaisin itse asiaan. "Miksi
Saku?"

"Hyvä kysymys, sillä vastausta en tiedä. Kai se  johtui  siitä  tunteesta,  että
amigistit jätettiin omaan nojaansa. Se oli silloin joskus  aikoinaan,  kun  Tomi
Jaskari heitti idean jossain verkossa, joko Global- tai Fidonetissä,  ja  sitten
siitä alettiin keskustella. Mä toin esille  näitä  vyöhyke-  ja  koordinaattori-
ideoita, jotka olivat tosin hieman epäkäytännöllisemmässä muodossa silloin aluk-
si. Sitten ihmiset vähän rationalisoivat niitä ajatuksia ja niistä tuli loppujen
lopuksi ihan toimiva systeemi, vaikka välillä ei olisi sitä aina oikein uskonut-
kaan. Multa loppui moneen kertaan aika ja usko koko hommaan, mutta  Tomi  Jaska-
rin, Pasi Kovasen ja monien muiden henkilöiden kovalla työllä homma sai  lopulta
tuulta alleen, ja ensimmäinen lehti tuli ulos.

Pikkuhiljaa juttujen taso parani ja kaikki oppivat koko ajan jotain uutta. Alet-
tiin tehdä laajempia ja perusteellisempia artikkeleita,  rukattiin  koko  hommaa
parempaan suuntaan ja lopulta perustettiin vielä yhdistyskin.

Tällä hetkellä mä uskon Sakun voimaan ja siihen, että siitä tulee  vielä  jotain
suurta. Tosin kaikki on sidottuna siihen Amigan kohtaloon. Mikäli Amiga  kaatuu,
niin Saku pystyy varmasti sinnittelemään vielä senkin jälkeen.  Meillä  on  pys-
tyssä hyvä organisaatio, jota voidaan käyttää hyväksi - tapahtui sitten mitä ta-
hansa. Jos ei muuten, niin me voidaan olla vaikka Amiga-käyttäjien oma ilmoitus-
kanava. Oma asiansa on silloin enää, että mistä  kirjoittaa,  jos  ei  ole  enää
mitään Amiga-aiheita.

Mutta onneksi ne ovat vielä niin kaukaisia ajatuksia, ettei niitä  tarvitse  mu-
rehtia."

Puhelemme hetken  niitä  näitä  Amigan  tulevaisuudesta  ja  aasinsiltaa  pitkin
siirrän puheen takaisin Sakuun ja Sakun  tulevaisuuteen.  Kyselen  tulevaisuuden
visioita ja suunnitelmia.

"Ensimmäiseksi  meidän  on  saatava  yhdistyksen  talous  kuntoon.   Meillä   on
käsissämme hyvä lehti, jolla yhdistys voi vielä tehdä vielä  suuriakin  asioita,
mikäli me vain pystymme pitämään tason yhtä hyvänä kuin tähän  mennessä.  Kunhan
Amphibia, eli se HTML-lukija, valmistuu, muuttuu Saku paljon näyttävämpään  muo-
toon ja saa ihmiset entistä helpommin vakuuttuneeksi lehtemme  kyvystä  välittää
asioita. Tämä taas suoraan vaikuttaa siihen, että meidän on helpompi myydä  leh-
teä eteenpäin mainostajille ja näin saada lisää tukea yhdistykselle.

Kun yhdistyksen talous saadaan parempaan kuntoon, on vuorossa jäsenten ja  luki-
joiden palveleminen entistä paremmin. Ensimmäinen jäsenille ja muille  Amiga-ih-
misille suunnattu tapahtuma olisi Assembly '95  -tapahtuman  yhteydessä  järjes-
tettävä Saku-kokous. Sen jälkeen voisimme katsoa, miten meidän  kannattaa  tule-
vaisuudessa toimia ja kuinka me voimme oppia menneestä.

Lehden suhteen meidän tärkein tehtävämme olisi kai hankkia  lisää  lukijoita  ja
lujittaa mainettamme asiallisena lehtenä. Monissa asioissa meidän raporttimme ja
testimme ovat olleet syvemmälle luotaavia ja jopa parempia kuin vastaavissa kau-
pallisissa lehdissä, joten mielestäni meillä on enemmän kuin vähän aihetta  rin-
nan röyhistelyyn!"

Nyökyttelen päätäni ja sanelukoneen ensimmäisen nauhan loppuessa vaihdan  konee-
seen uuden nauhan ja keskusteluun uudet  kysymykset.  Siirryn  henkilökohtaisiin
asioihin, eli varsinaiseen henkilökuvaan, mikä minun alunperin pitikin tehdä.

"No en minä mikään ihmeellinen ihminen ole, tavallinen opiskelija vain, joka  ei
tosin vielä tiedä, missä joutuu seuraavat n vuotta viettämään. Hyviä vaihtoehto-
ja ovat Teknillinen korkeakoulu, Espoo-Vantaan Teknillinen Oppilaitos, Helsingin
Yliopisto ja Taideteollinen korkeakoulu. Viimeinen vaihtoehto on tosin  kaikkein
epätodennäköisin, mutta saahan niitä haaveita olla.

Elokuvat, joiden tekoa siis pyrin  opiskelemaan  Taideteolliseen  korkeakouluun,
ovat muutenkin lähellä sydäntäni. Työpaikkani puolesta minulla  on  mahdollisuus
katsella elokuvia lähes  päivittäin,  joten  katsellessani  elokuvan  tai  kaksi
päivässä voin vain todeta, että minulla on mitä mainioin työpaikka.

Tietokoneista olen ollut kiinnostunut ihan pienestä pitäen ja aion olla  vastai-
suudessakin. Konehistoriani alkoi aikoinaan Basic2000-tietokoneella, jota seura-
si C-64 ja viimein tämä Amiga, joka saa toivottavasti vielä tämän vuoden puolel-
la oman jatkajansa. Silloin tällöin olen ohjelmoinut sitä sun tätä pientä, mutta
se on ollut sen verran pienemmällä prioriteetillä kaikkien muiden asioiden  jou-
kossa, että se on saanut jäädä tärkeämpien asioiden joutaessa edelle. Tosin pik-
kuhiljaa kiinnostus on taas alkanut herätä, ja kohtapuoliin olisi  tarkoituksena
jatkaa taas C-kielen opintoja.

Sakussa olen ollut toimittajana  monenlaisista  asioista  ja  mikäli  vain  aika
riittää, niin aion jatkaa ihmisten kiusaamista jutuillani yhä edelleen.  Vaikka-
kin tärkeämpää toimintaa pyöritän Tomin ja muiden kanssa järjestellen Sakun  yh-
distyksen muita asioita, uskon että aina silloin tällöin kaikilta kiireiltä lii-
kenee juttu tai pari lehteen julkaistavaksi."

Sanelukoneen nauhan lähestyessä loppua kiitin lyhyestä haastattelusta  ja  aloin
pakata tavaroitani. Juuri ennen kuin hän ehti nousta pöydästä, muistin kuitenkin
sen kaikkein tärkeimmän kysymykseni. Hän naurahti kysymykselleni, mutta  vastasi
heti.

"Minun nimeni on Heimo Laukkanen." 
