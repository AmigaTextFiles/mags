5
1*

{3                                  Miksi Amiga?
{3                                  ------------

                                Heimo Laukkanen


Koska ajat ovat muuttuneet siitä, kun Amiga oli se sana, jolla saatiin pieni ko-
hahdus kaveripiirin keskuudessa, on monien huulille noussut kysymys: miksi  enää
Amiga? Grafiikankäsittelymahdollisuudet ovat edelleen hyvät, mutta  muut  koneet
ovat monilta osin saavuttaneet tai ainakin kuroneet kiinni  sitä  kaulaa,  minkä
Amiga oli aikaisemmin  saanut  muihin  koneisiin  verrattuna.  Mitä  siis  tästä
eteenpäin?

Minulle Amiga on ollut monesti enemmän kuin työväline tai leikkikalu. Vaikka ko-
neeni sisältä ei löydykään Motorolan 680x0-sarjan  tehokkainta  prosessoria  tai
edes liukulukuprosessoria, olen tähän mennessä  onnistunut  tekemään  koneellani
lähes kaiken, mitä olen koskaan tarvinnut. Rajat ovat toki tulleet vastaan, mut-
ta joustavan systeemin ansiosta kaikki on kuitenkin toiminut.

Tulevaisuudesta ei ole vielä tietoa. Lupauksia on tehty ja otettu vastaan, mutta
kukaan ei pysty katsomaan kristallipalloon ja sanomaan, miten on tuleva tapahtu-
maan. Epävarmuus onkin se tekijä, jonka olemassaolo suurena varjona Amigan  yllä
on ajanut käyttäjän toisensa jälkeen pois Amigan luota. Vaatii  melkoista  itse-
varmuutta ja rohkeutta sijoittaa suuri summa rahaa koneeseen, jonka  tulevaisuu-
den tuesta, saati ohjelmistojen olemassaolosta ei voi olla aivan  sataprosentti-
sen varma. Toki jos pitää koneensa virittelemisestä ja pienten apuohjelmien  et-
simisestä Internetistä ym. aikaa vaativista aktiviteeteista, asia on toinen. Mo-
net vain haluavat päästä helpommalla.

PC ei kuitenkaan ole välttämättä mikään ratkaisu. Koneiden  tekniikan  hinta  on
laskenut kuin härän häntä, ja  ohjelmistot  ovat  paisuneet  kuin  pullataikina.
Tekstinkäsittelyohjelmat ovat pienimuotoisia sivuntaitto-ohjelmistoja  ja  piir-
to-ohjelmista löytyy mahdollisuuksia itsensä toteuttamiseen tavalla jos  toisel-
la. Käytettynä on toki saanut halvalla mukavia  peruskoneita,  joilla  ei  tosin
välttämättä enää muutaman vuoden kuluttua tee muuta kuin muutamia  pieniä  aska-
reita, ellei sitten tyydy käyttämään ohjelmien vanhempia versioita.

Macintosh on ollut vuosia turvallinen perusvaihtoehto, vaikkakin  viime  vuosina
lukuisat uudet mallit, PowerPC-arkkitehtuuri ja käyttöjärjestelmänkin uusiutumi-
nen ovat saaneet miettimään, mikä Macintosh olisikaan minulle se sopivin.  Laaja
ja ennen kaikkea hyvä ohjelmistotuki sekä hyvä käyttömukavuus yhdistettynä  pie-
neen aloituskynnykseen ovat ne tekijät, jotka ovat vietelleet harrastajia  hauk-
kaamaan omenasta palasen. Macintoshin tulevaisuus on kuitenkin hieman  epäselvä.
Pitäisikö sijoittaa suuri summa PowerPC-koneeseen vai ensin jatkaa  tavallisella
vanhan arkkitehtuurin Macintoshilla? Tuleeko PowerPC häviämään taistelun Intelin
omille projekteille, vai häviävätkö ne molemmat kolmannelle osapuolelle?

Täytyy sanoa, ettei näinä päivinä ole helppoa  olla  uuden  tietokoneen  ostaja.
Pinnan alla kuohuu, kun murros, jonka suunta ei ole vielä edes  kunnolla  selvä,
on tapahtumassa. IBM:n, Motorolan ja Applen PowerPC-projekti on  saamassa  hyvää
vauhtia sijaa todellisessa elämässä, kun tehtaat puskevat ulos  PowerPC-koneita,
joiden kyljessä on joko Applen tai  IBM:n  logo.  Intel  lanseeraa  Pentium-  ja
P6-prosessoreitaan tuskaillen samalla kloonivalmistajien, kuten AMD:n  ja  Cyri-
xin, kanssa. Microsoft on omissa vaikeuksissaan Windows  '95  -aikataulujen  ve-
nyessä ja muuttuessa yhä enemmän Windows '96:n näköisiksi. IBM tarjoaa omaa War-
piaan halvalla, ja tämä erä näyttääkin pikkuhiljaa vääntyvän IBM:llä,  jolla  on
jotain muutakin tarjottavaa kuin pelkkiä lupauksia.

Ehkäpä tulevaisuudessa ei ole enää niin paljon  väliä  koneen  arkkitehtuurilla,
sillä emulaattorit valtaavat alaa ja turvaavatkin koneeseen tehdyn  sijoitukset.
Amigan EMPLANT on näyttänyt, kuinka PC tai Macintosh voi toimia joustavasti myös
Amigassa. Macintoshin SoftWindows on pyöritellyt Windowsin ohjelmia  jo  monissa
kodeissa, ja tulevaisuudessa PowerPC-ohjelmat nähtävästi pyörivät niin Macintos-
hissa kuin  IBM:ssäkin.  WindowsNT  pyörii  niin  servereissä  kuin  tehokkaissa
pöytä-PC:issäkin, eikä kukaan tiedä, milloin jonkun kolmannen osapuolen värisuo-
ra räjäyttää potin.

Amigan osalta tulevaisuus on Escomin käsissä. Tuleeko uusia Amigoita RISC-arkki-
tehtuurilla, tehokkailla CISC-prosessoreilla vai ei lainkaan, sitä tietävät tus-
kin muut kuin Escomin päättävissä elimissä työskentelevät.  Potentiaalia  olisi,
mikäli uusia malleja tai edes A1200- ja A4000-koneita saataisiin ulos niitä  ha-
luaville. Lisääntyvä konekanta ja tieto, että laitteita tulee vielä  loisi  tur-
vallisuudentunnetta myös ohjelmistokehittelijöiden keskuuteen. Turbotetulla  ko-
neella voisi suurimpaan hätään pyöritellä tarvitsemiaan ohjelmistoja  EMPLANTin,
ShapeShifterin tai PC-taskin pohjalta Amiga-ympyröiden ulkopuolelta.

Omalta osaltani uuden koneen hankinta viivästyy nähtävästi ainakin syksyyn.  En-
nen kuin vakavasti harkitsen siirtymistä uuteen konekantaan, haluan nähdä,  mikä
on Escomin lupaus ja rakennustyö Amigan tulevaisuudelle.  Parhaassa  tapauksessa
ensi vuoden puolella pöydälläni on uusi Amiga... 
