5
1
4 LaserDisc.IFF 0 80*

{3                                Elokuvaa CD:ltä
{3                                ---------------

                                 Esa Heikkinen


Alussa oli valokuva. Oli suuri tapahtuma mennä valokuvattavaksi ja saada itsensä
"ikuistettua". Mutta nuo kuvat olivat kuolleita - ne  eivät  liikkuneet.  Sitten
keksittiin näyttää kuvia nopeasti peräkkäin,  jolloin  näytti  aivan  kuin  kuva
liikkuisi, eläisi. Näin syntyi elokuva, alkuun mustavalkoinen tosin, mutta liik-
kuva kuva kuitenkin. Tuskin elokuvan keksijät osasivat arvata keksintönsä merki-
tystä ihmiskunnalle.

Äänitystekniikan kehittyessä mukaan tuli äänikin, ja  nyt  nuo  kuvat  puhuivat!
Myös valokuvaustekniikka kehittyi, filmit levenivät 70-millisiksi ja mukaan  tu-
livat vielä väritkin. Nyt kannatti jo raahautua elokuvateatteriin katsomaan tuo-
ta tekniikan ihmettä. Niin sitten aika kului, äänitystekniikka kehittyi jälleen,
oli stereon aika. Niin saivat myös elokuvat stereoäänen, monikanavaisen. Nyt pi-
ti kaiken olla jo täydellistä ja elokuvaa nautinto katsoa, vaan teatteritpa  al-
koivatkin tyhjentyä: kulissien takana kaikessa hiljaisuudessa oli keksitty tele-
visio, tuo taikalaatikko, josta elokuvia saattoi katsella kotoa käsin  raahautu-
matta itse elokuviin, ja video, joka mahdollisti  edellisen  juuri  silloin  kun
katsoja niin halusi.

Mutta kotivideonauhurin kuva on aina ollut puutteellinen, ja siksi  on  olemassa
paikka jollekin paremmalle, eli  kuvalevylle.  Ostetaanhan  musiikkiakin  CD-le-
vyllä, koska C-kasetin ääni ei ole yhtä hyvä. C-kasettihan onkin alunperin suun-
niteltu sanelukonekäyttöön!

Kuvalevysoittimet eivät ole kuitenkaan yleistyneet samalla vauhdilla kuin video-
nauhurit, ja syykin on selvä - levylle ei voi tallentaa itse.


{3Eri järjestelmät
{3----------------

Kun halutaan hankkia kotiin jonkin  sortin  kuvalevysoitin,  on  olemassa  kaksi
järjestelmävaihtoehtoa. Vanhempi ja yleisempi on LaserDisc,  toiselta  nimeltään
"CD Video", jolle on materiaalia tuhansia levyjä NTSC- ja PAL-formaateissa. Toi-
nen  vaihtoehto  on  uuden  uutukainen,  vielä   lapsenkengissään   oleva   "Vi-
deoCD"-järjestelmä. Kuten lukija  varmasti  huomasi,  sanojen  "Video"  ja  "CD"
järjestys muuttaa laitteen kokonaan toiseksi. VideoCD on digitaalinen  MPEG-pak-
kaukseen perustuva tavallisen CD-levyn kokoinen levy, jolle mahtuu  reilu  tunti
reaaliaikaista videokuvaa sekä laadukasta stereoääntä. LaserDisc taas on jopa 30
cm halkaisijaltaan oleva iso CD-levy, jossa ei pakkauksesta ole tietoakaan. Kum-
mallakin järjestelmällä on etunsa ja haittansa, joista enemmän jäljempänä.  Kum-
pikin järjestelmä antaa VHS-nauhaa paremman kuvanlaadun, LaserDisc jopa 60%  pa-
remman.

Ennen laitteen hankkimista tulee huomioida muutamia seikkoja. Ensinnäkin levyjen
hinta. LaserDisc-levyt antavat parhaan mahdollisen kuvanlaadun,  mutta  maksavat
280-500 mk/kpl hieman aiheesta ja levytyypistä riippuen. Keskihinta on noin  350
mk/kpl, käytettyjä levyjä saa halvemmalla.  VideoCD-levyt  taas  antavat  hieman
heikomman kuvan, mutta hintakaan ei ole kuin reilun  satasen/elokuva,  joten  ne
ovat LaserDisciin verrattuna edullisia. Kummankaan levytyypin julkaisuja ei val-
misteta Suomessa, joten esimerkiksi elokuvissa  ei  ole  suomenkielistä  teksti-
tystä. Joissakin mm. Pioneerin tekemissä LaserDisceissä on kyllä Teksti-TV-teks-
titys  usealla  eri  kielellä,   mutta   ei   suomeksi.   Hyvä   kielitaito   on
välttämättömyys, jos aikoo nauttia ostamistaan elokuvista.

Kummankin tyyppinen soitin sopii yleensä myös tavallisten  CD-levyjen  toistoon,
joten laite korvaa tavallisen CD-soittimen täysin. Monissa soittimissa on  vielä
lisähienouksiakin (esim. kuvaruutunäyttö) tavalliseen CD-soittimeen  verrattuna.
Parinsadan levyn haihtumaton ohjelmamuisti on myös kätevä: sinne voi  ohjelmoida
suosikkikappaleet CD-levyiltään, ja soitin toistaa vain niitä.


{3LaserDisc
{3---------

Tuskin kovin moni osaa arvata, että LaserDisc-kuvalevy on ensi  kerran  esitelty
vuonna 1972, ja kaupasta ostettavissa laitteita ja levyjä on ollut vuodesta 1978
lähtien! Tämä on varmasti monelle suuri yllätys, sillä LaserDisciä pidetään  yhä
vieläkin tekniikan viimeisimpänä ihmeenä, eikä vähiten siksi, että sillä  saavu-
tettava kuvanlaatu on yhä nykyäänkin ylivoimaisesti paras.

Kuten hyvin moni tietää, on CD-levy  digitaalinen.  Ääni-  tai  videonauhallahan
signaali on taas analogista, eli liikutettaessa lukupäätä nauhan  pintaa  pitkin
syntyy lukupään käämiin jännite, jonka taso riippuu luettavan kohdan  magneetti-
suudesta. CD-levy taas sisältää yhden pitkän spiraalin, joka muodostuu heijasta-
vien ja heijastamattomien kohtien jonosta, biteistä, jotka joko aiheuttavat  tai
estävät lasersäteen takaisin heijastumisen. Kuunneltaessa musiikkia tavalliselta
CD:ltä tekee soitin valtavasti töitä muuttaessaan tuota loputonta bittien sarjaa
analogiseksi ääneksi, jonka ihminen voi kuulla.

Näin tullaan siihen johtopäätökseen, että ylivoimainen LaserDisc olisi myös  di-
gitaalinen. Mutta nyt seuraa yllätys: LaserDiscillä kuva on tallennettu analogi-
sessa muodossa! Kuinka sitten on mahdollista koodata levylle analogista  tietoa,
jos laserilla luettavassa pinnassa voi olla vain joko heijastava pinta tai kuop-
pa, kuten CD-levylläkin bitit, eli kaksi jännitetasoa eikä mitään siltä väliltä?
Kyllä onnistuu! Vastaus tähän on FM- eli taajuusmodulaatio, jolla kuva ja  äänet
ovat tallennettuna levylle. Taajuusmodulaatiossa vain taajuus sisältää informaa-
tiota, eikä millään muulla kuten kantoaallon amplitudilla tai aaltomuodolla  ole
suurta merkitystä. Siten levyllä olevat peräkkäisten  bittien  jonot  muunnetaan
suodattamalla kantoaalloiksi.

Levyltä ulos tuleva signaali ei ole suoraan videosignaali tai sen FM-kantoaalto,
vaan mukana on pari muutakin kantoaaltoa (mm. ääniraidat ja kontrollidata). Nämä
kaikki ovat FM-moduloituna eri taajuuksilla aina 9 MHz:iin asti.  Itse  kuvasig-
naali on taajuuskaistalla 7-9 MHz:n välillä, ja mitä  korkeampi  signaali,  sitä
vaaleampi mustavalkotaso. Alemmille taajuuksille on tallennettu kaksi analogista
äänikanavaa stereoääntä varten sekä digitaalinen bittivirta, jossa on koodattuna
kontrollidatan lisäksi mm. CD-ääntä vastaava digitaalinen ääni  "red-book"  for-
maatissa kuten CD-levylläkin. LaserDiscissä  on  täten  kaiken  kaikkiaan  neljä
äänikanavaa, kaksi analogista ja kaksi digitaalista.

Samantyyppinen taajuusmodulointi on  käytössä  myös  VHS-videonauhurissa,  mutta
siinä kaistat ovat suppeampia ja värien sekä äänikanavien tallennus  eri  tavoin
toteutettuja, joten se ei siksi yllä samalle laatutasolle LaserDiscin kanssa.


{3LaserDiscin käyttö
{3------------------

LaserDisc poikkeaa tavallisesta CD-levystä hyvin monella tavalla. Ensinnäkin ko-
ko: kokonaisen elokuvan sisältävä kuvalevy on tavallisen 12" vinyyli-LP:n kokoi-
nen (halkaisija noin 30 cm). Toiseksi, levy on kaksipuolinen. Jossakin vaiheessa
elokuvaa on varauduttava levyn kääntämiseen. Yhdelle puolelle  mahtuu  maksimis-
saan 60 minuuttia ohjelmaa tallennustavasta riippuen. Kolmanneksi,  LaserDiscien
{Bkäsittelyssä on noudatettava samaa varovaisuutta kuin  LP-levyjen  käsittelyssä,
{Bsillä kuten edellä kuvatusta tallennustavastakin käy ilmi, ei järjestelmässä ole
{Bvirheenkorjausta kuvasignaalille. Mahdolliset naarmut näkyvät kuvassa, mutta di-
{Bgitaaliääni on aina puhdas, koska siinä on sama virheenkorjaus kuin  normaalilla
{BCD-levyllä. Levyn pinnassa oleva pöly tai sormenjäljet  eivät  kuitenkaan  vielä
{Bhuononna kuvanlaatua. Soittimessa on samantyyppinen drop out -korjain kuin  VHS-
{Bvideoissa, ja tämä onkin ainoa virheenkorjausmenetelmä,  joka  LaserDisc-järjes-
{Btelmässä on kuvalle.






















Kun lataa LaserDiscin soittimeen ja painaa PLAY, tajuaa  millä  nopeudella  levy
oikein pyörii. Kuva ei nimittäin ilmesty näkyviin heti, vaan luvassa on noin  10
sekunnin odotus, jolloin kuuluu hiljainen ujellus, kun soittimen spindle-mootto-
ri kiihdyttää levyn nopeudeksi  25  kierrosta/sek  (PAL)  tai  30  kierrosta/sek
(NTSC). Levy pyörii siis todella lujaa! Tästä syystä esimerkiksi haljenneen  La-
serDisc-levyn käyttö ei ole kovin turvallista... Levyn saavutettua täyden nopeu-
tensa jää kuuluviin enää hiljainen humina, joka aiheutuu levyn pyörimisestä suu-
rella nopeudella, minkä jälkeen hiljaisuuden rikkoo huoneen täyttävä  digitaali-
nen Dolby Surround -ääni ja supertarkka kuva!

Jotta pääsisi todella nauttimaan LaserDisc-ohjelmasta, täytyy soitin  olla  kyt-
kettynä Dolby Surround [Pro Logic] -järjestelmään,  jossa  on  mieluusti  oltava
myös aktiivibasso alimpia taajuuksia varten. Kuvapuolella suositus olisi  video-
tykki, mutta tämä on sen verran kallis, että suurimman osan on tyytyminen  tele-
visioon.


{3Eri tyyppiset LaserDiscit
{3-------------------------

LaserDiscejä on olemassa monenlaisia. Normit NTSC ja PAL muodostavat omat  luok-
kansa, minkä lisäksi kokoja on monia. Pienimmät ovat video singlejä,  tavallisia
CD-levyn kokoisia levyjä, joissa on yleensä musiikkia kappale  pari  normaalissa
CD-soittimella soitettavassa muodossa, ja plussana muutaman minuutin video. Levy
eroaa ulkoisesti tavallisesta ääni-CD:stä siten, että  se  on  kullanvärinen  ja
siinä on merkintä "CD Video". Tämän ja 30 cm:n levyn välimuoto on 15 cm  halkai-
sijaltaan oleva LaserDisc. Kaikille on kuitenkin  yhteistä  se,  että  lukeminen
aloitetaan levyn keskeltä kuten CD-levyissä yleensä.

Tallennusmuotoja on myös erilaisia, vanhimmissa ns. LaserVision-levyissä ei esi-
merkiksi ole lainkaan digitaaliääntä. Tällaiset levyt ovat kuitenkin hyvin  har-
vinaisia. Merkittävimmän eron tallennusmuodoissa luovat CAV- (standard play)  ja
CLV (long play) -levyt. CAV-levy pyörii koko ajan  vakionopeudella  (kuvataajuus
jaettuna 2:lla eli PAL 25 kierrosta/sek), kun taas CLV käyttäytyy kuten CD-levy:
alussa levy pyörii samalla nopeudella kuin CAV, mutta alkaa sitten hidastua koh-
ti ulkokehää edettäessä. Tässä levyssä lukunopeus ja bittien tiheys on koko ajan
vakio, kun CAV-levyllä bitit  ovat  sisäkehällä  tiheämmässä  kuin  ulkokehällä.
CAV-levylle mahtuu kuvaa ja ääntä noin 30 minuuttia/puoli, CLV-levylle taas tup-
lasti enemmän. Merkittävin ero tallennusajan lisäksi on levyjen käytössä.

Kun soittimeen on ladattu CAV-tyyppinen levy, ovat  monenlaiset  trikkimahdolli-
suudet käytössä. Kuvaa voi katsoa taaksepäinkin täysin häiriöttä, sitä  voi  hi-
dastaa ja nopeuttaa kumpaankin katselusuuntaan ja ottaa pysäytyskuvia. CAV-levyä
katsottaessa soittimen näytössä juoksee frame- eli  ruutunumero,  joiden  perus-
teella voidaan tehdä yhden kuvan tarkkuudella hakuja ja soittaa tiettyjä pätkiä.
Lisäksi hakuaika on erittäin lyhyt, tietyn framen haku esim.  toiselta  puolelta
levyä vie keskimäärin puolisen sekuntia, kun kuva tulee näkyviin. Nämä toiminnot
ovat mahdollisia siksi, että framet alkavat levyllä aina  samalta  kohtaa  levyn
pyöriessä vakionopeudella. Katsottaessa  CAV-levyä  valoa  vasten  voi  huomata,
mistä kohtaa alkaa aina uusi frame, ja myös yksittäiset juovat erottuvat eri ta-
valla kiiltävinä sektoreina. Tämä sektoroinnin näkyminen onkin helppo tapa  tun-
nistaa CAV-levy laittamatta sitä soittimeen.

CLV-levylle  taas  mahtuu  kokoillan  elokuva  (noin  2  tuntia),  koska   siinä
pyörintänopeus muuttuu ja dataa mahtuu tällä tavoin enemmän. Mutta kuten edelli-
sestä kappaleesta voi päätellä, tehosteet eivät ole mahdollisia  CLV-  levyillä,
ellei soittimessa ole sitä varten  erillistä  digitaaliosaa  kuten  digitaalivi-
deoissa. Tehostenappuloista ei CLV-levyn kanssa tapahdu mitään. Kuvakelaus kyllä
toimii, mutta ei häiriöttömänä, kuten CAV-levyllä. Myös haut toimivat  huomatta-
vasti hitaammin, esimerkiksi siirtyminen levyn alusta aivan loppuun  (viimeiseen
chapteriin) voi kestää useita sekunteja, koska levyn pyörintänopeus muuttuu pal-
jon, ja yli 200 gramman painoisen levyn jarruttaminen oikeaan  nopeuteen  vaatii
aikaa. Vertauksena todettakoon, että tavallinen CD-levy painaa alle 20  grammaa!
Spindle-moottorin ujellusta on luvassa kuvaa odoteltaessa...

Kuvanlaadussa ei ole merkittävää eroa CAV- ja CLV-levyjen välillä, mutta parhaan
mahdollisen kuvan voi luonnollisesti saada  CAV-levyn  uloimmilta  chaptereilta,
koska siellä datan tiheys on pienin.

LaserDisc-järjestelmän ohjelmatarjonta on valtaisa. Järjestelmä on erittäin suo-
sittu USA:ssa, jossa soittimia on käytössä noin miljoonassa taloudessa (vertauk-
sena: videonauhureita 85 miljoonaa!). Tämän vuoksi ylivoimaisesti suurin osa ma-
teriaalista on NTSC-formaatissa. Näiden katsomiseen  tarvitaan  televisio,  joka
soveltuu joko NTSC- tai NTSC 4.43 MHz -järjestelmille, hieman soittimesta  riip-
puen. Soittimen tulee luonnollisesti osata kyseinen standardi.  Osa  soittimista
onkin sekä PAL- että NTSC-yhteensopivia, osa taas pystyy jompaan  kumpaan.  Nau-
hoituksen voi NTSC-levyjen kohdalla unohtaa, ellei omista moninormivideota.

Vaikka järjestelmä onkin vanha, se ei todellakaan ole kuollut  eikä  kuolemassa.
Parempaa ja korvaavaa järjestelmäähän ei ole vielä kehitetty.  Levyjä  valmiste-
taan jatkuvasti, ja uusista elokuvista tulee LaserDisc-versiot melkeinpä nopeam-
min kuin videolle. Järjestelmän suoma etu on myös materiaalin alkuperäisyys: le-
vyjä voidaan valmistaa vain muutamassa paikassa maailmassa, joten materiaali  ei
taatusti ole kopioitua. Lisäksi elokuvat  ovat  yleensä  leikkaamattomia  edellä
mainitusta syystä johtuen.

Jokainen LaserDisc-levy on sijoitus, jonka arvo säilyy suhteellisen hyvin.  Voit
olla varma, että saat levyä kuin levyä myydessäsi siitä melko  helposti  ainakin
200 mk ja enemmänkin, riippuen siitä, mitä itse olet  maksanut.  Levythän  eivät
kulu, jos niitä käsittelee oikein. Lisäksi joillakin levymerkeillä on monen vuo-
den takuu, joillakin (esim. 3M) jopa  elinikäinen  takuu  koskien  valmistusvir-
heitä, esimerkiksi levyn informaatiopintojen lahoamista.

Monista elokuvista on saatavana myös PAL-versioita, WideScreen-versioita (laaja-
kangas) ja mukana on yleensä aina digitaalinen Dolby Stereo  -ääni.  Parhaimpien
levyjen laatu on niin hyvä, että ne täyttävät Lucasfilmin  asettaman  THX-laatu-
luokituksen. USA:ssa järjestelmästä on tullut oikea kultti, ja aktiiviset eloku-
vanharrastajat ja hifistit katselevat elokuvia ainoastaan LaserDisceiltä, VHS ei
heille kelpaa puutteellisen kuvanlaatunsa vuoksi. Kyseessä on  sama  ilmiö,  kun
hifisti ei hyväksy C-kasettia, vaan kuuntelee musiikkinsa mieluummin CD-levyltä.
Suomessa LaserDisc-levyjä myyvät hyvin monet yksityiset tahot ja  liikkeet  var-
sinkin Etelä-Suomessa. Jos haluaa ostaa käytettyjä levyjä, löytyy niitä  paikoin
runsaastikin mm. Keltaisen Pörssin sivuilta. Tarjonta on pääasiassa NTSC-formaa-
tin tavaraa. Uusia PAL-levyjä saa ainakin Pioneerilta, listan voi  tilata  Ulko-
kaupat Oy:ltä numerosta (90) 520 455. Pioneer on myös kehitellyt LaserDisc-soit-
timia, ja monet sen mallit ovat varsin edistyksellisiä (ja kalliita).


{3VideoCD
{3-------

Tämä järjestelmä on vielä verrattain uusi. Toisin  kuin  LaserDisc,  VideoCD  on
täysin digitaalinen järjestelmä, ja siinä käytetään normaaleja  12  cm  CD-levyn
kokoisia levyjä. Koska 24-bittisen reaaliaikaisen  kuvan  ja  16-bittisen  äänen
tallentaminen vaatisi kohtuuttomasti tilaa, on VideoCD-tallenteissa käytössä hy-
vin raaka datan pakkaus. Sekä kuva että ääni on pakattu jopa monisatakertaisesti
pienempään tilaan, mutta koodaus on häviöllinen, ts. kuvanlaatu ei  enää  vastaa
täysin alkuperäistä. Pakkaus on  kuitenkin  sen  verran  älykäs,  että  se  osaa
säästää juuri sieltä, missä sitä ei huomaa. Esimerkiksi kuvattaessa puhuvaa hen-
kilöä ei taustan tarvitse välttämättä liikkua,  jos  se  on  esimerkiksi  seinä.
Tällä tavoin saadaan säästettyä todella suuria tietomääriä.

MPEG-pakkauksen kuvanlaatu on parhaimmillaan kuvissa, joissa ei ole paljon  lii-
kettä. Kuva on LaserDisciin verrattuna kohinaton,  ja  värit  loistavat  todella
puhtaina. Onhan kuva digitaalinen, ja tämän seikan  todella  huomaa.  Mutta  kun
elokuvaan tulee vauhtia, katoavat yksityiskohdat kuvasta. MPEG piirtää vain  sen
minkä ehtii, eli nopeissa tilanteissa  piirretään  vain  epätarkka  kuva  "sinne
päin", koska silmä ei ehdi havaita nopeasti muuttuvia yksityiskohtia.  Nerokasta
ja tilaa säästävää, mutta katsomalla esimerkiksi  henkilöiden  naamoja  tarkasti
vauhtikohtauksessa, voi huomata tuon epätarkkuuden. Merkittävin heikkous  Laser-
Disciin verrattuna näkyy kuitenkin siinä, että VideoCD:n pystytarkkuus  on  puo-
littunut, ts. lomittelu on jäänyt pois. Tämän huomaa joissakin  kuvissa  todella
helposti.

Pakkauksen tehosta kertoo sekin, että VideoCD pyörii vain tuplanopeudella taval-
liseen CD-levyyn nähden, ja datavirta on vain reilu 200 kB/sek. Lisäksi käytössä
on vielä virheenkorjauskin, joten VideoCD:n käsittely  on  melko  vapaata.  Myös
ääni on pakattu erittäin tehokkaasti, mutta silti sen laadussa ei  ole  valitta-
mista. Elokuvien ääniraita tulee ulos Dolby Stereona ja puhtaasti,  aivan  kuten
LaserDisciltäkin. Pakkauksen ansiosta CD-levylle on nyt saatu mahtumaan  suurin-
piirtein samanmittainen pätkä elokuvaa kuin samankokoiselle levylle  on  totuttu
tallentamaan pelkkää ääntä.


{3VideoCD-levyt
{3-------------

Myös VideoCD-levyjen kanssa näyttää menevän kirjavaksi,  vaikka  järjestelmä  on
vasta aluillaan. Philips valmistaa CDI-järjestelmään perustuvia  VideoCD-levyjä,
joiden CDI-laitetta varten tehdyistä upeista valikoista voi pikkukuvasta  valita
suoraan haluamansa kohdan elokuvasta jne. Jokaisella levyllä  on  soitto-ohjelma
tallennettuna, joten ohjelmisto voi poiketa paljonkin eri levyjen  kesken,  esi-
merkiksi kuvaruudulle tulevia käyttöpainikkeita (kelaukset  ym.)  voi  olla  eri
määrä tai ne  voivat  olla  erinäköisiä  eri  levyillä.  Philipsin  järjestelmän
lisäksi tulee markkinoille pelkkiä VideoCD-levyjä, joissa ei ole Philipsin  CDI-
ohjelmistoa mukana.

Näinpä saadaankin taas aikaan yhteensopivuusongelma. Onhan  päivänselvää,  ettei
Philipsin CDI toista sellaisia levyjä, joissa ei ole  CDI-ohjelmistoa,  ja  mikä
vielä hurjempaa,  muutaman  japanilaisen  valmistajan  ensimmäiset  kotikäyttöön
suunnatut VideoCD-soittimet eivät hyväksy Philipsin  CDI-pohjaisia  videolevyjä.
Että näin! Tähän kun vielä sotketaan mukaan NTSC- ja  PAL-formaatit  (joista  ei
näemmä edelleenkään ole päästy eroon), niin tuloksena  onkin  täysi  sekamelska,
jossa kukaan ei voi olla varma, toimiiko levy omassa soittimessa.

Amiga CD32 sopii VideoCD-soittimeksi todella hyvin. Laite  hyväksyy  tiettävästi
niin Philipsin CDI-pohjaiset kuin normaalit VideoCD-levytkin  ilman  CDI-koodia.
VideoCD-levyjä ei ole ollut mahdollisuutta testata, mutta maahantuojahuollon mu-
kaan ne toimivat. CD32 ei ainakaan käytä Philipsin koodia mihinkään, vaan  vali-
kot ovat aina samat. Tämä viestii kyllä selkeästi sitä, että laite on  yhteenso-
piva myös normaalin VideoCD:n kanssa. Tämä on erittäin tärkeä ominaisuus,  sillä
jos VideoCD yleistyy ja levyjä alkavat valmistaa monet eri  tahot,  tulee  hyvin
nopeasti tilanne, että suurimmassa osassa levyjä  ei  ole  CDI-koodia.  CD32:lla
pääsee katselemaan kuvalevyjä, kunhan hankkii siihen kyseisen lisäkortin.  Viime
aikoina kortin saaminen on voinut olla kiven takana, mutta Commodoren  tilanteen
selviäminen ja uusi Escom mahdollistavat toivottavasti sen,  että  tuota  CD32:n
lisäkorttia saisi piakkoin jopa Suomesta.

Yksi kummastuttava asia on tekstityksen puute VideoCD:ssä. Tekniikka on kehitty-
nyt sitten LaserDiscin niin paljon, että käytännössä joka vehkeessä,  jolla  Vi-
deoCD-levyjä toistetaan, on jonkin sortin prosessorit  ja  omat  grafiikat,  ts.
myös mahdollisuus tehdä tekstiä ja esim. käyttöpainikkeita kuvan  sekaan.  Joten
miksi levylle ei olisi voinut koodata myös tekstitystä monella eri kielellä?
VideoCD:n käyttö on todella nopeaa. LaserDiscistä tuttua levyn  kiihdyttelyä  ei
ole, koska levy pyörii aika hiljaisella nopeudella. Kun  monesti  soittimen  ko-
neistona on CD-ROM-asema, on myös hakuaika erittäin nopea, joten  paikasta  toi-
seen siirrytään hetkessä. Mutta efektejä kuten taaksepäin katsomista, nopeutusta
tai kuvakelausta ei ole, ainoastaan hidastus ja  pysäytyskuva  ovat  mahdollisia
VideoCD-levyillä.

Lopullinen kuvanlaatu riippuu hyvin paljon elokuvasta. Vanhoja elokuvia,  joissa
on esim. filmin naarmuja yms. nähtävissä, voi olla mahdotonta koodata  MPEGille,
koska jokaisen räpsyn ja häiriön koodaaminen vie turhaa tilaa, eikä niiden pois-
taminenkaan helppoa ole. Siten koodausta voidaan muutella  hieman  koodattavasta
materiaalista riippuen esimerkiksi  enemmän  häviölliseksi.  Uusista  elokuvista
tehtävät VideoCD:t ovat hyvälaatuisia kuvaltaan ja ääneltään.

VideoCD on jatkuvasti yleistyvä järjestelmä, joka on saanut suhteellisen kivasti
tukea Suomessakin. Eikä ihme, sillä levyt ovat todella halpoja. Levyjä saa hyvin
monesta liikkeestä, ja monet CD-ROM- ja pelifirmatkin ovat alkaneet myydä niitä,
esimerkiksi Toptronics.
