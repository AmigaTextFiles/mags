5
1*

{3                          Super Skidmarks (Amiga CD32)
{3                          ----------------------------

                                Mika Kortelainen


Kaikkihan tuntevat Skidmarksin, tuon Acid Softwaren läpimurtopelin. Jos  kuiten-
kaan et sitä tunne, niin kyse on autoilupelistä - ja varsin  vauhdikkaasta  sel-
laisesta.

Super Skidmarks on uudistettu versio vanhasta, ja se löytyy myös CD32:lle  (toi-
sin kuin alkuperäinen). Pelissä on mm. uusia autoja ja ratoja. CD32-version  mu-
kana tulevat myös demot Quardianiasta ja Defenderistä sekä  Roadkillin  alkuani-
maatio (27 megatavua). Lisäksi audio-CD:n omistajille  ylimääräisenä  ilona  (?)
tulee Acidin poikien soitantoa joiltakin syntymäpäiväjuhlilta autotallissa ääni-
tettynä.

Monien mielestä Skidmarks ja Super Skidmarks  ovat  ehdottamasti  kaksi  parasta
Amiga-peliä. Saman voi lukea myös brittilehdistä.  Mutta  varaudu  järkytykseen:
minä en pidä tästä pelistä kovinkaan paljon.


{3Pelistä
{3-------

Tarkoitus on siis ajaa rata mahdollisimman nopeasti  ympäri.  Kierrosten  määrän
voi itse valita muutamasta kierroksesta usean kymmenen mammuttikisaan. Ratoja on
24, joista 12 on uutta, loput ovat alkuperäisestä pelistä. Jos huomioi sen, että
radat voi ajaa molempiin suuntiin, niin ratoja on 48.

Kuvakulma on yläviistosta, ja sivuluisut ja hypyt näkyvät varsin mainiosti.  Ra-
dat ovat varsin vaihtelevia niin mielenkiinnoltaan kuin myös ulkoasultaan. Uudet
radat hyödyntävät paremmin laajempaa väripalettia, vanhat ovat hieman aneemisia.
Joillakin radoilla on myös risteyksiä, jotka aiheuttavat välillä aikamoista  se-
kasortoa, eikä yhdellä radalla molempiin suuntiin ajettava tienpätkä ole  sekään
niitä selvimpiä kohtia kilpailun tiimellyksessä.

Mukana kilpailussa voi olla jopa kahdeksan autoa, näistä 1-4 on ihmiskuskien  ja
loput tietokoneen ohjaamia. Autoja on yhdeksän: Mini, VW Kupla, Porsche, monste-
ri-Camaro, Truck (eli avolava), Midget (sellainen hassu putkihökötys), mustamai-
ja, Formula ja lehmä (aivan oikein, urbaani pyörillä varustettu lehmä).  Muistin
määrästä riippuen näitä voi yhdistellä kilpailuihin  melko  vapaasti,  ja  onkin
varsin hauskaa ajaa monsterilla pikku-Minejä vastaan. Harmi  vain,  ettei  pelti
rytisty. Töötätä sentään voi. Pieni pettymys oli se, että lehmäkin  tööttää  sa-
malla äänellä kuin muutkin autot, ammuminen olisi ollut paljon hauskempaa.

Lisänä on karavaanimoodi, jossa autojen  (korkeintaan  neljä)  perään  laitetaan
peräkärry! Niiden kanssa kilpailu on varsin hankalaa, peräkärry kun kiskoo autoa
mutkissa sinne tänne.

Super Skidmarksissa voi valita useista eri näyttömoodeista ainakin CD32-versios-
sa (myös AGA-versiossa, toim.  huom.):  yksi  matalaresoluutioinen  ruutu,  sama
jaettuna, yksi korkearesoluutioinen ruutu ja tämä jaettuna. Jaetuissa  ruuduissa
kumpikin pelaaja näkee oman autonsa omassa osassaan, ja tämä  onkin  ehkä  paras
valinta. Toisessa vaihtoehdossa on yksi ruutu, ja hitaampaa pelaajaa 'kiskotaan'
ruudulle tarvittaessa. Lisäksi pelissä on ns. triple-  eli  kolmoisruutu,  jossa
kuva-ala on jaettu kolmeen osaan. Tämä tuppaa hieman tahmaamaan. En itse asiassa
edes tiedä, kuinka neljä ihmispelaajaa mahdutetaan  ruudulle,  ilmeisesti  esim.
kahtia jaetussa moodissa kaksi pelaajaa pidetään samalla puoliskolla?

Pelissä on myös linkkioptio, mutta sitä en ole voinut testata, sillä CD32:ssa ei
ole standardi-sarjaporttia vakiona.


{3Ja se tärkein, ajettavuus
{3-------------------------

Autojen ajettavuudessa on pientä eroa, mutta etuvetoinen Minikin käyttäytyy var-
sin takavetoisesti, joten mistään simulaatiosta ei  ole  kyse.  Muutenkin  Super
Skidmarksin perusajotapa on jotakin sellaista, johon en millään totu.  Pikkuveli
kyllä luistattaa nopeasti pitkin  ratoja,  mutta  minun  käsissäni  autot  eivät
pärjää. Enkä jaksa ymmärtää sitä, miksi autot eivät käänny ilman kaasua. Vapaal-
la rullatessaan autot jatkavat siihen suuntaan, mihin olivat  menossa  kaasutet-
taessa, auto kyllä pyörii vaikka 360 astetta ympäri, mutta kulkusuunta ei muutu.
Eli on olennaista pystyä ajamaan koko  ajan  kaasu  pohjassa,  muutoin  ei  pysy
tiellä.

Realismia ei siis ole pätkääkään. Mainittakoon, että Microprosen  F1GP  on  yksi
suosikkipeleistäni, joten syynä ei ole inho autoja kohtaan.


{3Loppumarinat
{3------------

Peli ei palkitse lainkaan, vaikka ajaisit kaikki kilpailut  läpi  ja  voittaisit
ne: et saa minkäänlaisia aplodeja tai pokaaleja.  Super  Skidmarks  vain  kertoo
pisteet ja kierrosajat ja antaa mahdollisuuden pelata uusia ratoja  tai  vaihtaa
autoa tms. 

{3    Super Skidmarks (Amiga CD32)

    Grafiikka:   90     Etenkin uudet radat ja autotkin ovat hienoja.

    Musiikki:    60     Oikeastaan tuo tulee efekteistä. No, onhan
                        siinä alkumusiikkikin, mutta ei se säväytä.

    Pelattavuus: 50/95  Minulta 50, pikkuveljeltä 95.

    Kestävyys:   90     Useiden ratojen ja autojen ansiosta peliin ei
                        kyllästy aivan heti.
