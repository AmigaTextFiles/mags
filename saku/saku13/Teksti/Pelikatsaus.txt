5
1*

{3                                  Pelikatsaus
{3                                  -----------

                         Janne Siren ja Hannu Kaksonen


Tällä palstalla luodaan silmäyksiä tuoreiden  tai  vielä  keskeneräisten  pelien
esittelyversioihin. Tällä kertaa vuorossa ovat Sensible Golf,  Virocop,  Inherit
the Earth ja viimehetken uutinen koskien Fearsia.


{3Sensible Golf
{3-------------

Aina kuusnelosen Leaderboard Golfista lähtien golf-pelit on kuvattu maan tasolta
pelaajan selän takaa. Sensible Golf ottaa rohkeasti uuden näkökulman  peliin  ja
tuo Sensiblen muista peleistä tutut  pikku-ukot  yläviistosta  kuvatuille  vihe-
riöille.

Ratkaisu on varsin onnistunut. Mistään golf-simulaattorista tämä ei  todellakaan
käy, mutta onpahan nätti (joskin grafikkaa saisi olla enemmän ja  erilaista)  ja
pelattava peli (tosin tuskin golffarista). Pelistä julkaistiin ensimmäinen esit-
telyversio jo viime vuoden puolella, mutta se oli todella buginen, enkä  koskaan
päässyt siinä edes puttaamaan. Nyt lähes kaikki bugit on  korjattu  ja  Sensible
Golf on miellyttävä kokemus.

Lyödessä valitaan sopiva maila, katsotaan radan muodot kartasta, valitaan suunta
Airborne Ranger -tyylisen tähtäimen kiertäessä hahmoa ja napsautellaan  joystic-
kin nappulaa pari kertaa lyönnin voimakkuuden määrittämiseksi. Peli antaa hieman
vinkkiä kertomalla valitun mailatyyppin maksimikantaman, mutta pelituntuman  saa
vain harjoittelemalla. Puttaus tapahtuu samalla tavalla, kuvakulma on vain siir-
retty hieman lähemmäksi kenttää. Viheriön  muodot  näkyvät  maahan  piirretyistä
nuolista - sävyerot olisivat varmasti olleet parempi ratkaisu.

Esittelyversiossa on yksi viisireikäinen rata, mutta lopulliseen peliin  lupail-
laan 25:tä ilmeisesti 18-reikäistä rataa, joten pelattavaa varmasti riittää. Va-
litettavasti Sensible Golf saattaa jäädä Sensible Softwaren  viimeiseksi  Amiga-
peliksi, elleivät sitten Escomin otteet muuta heidän mieltään.

Julkaisija: Sensible Software 


{3Virocop
{3-------

Ei, tässä pelissä ei  samastuta  virolaisen  poliisin  vaan  D.A.V.E:n  rooliin.
D.A.V.E. (Digital Armoured Virus Exterminator) on robotti,  jonka  tehtävänä  on
tuhota kaikenlaisia viruksia. Virus Checkeriin perustuva peli tuskin olisi kovin
mielenkiintoinen, joten pienellä keltaisella robotillamme on  järeämpiä  aseita:
konekiväärin tapainen, kranaatteja ja miinoja.

Esittelyversiossa D.A.V.E. viipeltää  urheilullisissa  ympyröissä.  Yläviistosta
kuvattu, kaikkiin ilmansuuntiin vapaasti vierivä kenttä muodostuu moneen  tasoon
nousevista juoksuradoista, jalkapallokentistä ja muista vastaavista.  Myös  vas-
tukset on pyritty sovittamaan ympäristöön, ja niinpä vastaasi  kävelee  viruksia
puettuina mm. amerikkalaisen jalkapallon pelaajiksi.

Niin sarjakuvatyylinen grafiikka (kuten arvata saattaa, kyse ei ole mistään rea-
lismia huokuvasta pelistä) kuin pelattavuuskin ovat kohdallaan.  Hauskasti  ani-
moitu robotti viipeltää täysin ilotikun ohjeiden mukaisesti,  mitä  nyt  häirit-
sevästi kieltäytyy pysähdyttyään lähtemästä liikkeelle, jos liipasin on  unohtu-
nut pohjaan (tämä tosin helpottaa paikaltaan ampumista).

Sisällöllisesti Virocopilta tuskin kannattaa odottaa mitään todella mullistavaa,
mutta onpahan kerrassaan näyttävä ja pelattava  suoraviivainen  hypi-pompi-räis-
ki-peli. Pelin takana on muuten vanha tuttu, Andrew Braybrook.

Julkaisija: Graftgold


{3Inherit the Earth - Quest for the Orb
{3-------------------------------------

Tämä peli tuli kuin salama kirkkaalta taivaalta, mutta toisaalta en  yhtään  ih-
mettele, sillä saamani demoversio on saksankielinen. Mukavaa, että  seikkailupe-
lejäkin vielä Amigalle ilmestyy, mutta toivottavasti tästä kuitenkin tulee vielä
englanninkielinenkin versio.

Esittelyversio tulee neljällä levykkeellä, ja ohjeissa oli mainintaa 12:sta  le-
vykkeestä lopullisessa pelissä. Kovalevy on siis suositeltava jo  näin  demonkin
perusteella. Peli ilmestyy AGA- ja OCS-versioina.

Peliä käynnistettäessä saa valita musiikin voimakkuuden, näyttötilan  ja  muuta-
kin, jota ei rajallinen saksan taitoni osannut  tulkita.  Juonesta  en  myöskään
saanut kovin paljon selville, mutta sen verran ymmärsin, että pelin päähenkilöä,
Rift-nimistä kettua, syytetään jonkin jalokiven varastamisesta, ja kiven palaut-
tamisen varmistamiseksi villisiat ottavat vangiksi Riftin tyttöystävän.

Inherit the Earth on perinteinen graafinen seikkailupeli Monkey Islandin ja  In-
diana Jonesin tyyliin. Erona edellä mainittuihin on lähinnä vain  se,  että  pe-
lissä hahmot ovat eläimiä.

Alkuanimaatiossa tekstit ovat digitoituna puheena (tosin saksaksi),  ja  äänissä
onkin varsin mukavasti onnistuttu. Musiikit ovat melko  sopivia  pelin  henkeen,
vaikkakin pelin aikana muutama kappale rupesi hermostuttamaan pidemmän päälle.

Peliruudun alalaidassa on toimintavalikko ja inventaario, jossa tavarat  näkyvät
kuvina - aivan kuten LucasArtsin peleissä.

Graafisesti peli ei kuitenkaan pärjää edellä mainituille. Jälki  on  silti  ihan
siedettävää, mutta kuitenkin omituisen haaleata ja yksityiskohdatonta.  Mukavana
poikkeuksena ovat itse pelin hahmot, valikot ja eläinten kasvot  (toisella  puo-
lella valikkoa on Riftin kuva ja toisella puhuteltavan eläimen), jotka ovat  hy-
vin piirrettyjä. Myös pelin animaatio antoi vähän  kökköisen  kuvan,  joten  mi-
hinkään Monkey Islandin ilmeikkyyteen ja sulavuuteen ei päästä.

Mutta se narinoista. Itse  asiassa  demon  perusteella  peli  tuntui  ostettavan
hyvältä, vaikkei LucasArtsin tuotteita hakkaakaan.

Julkaisija: New World Computing


Viimehetken uutinen: Juuri ennen Sakun julkaisua julkaistiin uusi esittelyversio
Fearsista, tuosta upeasta Amigan Doom-kloonista. Lyhyen pelituokion  jälkeen  ei
voi kuin suositella kokeilemaan, vaikka Alien Breed 3D onkin  kirjoissani  edel-
leen ykkönen (josta muuten pitäisi olla uusi demo seuraavan The Onen  kannessa).
Grafiikkaa on paranneltu ja monipuolistettu, aseita  ja  hirviöitä  on  useampia
erilaisia, happoliemi on animoitu ja yksityiskohtien tarkkuuden voi  valita  ko-
neensa nopeuden mukaan. Ruudun kokoa voi vaihtaa ja tekstureita  poistaa,  mutta
FAST-muistilla varustettu A1200:ni tuntui selviytyvän täysin  moitteetta  maksi-
miasetuksistakin. Grafiikan epätarkkuuteenkin on saatu  hieman  ratkaisua  uuden
option myötä, jolla siitä tulee hieman usvaisempaa, muttei  niin  palikkamaista.
Kovalevyllä tätäkään versiota ei saa ja tekijän mukaan ei valitettavasti  lopul-
listakaan peliä, joka on tulossa AGA-koneille syyskuussa.
