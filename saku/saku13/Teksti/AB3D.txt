5
1*

{3                     Haastattelussa Alien Breed 3D:n tekijä
{3                     --------------------------------------

Alien Breed 3D saattaa hyvinkin muodostua Amigan vuoden 1995 parhaaksi  peliksi.
Pelin takana on parikymppinen mies Englannista. Janne  Siren  haastatteli  häntä
Internetin välityksellä kesäkuun alussa.

{3- Mikä on koko nimesi? Entä kuinka vanha olet?

Andrew Clitheroe. Olen tällä hetkellä 20-vuotias, mutta täytän 21  kesäkuun  20.
päivä.

{3- Missä asut?

Tavallisesti St. Helensissä, mutta tällä hetkellä majailen  Yorkin  yliopistolla
suorittamassa loppukokeitani.

{3- Mikä oli ensimmäinen tietokoneesi ja milloin sait sen?

Ensimmäinen tietokoneeni  oli  BBC  micro  B,  jonka  sain  syntymäpäivälahjaksi
täyttäessäni kymmenen vuotta. Minulla ei ollut varaa kovin moneen peliin,  joten
viihdytin itseäni opiskelemalla BBC:n basicia.

{3- Mitä harrastat tietokoneiden lisäksi?

Pidän Lazerquestista, mutta en harrasta sitä niin usein, että sitä voisi  kutsua
harrastukseksi. Vietän aivan liian paljon aikaa tietokoneen ääressä -  surullis-
ta.

{3- Kuinka kauan olet ohjelmoinut ja mitä kieliä?

Kuten edellä jo totesin, aloitin ohjelmoinnin kymmenen vuotta sitten BBC:n basi-
cilla ja myöhemmin siirryin konekieleen. Ostettuani  Amigan  noin  viisi  vuotta
sitten opettelin aluksi AmigaBasicia, joka  oli  suuri  pettymys.  Sitä  seurasi
AMOS, joka oli hauska mutta ei tarpeeksi nopea, ja lopulta  68000/68020-konekie-
li, joka vihdoin antoi minun tehdä mitä ikinä halusinkin.  Sittemmin  olen  myös
harrastellut yliopistolla hieman ADA-ohjelmointia.

{3- Mikä oli ensimmäinen Amigasi ja millainen Amiga sinulla on tänään?

Ensimmäinen Amigani oli tavallinen Amiga 500, jonka muistin  aikanaan  laajensin
täyteen megatavuun ja myöhemmin kolmeen megaan. Ostin A1200:n  käytännössä  heti
kun ne tulivat kauppoihin. Kun Team 17 alkoi maksaa minulle, päivitin  konettani
multisync-monitorilla ja GVP:n 50  MHz:n  kiihdytinkortilla,  jota  ilman  Alien
Breed 3D:n kehittäminen olisikin ollut mahdotonta, koska koodin kääntäminen oli-
si ollut liian hidasta.

{3- Kuinka Alien Breed 3D sai alkunsa?

Juuri ennen kesää vuosi sitten kirjoitin Internetiin viestin, jossa kerroin, mi-
hin grafiikkarutiinini pystyivät. Tuolloin mukana  olivat  vain  seinät,  katto,
lattiat ja yksinkertaiset esineet kuten tynnyrit. Jälkeenpäin muutama yritys ot-
ti minuun yhteyttä, mm. Team 17. Vein demon heille näytille, ja loppu onkin his-
toriaa. Syy, miksi aloin alun perin ohjelmoida Doom-tyylistä peliä oli se,  että
tyttöystäväni Jackie pitää Wolfensteinista ja ajattelin, että  kyllähän  minäkin
tuohon pystyn. Kun Doom sitten ilmestyi, ymmärsin, ettei Wolfenstein enää riitä,
joten hylkäsin aiemmat aikaansaannokseni ja aloitin alusta.


{3- Oletko suunnitellut ja ohjelmoinut Alien Breed 3D:n yksin?

Mitä pelin koodiin ja tasoeditoriin tulee, olen omillani. Ystäväni Charles Bles-
sing on kirjoittanut ihanan ohjelman kolmiulotteisten esineiden muotoiluun,  jo-
ten peli tulee olemaan täynnä texture-mapattuja  esineitä,  robotteja  ja  muita
sellaisia.

{3- Millaisena näet Amigan tulevaisuuden?

Kyllä Amigalla on tulevaisuutta. Amiga 1200 on erittäin mukava  kone:  tarpeeksi
halpa useimmille ihmisille, tarpeeksi laajennettava useimpien tarpeisiin ja tar-
peeksi nopea ollakseen käyttökelpoinen. Olen jo ottanut ideoineni yhteyttä Esco-
miin ja toivon saavani  pian  vastauksen.  Ihmiset  pitävät  Amigasta,  mikä  on
enemmän kuin voidaan sanoa PC:stä. Ohjelmoin paljon mieluummin Amigalla,  huoli-
matta high-end PC:iden suuremmasta laskentatehosta.

{3- Ja lopuksi, haluaisitko vielä sanoa jotain suomalaisille amigisteille?

Älkää myykö konettanne ja ostako PC:tä - se olisi erittäin huono ajatus. En  ha-
lua ohjelmoida PC:tä, joten pitäkää huoli  siitä,  että  minulla  on  markkinat,
joille myydä!


(Andyn tavoittaa Internet-osoitteesta amc-a@ugrad.cs.york.ac.uk.) 
