5
1*

{3                          Ex-päätoimittajan mietteitä
{3                          ---------------------------

22.8.1994 lähdin leikkimään sotaa. Amigani myin pois edellisenä  päivänä.  Tuol-
loin oli Commodoren nurahduksesta kulunut jo muutama kuukausi, ja  kotiutuessani
18.4. tätä vuotta oli tilanne edelleen avoin. Suhteellisen pian reserviin  astu-
misen jälkeen tilanne sitten virallisesti selvisi kaikkien tietämällä tavalla.

Escom on tosissaan. Chinon aloitti uudestaan HD-levyasemien  valmistamisen  saa-
tuaan Escomilta suuren tilauksen Amigaan sopivia asemia -  ei  tarvita  Holmesia
tekemään tästä  johtopäätöksiä.  Lisäksi  suurpiirteisiä  suunnanmäärityksiä  on
päästetty julkisuuteen.

En ole kovin tarkasti jaksanut enkä ehtinyt tilannetta seuraamaan, enkä ole ver-
koissakaan lähes vuoteen liikkunut. Internetin tietoon olen kuitenkin ottanut jo
kauan sitten terveen skeptisen asennoitumisen, ja nykyään uskonkin lähinnä  vain
sen minkä näen ja/tai mitä karvaiset käteni voivat kouria.  PowerPC-Amigasta  on
ollut puhetta, mutta aikataulu tuntuu varsin nopealta. Tosin toimivan  Motorola-
emuloinnin tekeminen ei ole mahdoton tehtävä, tämänhän Apple on  jo  osoittanut.
PowerPC olisi siinä mielessä hyvä ratkaisu, että pikkuhiljaa  sekä  Intel-  että
68-sarjan myllyt saapuvat prosessorien hautuumaalle. Siksi siirtyminen kannattaa
tehdä ajoissa. Lisäksi tuleva PPC604-siru ja sen  seuraajat  tulevat  tarjoamaan
sellaista tehoa, mitä mikromaailmassa ei ennen ole nähty.

Toivon, että Escomin insinöörit panevat tumput suoriksi - eikun heilumaan. Urak-
ka on suuri, sillä kaikki on pantava uusiksi. Applella on sama  urakka  edessään
antiikkisen (edelleen aidosti moniajamattoman) Finderinsa kanssa,  ja  Microsoft
on juuri suoriutunut Windowsin uudistamisesta. Windows '95:sta käyttäneenä  voin
sanoa, että lopputulos on varsin vaikuttava, vaikka DOS:ista  ei  suunnitelmista
huolematta eroon päästykään. AmigaDOSin Windows '95 kuitenkin hakkaa  mielestäni
osapuilleen kaikessa (myös resurssivaatimuksissa - ne ovat ainakin  nelinkertai-
set, toim. huom.), tosin Shelliä tulee ikävä.

Amigassa pitää käyttöjärjestelmän lisäksi  muokata  myös  rauta.  Grafiikka-  ja
äänipiirit pois koneesta (tosin voihan ne sinne jättääkin vanhoja softia varten)
(tästä voidaan kyllä olla montaa mieltä - eikö käyttiksen lisäksi  juuri  Amigan
moderni arkkitehtuuri ole sen vahvimpia puolia?, toim. huom.),  mukaan  PCI-  ja
ISA-väyliä ja suora tuki PC:n korteille. Mieluiten Escom  voisi  keskittyä  vain
emolevyjen, käyttiksen ja tornikotelon tarran rustaamiseen, ja kaikki muut  kom-
ponentit voitaisiin lainata PC-maailmasta. PC:n grafiikkakorttien  enemmistö  ei
kyllä vieläkään PAL-signaalista ymmärrä, mutta ehkä pian...

Jotain tarttes tehrä, sanoi Manu kun illallinen lankesi. Jään  odottavalle  kan-
nalle.

Terveisiä kaikille tutuille, etenkin sakuisteille: Anu,  Janne,  Tomi  ja  muut.
Ehkäpä nähdään Assemblyssä jälleen?

Pasi Kovanen
Ex-päätoimittaja

PS. Syyskuun alusta olen vihdoinkin Internetissä: pkovanen@lut.fi. Vieraile myös
kotisivullani, jonka tulen ehkä joskus tulevaisuudessa tekemään! 
