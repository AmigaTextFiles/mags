5
1*

{7                                     Posti
{7                                     -----

Mistä löytäisi AGA-piirisarjan Custom-alueen muistikarttoja?

Timo Perkkiö

Toimitus:

Purkeissa  liikkuu  tiedosto  nimeltään  aga-hard.lha  (106  kt).  Se   sisältää
käytännössä kaiken, tosin englanniksi, mitä AGA:n hardware-ohjelmoijan tarvitsee
tietää. Siellä myös todetaan,  etteivät  tulevat  Amiga-mallit  välttämättä  tue
AGA:n rekistereitä ja juuri tästä syystä Commodore ei koskaan julkaissut  viral-
lista AGA Hardware Reference Manualia. Commodore selvästi halusi päästä  yhteen-
sopivuutta vaarantavasta hardware-ohjelmoinnista eroon.

Janne Siren 

{3--------------------------------------------------------------------------------

Hei sinä, joka lähetit minulle todella pitkän listan  Amiga-peleistä,  lähetätkö
myös yhteystietosi. Ne unohtuivat. Osoite on:

Jani Paavilainen
Palokunnankatu 28 B 30
13100 Hämeenlinna

{3--------------------------------------------------------------------------------

1) Mistä saa Blitz Basic 2:n? Broadline ei puhelinkeskustelun  perusteella  enää
usko sitä mistään saatavan. (Miksi?)

2) Kauppalehden mukaan eräs saksalainen PC-valmistaja olisi  ostanut  Commodoren
jäänteet. Miten Amigalle nyt käy?

3) Mikä on halvin tapa hankkia kello/kalenteri ja FAST-muistia Amiga 1200:aan?

4) Joko nyt Euroopan Unioniin liittymisen myötä kannattaisi tilata tavaraa ulko-
mailta?

Kiitos hyvästä lehdestä! Jatkakaa disketti-Sakun tekemistä,  sitä  on  mukavampi
lukea kuin tavallista paperilehteä.

Toni Cavén

Toimitus:

1) Blitz Basic 2 on myyty loppuun, eikä siitä näillä näkymin enää valmisteta uu-
sia painoksia. Sarjalle on kuitenkin tulossa pian jatkoa Acid  Blitz  Compilerin
muodossa.

2) Pitää paikkansa. Commodoren on ostanut Saksan toiseksi  suurin  tietokoneval-
mistaja, Escom AG. Escom on ilmaissut aikeensa jatkaa Amigan valmistusta ja  ke-
hitystyötä. Lisää löydät Ajankohtaiset-osastosta ja edellisestä Sakusta.

3) Muistikortteja on  monenlaisia.  Suosittelen  tutustumaan  mainoksiin,  sillä
mitään yksiselitteistä vastausta kysymykseesi ei ole. Broadline myy  esimerkiksi
Blizzard-muistikorttia neljän megatavun muistilla hintaan 1620  markkaa  (touko-
kuussa). Muistipiirien hinnat ovat varsin korkealla, joten kovin paljon  halvem-
malla tuskin pääset. Broadlinen tavoitat numerosta (90) 874 7900.

4) Amiga-tuotteiden saatavuus on esimerkiksi Englannissa Suomea parempi ja  hin-
nat alhaisempia. EU:n sisällä ei tarvitse maksaa tulleja (Suomen  tai  lähdemaan
ALV kylläkin), joten siltäkin osin tilaaminen kannattaa. Luonnollisesti ei  kan-
nata suinpäin rynnätä ulkomailta tilaamaan, vaan ensiksi kannattaa tutustua myös
kotimaan tarjontaan.

Janne Siren 

{3--------------------------------------------------------------------------------

1) Miten saisin tehostettua koneeni (A1200) jäähdytystä? Siinä on 3.5" kovalevy,
ja kun sitä käyttelee muutaman tunnin, niin koneen  pohja  on  aivan  tulikuuma.
Kuulin, että turbokorttikin kehittää mukavasti lämpöä, joten jos  asennan  vielä
sellaisen tähän, niin onko vaaraa, että kohta kone  lähettää  savumerkkejä?  Vai
kannattaisiko vaihtaa koko roska tornikoteloon? Mistä sellaisen saisi  ja  mihin
hintaan?

2) Kannattaako MaxTransferia pienentää, kun se on minulla 0xffffff?  Olen  kuul-
lut, että sillä olisi jotain vaikutusta suurten ohjelmien toimintaan...

"Amiga-käyttäjä vm. -77"

Toimitus:

1) Kone kehittää runsaasti lämpöä 2.5" levyilläkin, mutta jos vielä lisäät  tur-
bokortin, lämpö voi tuottaa ongelmia. Ensimmäiseksi kannattaa poistaa pohjaluuk-
ku tai ainakin porata siihen reikiä. Tämä ei kuitenkaan välttämättä ole tarpeek-
si. A1200:n sisälle tuulettimen mahduttaminen on vaikeaa, mutta jos koneen  nos-
taa reunoistaan hieman ilmaan, voi tuulettimen asettaa koneen alle laajennuspai-
kan kohdalle. Toinen vaihtoehto on tehdä pöytään koneen alle syvennys, jonne si-
joittaa tuuletin.

Tornikotelo on ilmavampi vaihtoehto, ja sinne mahtuu tuuletinkin, jos se on tar-
peen. Suomesta valmiita tornikotelopaketteja kannattaa tiedustella Broadlineltä,
puh. (90) 874 7900. Englannissa Power Computing myy tornipakettia A1200:lle (mu-
kana viisi Zorro II -paikkaa ja näppäimistöliitäntä) hintaan £499. Power  Compu-
tingin tavoittaa numerosta 990-44-1234-273-000.

Janne Siren

2) Jos kyseessä on ATID-levy, niin  kannattaa  vaihtaa  MaxTransfer  0xffff:ksi,
jolloin on ainakin  varmaa,  että  ohjelmat  toimivat  kovalevystä  riippumatta.
Mitään haittaa tästä ei ole, sillä vastaani ei ole tullut  ainuttakaan  ATID-le-
vyä, jonka nopeus kasvaisi MaxTransferin myötä.

Marko Tamminen 

{3--------------------------------------------------------------------------------

1) Mistä johtuu, että jotkut pelit ja ohjelmat (ei AGA) toimivat hyvin  käynnis-
tettäessä suoraan levykkeeltä, mutta käynnistettäessä WB:n kautta  grafiikka  on
yhtä sekavaa mössöä. Voiko tämän ongelman kiertää muuten kuin  sulkemalla  AGA:n
pois alkuvalikosta?

2) Olen hankkimassa  A1200:aani  4  Mt:n  muistinlaajennusta,  mutta  en  tiedä,
riittääkö normaali A1200:n  virtalähde.  Minulla  on  jo  kytkettynä  koneeseeni
3,5"-DD-lisälevyasema ja 2,5" 262 Mt:n kovalevy. Olisikohan  A500:n/A600:n  vir-
talähteestä apua?

Amigan PD-levyjä saa muuten muualtakin kuin Avesoftilta. Amisystemsillä on kaik-
ki Fish-levyt (1-1000) ja lukemattomia muitakin PD-sarjojen levyjä, eikä  hinta-
kaan ole este: 5 mk/levy. Osoite on Amisystems, PL 264, 67101 Kokkola ja puhelin
(968) 8222 516.

Lehdessänne taannoin kyselty ACE-basic-kääntäjä löytyy muuten  Fish-levyltä  969
(ACE.lha).

Antti Siirtola, Oulainen

PS. Hyvää kesän jatkoa kaikille Sakulaisille!

Toimitus:

1) Ilmiöllä lienee jotain tekemistä SetPatchin kanssa, joka käynnistetään  Star-
tup-Sequencessä ja joka korjaa muutamia ROM-piirien bugeja ja kytkee  AGA-piirit
käyttöjärjestelmän tietoisuuteen. Valitettavasti mainitsemiesi ohjelmien kohdal-
la  kyse  on  yhteensopivuusongelmasta,  jolle  on  vaikea   tehdä   normaalissa
käyttöympäristössä mitään. Voisit ehkä kokeilla jotain KillAGA:n  kaltaista  oh-
jelmaa, joka kytkee AGA:n väliaikaisesti pois.

2) Mikäli sinulla lojuu nurkassa A500:n virtalähde,  niin  siitä  pitäisi  kyllä
löytyä enemmän tehoa ja sitä kannattaa käyttää,  mutta  en  usko,  että  A1200:n
omallakaan virtalähteellä vielä tuossa kuormituksessa tulee ongelmia.

Janne Siren 

{3--------------------------------------------------------------------------------

Edellisen Sakun postipalstalla kyseltiin Move-käskyä. Ratkaisuksi tarjottiin sk-
riptaa, mutta silloin ollaan sidoksissa siinä määriteltyihin optioihin.  Minulla
on Move-käsky, jonka alkuperästä en tiedä, mutta monipuolinen se on:

FROM/M,TO/A,CLONE/S,DATES/S,NOPRO/S,COM/S,QUIET/S,NOREQ/S,FORCE/S,BUFFER/N/K

Koordinaattoreilta ja ohjelmakirjastopalvelusta kannattaa tiedustella, koska ko-
mento on toimiva ja hyödyllinen. Minultakin sen halukas saa.

Samaisella osastolla solvasi nimimerkki Ribarts, jonka  henkilöllisyyden  muuten
tiedän, lehtemme ulkonäön, kappalejaon, artikkelien otsikoinnin ja värien käytön
vihjaten "älkää hämääntykö siitä, että huonojen puolien listamiseen meni enemmän
tilaa - se johtuu vain siitä, että niitä on niin paljon enemmän". Ulkonäölle  ja
värien määrälle rajoituksen asettaa käytettävissä oleva grafiikka. Sakun on toi-
mittava perus-Hiresillä, jossa on käytettävissä 16 väriä.  Lisäksi  tekstiä  voi
vaihtaa lukijan rajoituksen takia vain kerran rivillä,  ja  AmigaGuide-versiossa
värien käyttäminen olisi vieläkin hankalampaa.

Kappalejako ja otsikointi ovat asioita, joista pitäisi valita yhtenäinen  linja,
jota noudatettaisiin  koko  lehdessä.  Minä  olen  käyttänyt  jopa  kahdenlaisia
väliotsikoita. En muista ainakaan juuri nyt lehdessä  nähneeni  ainakaan  pitkää
juttua, jossa ei olisi ollenkaan väliotsikoita ollut. Tässä nykyisessä  muodossa
paras kappalejako todellakin on yksi tyhjä rivi.

PD- ja SW-ohjelmia myymään aikovalle Jani Paavilaiselle tiedoksi, että ohjelmien
kopioinnista ei saa hyötyä voittoa. Shareware-ohjelmista korvaus suoritetaan te-
kijälle, mutta niidenkään kopioinnista ei saa periä kuin kohtuullisen omakustan-
nushinnan, joka minun mielestäni on enintään 5-10 markkaa diskettiä  kohti.  It-
seltäni saa halutessaan ohjelmia kympillä kahden disketillisen verran  (sisältää
postikulut).

Petteri Räsäsen Sakunkäynnistysongelmiin vielä lisätietona se, että  Saku  tulee
käynnistää siitä hakemistosta, jossa se on eli ei polun kanssa. Itse sain  Sakun
sillä tavalla pyytämään levykettä, ja peruutus sai lukijan jumiin. Sehän on  to-
sin  tuttua  tällaisten  ohjelmien   kanssa.   Toisaalla   palstalla   kyseltiin
välttämättömiä apuohjelmia. Olen aivan eri mieltä virustutkan  tarpeellisuudesta
kuin vastaaja. Itselläni sellainen on päällä, mutta se ei ole hälyttänyt  vuosi-
kausiin. Hyödyllisiä, mutta ei kyllä välttämättömiä ovat  erilaiset  commodityt,
jotka tekevät  kaikkea  pientä.  Ohjelmien  ajamisen  CD32:lla  A1200:n  levyltä
pitäisi kyllä mielestäni onnistua suoraan DNetin avulla.

Vielä saman kirjoittajan sivunvaihtojuttuihin; joko kirjoittajalla on huono hii-
ri tai kankkunen. Kyllä nappulat ovat riittävän suuria. Näppäimistöltä lukeminen
on helpointa, kuten vastattiinkin, mutta vielä  helpompaa  se  olisi,  jos  sivu
vaihtuisi välilyönnistä, eikä siitä  pomppaisi  hakemisto.  Hakemiston  saaminen
näppäimistöltä ei ole järkevääkään, koska artikkelivalinnassa tarvitaan  kuiten-
kin hiirtä. On vain ärsyttävää, että joutuu sitten hakemaan artikkelin ja  sivun
takaisin, kun haluamalleen sivulle ei edes voi hypätä. Olisi hyvä, jos edes  va-
litsemalla heti uudestaan saman artikkelin  pääsisi  takaisin  samalle  sivulle,
jolla oli. Vie aikaa ja hermoja hakea esimerkiksi C-kurssista sivu 45!

Tällä kertaa Terje Bergström vuodatti tuntojaan FidoNetistä. Minun  mielipiteeni
asiasta on, että FidoNet on aivan liian byrokraattinen organisaatio, jota johtaa
diktaattori, joka ei ajattele verkon parasta. Uuden alueen perustaminen verkkoon
ei ole todellakaan mikään suuri myönnytys, ja mitä  tulee  recin  kurkkukomment-
tiin, minä kyllä sanoin yhdistyksen täysin irti touhusta.

Mitä ihmeellistä on  SakuNetin  perustamisessa?  Miksi  juuri  sen  perustamista
pitäisi ihmetellä? Suomessa on ehkäpä satoja verkkoja - kyllä, satoja.  Veikkai-
sin, että suurimmassa osassa ei kulje kymmentäkään viestiä  viikossa,  kun  taas
SakuNetissä niitä kulkee nykyään puoli tuhatta. Minun mielestäni verkon perusta-
minen oli perusteltua, ja tarve omalle verkolle on jo tullut  todennettua.  Sitä
paitsi  SF.Amiga.Saku-alueella  ei  ole  ollut  minkäänlaista  keskustelua  enää
pitkään aikaan.

Lisäksi koko FidoNetin toimintaperiaate on aivan nurinkurinen.  Organisaatio  ei
virallisesti tunne loppukäyttäjiä ollenkaan, vaan on olemassa pelkästään sysope-
ja varten. Monet FidoNet-sysopit pitävätkin tästä kiinni,  ja  käyttäjät  saavat
kuulemma lukea alueita heidän armeliaisuutensa ansiosta! Tämä on suorastaan  us-
komatonta. SakuNet on tehty käyttäjiä varten, ja me SakuNet-sysopit olemme  ole-
massa käyttäjiä varten, ja mikä tärkeintä, SakuNet toimii. Viestit  menevät  pe-
rille.

Sami Klemola, Ummeljoki

Toimitus:

Sakussa on ollut jo kauan mahdollisuus hypätä mille tahansa sivulle  artikkelis-
sa. Tämä tapahtuu painamalla J:tä.

Janne Siren 

{3--------------------------------------------------------------------------------

Saku pyrkii asiantuntijoiden avulla selvittämään ongelmasi ja vastaamaan palaut-
teeseesi Posti-palstan kautta. Voit lähetellä mielipiteitä ja kysymyksiäsi  seu-
raavaan osoitteeseen postitse. Koordinaattorit voivat  myös  välittää  saamaansa
palautetta lehteen. 

Janne Siren / Saku
Oravamäentie 2 F 17
02700 Kauniainen

Internet: jts@krk.fi
