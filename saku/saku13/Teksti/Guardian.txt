5
1*

{3                                 Guardian (AGA)
{3                                 --------------

                                  Janne Siren


Muutama vuosi sitten Super FX -sirulla varustettu Starwing herätti huomiota  Su-
per Nintendolla. Kolmiulotteisella polygonigrafiikalla varustettu  räiskintäpeli
oli uusi ilmiö. Guardian pyrkii samaan  Amigalla  ja  onnistuukin  tehtävässään,
mutta...


{3Suoraviivaista räiskintää
{3-------------------------

Guardianin laatikkoa avatessa käy heti selväksi, että kyseessä on suoraviivainen
räiskintäpeli, sillä ohjekirja  koostuu  yhdestä  kaksipuolisesta  A5-kokoisesta
CD32-versiota varten kirjoitetusta paperista ja lisäyslappusesta  A1200-versiol-
le. Itse peli tulee kahdella levykkeellä, joista toisen voi asentaa kovalevylle,
mutta toista joutuu pitämään levyasemassa.

Kovalevylle asennus tapahtuu yksinkertaisesti  siirtämällä  pelilevykkeen  ikoni
Workbenchissä kovalevylle sopivaan hakemistoon.  Peli  käynnistyy  näpäyttämällä
kahdesti sen ikonia, ja kun on toisen levykkeistä jo  valmiiksi  laittanut  ase-
maan, ilmestyvät alkukuva ja musiikki hetken kuluttua. Tässä vaiheessa  on  mah-
dollisuus ihastella vektorialusten lentelyä ruudulla  tai  aloittaa  itse  peli.
Guardiania voi pelata joko yksin tai kaksin vuorotellen.

Näkymä peliareenalle on kuvattu maanpinnan läheisyydestä, lennettävän  avaruusa-
luksen takaa, kuvakulma on tosin säädettävissä. Kaikki objektit kaukaista bitti-
karttataustaa lukuunottamatta on muodostettu täytetyillä vektoreilla, ja maan ja
taivaan värittävät copper-listat. Guardian on alkujaan CD32-peli ja  suunniteltu
pelattavaksi CD32:n ohjaimella, mutta ohjeet  kertovat  mahdollisuudesta  pelata
myös hiiren ja näppäimistön yhdistelmällä. Ihme kyllä ne jättävät  mainitsematta
mahdollisuuden pelata kokonaan näppäimistöltä, mikä on paras ratkaisu, jos  joy-
padia ei omista. Myös tavallisella ilotikulla voi alusta ohjata,  mutta  yhdellä
napilla ei paljoa juhlita.

Pelaajan tehtävänä on tuhota planeetan rakennuksia tuhoavat Dronoidit ja samalla
tehdä selvää niitä puolustavista hävittäjistä ja lentävistä  lautasista.  Aseis-
tuksena on laser, maaliinsa hakeutuvia ohjuksia ja pommeja, jotka tuhoavat  kai-
ken näköpiirissä. Räiskintäpeleille tyypilliseen tapaan pelin  edetessä  pelaaja
saa käyttöönsä kaikenlaisia bonuksia, kuten suojakenttiä ja kaksoislasereita.

Kun yksi kenttä on siivottu vihulaisista,  päästään  seuraavaan,  jossa  odottaa
taas sama mutta entistä vaikeampi tehtävä. Tason läpäisy palkitaan musiikilla ja
aluksen temppuilulla ruudulla. Pehmeäliikkeinen vektorigrafiikka on todella nan-
naa katseltavaa.


{3Moni kakku päältä kaunis
{3------------------------

Guardian on graafisesti erittäin upea.  Peli  ottaa  erinomaisesti  kaiken  irti
AGA-piirien väreistä ja nopeus on kohdallaan. Yksityiskohtien määrää voi  säätää
vastaamaan oman koneen tehoa. Hiirellä pelatessa alus vaappuu  hieman  holtitto-
masti, mutta näppäistöllä pelattavuus on kohdallaan ja varmasti samoin myös joy-
padin kanssa.

Guardian on suoraviivainen räiskintäpeli - eikä yritäkään olla mitään muuta - ja
ansaitsisi hurjat aplodit, ellei olisi niin buginen.  Jostain  käsittämättömästä
syystä muutaman pelin pelattuaan, joskus jo ensimmäisen  pelin  aikana,  pelaaja
huomaa tuijottavansa paikaltaan liikkunutta ruutua, johon on ilmestynyt puolikas
asetusvalikko. Kone on täysin jumissa, eikä muu auta  kuin  uudelleenkäynnistys.
Lisäksi peli vielä kaatuu aina, kun on  top-ten-listalle  onnistunut  pääsemään.
Lisämuistikortin poistaminenkaan ei ongelmiin auttanut.

Jään odottelemaan korjaustiedostoa tai muuta ratkaisua ongelmaan ja  kerron  tu-
loksista sitten, mutta valitettavasti tällaisenaan joudun laskemaan  pelin  pis-
teitä todella reippaasti.

{3        Guardian (AGA)

        Testattu:       Amiga 1200, FAST-muistia 4 Mt, 68881 FPU

        Julkaisija:     Acid Software

        Pelityyppi:     Räiskintä
        Pelaajia:       1-2

        Hinta:          345 mk (Game World, Helsinki)

        Ikäraja:        3v (ELSPA)

        Grafiikka:      93%
        Äänet:          90%
        Pelattavuus:    95%

        Yleisarvosana:  72%
