5
1*

{3                  Internetiä teksti-TV:stä - Tarua vai totta?
{3                  -------------------------------------------

                                Heimo Laukkanen


Teksti-TV on melko vanha keksintö ja löytyykin lähes jokaisesta uudesta  televi-
siosta, joka nykyään ilmestyy kodinkonemarkkinoille. Vaikka MikroBitin  aprilli-
pilan kaltaista Doomin pelaamista Internetissä teksti-TV:n välityksellä ei vielä
voidakaan toteuttaa, saa nettisurffaaja televisionsa välityksellä kuitenkin aimo
annoksen hyvää tietoa ja vihjeitä, kunhan vain tietää mistä etsiä.

NBC Super Channel, eli se tavallisen eurooppalaisen, konkurssikypsänä  amerikka-
laisen  CNBC-televisiojätin  syliin  pudonneen  Super  Channelin  työn  jatkaja,
välittää teksti-TV:n kautta niin uutisia kuin vihjeitäkin Netin maailmasta.  Si-
vulta 180 lähtien löytyy mielenkiintoista tietoa Netistä ja myös erikseen  World
Wide Webin maailmasta. Lukijoiden omilta sivuilta voit  lukea  vihjeitä  hyvistä
WWW- ja FTP-palvelimista, kuulla uusista ideoista ja löytää jopa uusia tuttuja.
Edes aloittelijoita ei morkata, vaan heillekin löytyy omat sivut, joilla lyhyes-
ti kerrotaan Netistä ja sen käytöstä. Selvällä  englannin  kielellä  kirjoitetut
suppeat artikkelit saavat jopa Erkin ymmärtämään, mikä ihme se  FTP  oikein  on.
Pelkille sähköpostioikeudet omaaville Internet-käyttäjille löytyy oma apunsa si-
vuilta, joilla mm. kerrotaan, kuinka emailin välityksellä voi käyttää  hyväkseen
niin FTP-, Archie-, Gopher- ja jopa WWW-palveluita!

Koska kyseessä on NBC:n ylläpitämä palvelu, mainostetaan  toki  yhdellä  sivulla
myös ohjelmien toimitusten Net-osoitteita. Internetin välityksellä voit lähettää
viestisi niin Datelinelle,  Today-showlle  tai  vaikka  NBC:n  myöhäisuutisille.
Tässä vielä tärkeimmät osoitteet:

NBC Nightly News With Tom Brokav

nightly@news.nbc.com

Today-show

today@news.nbc.com

Dateline

dateline@news.nbc.com

Magazine

mag@news.nbc.com

NBC:n teksti-TV:n taas tavoittaa osoitteesta:

nbctext@euro.demon.co.uk

Mainittakoon vielä, että Tonight Show with Jay Leno -talk showlla  on  myös  oma
WWW-sivu. Vitsejä, hassuja  lehtiotsikoita  ja  tietoa  ohjelman  vieraista  saa
osoitteesta:

http://www.nbctonightshow.com/

Ja lopuksi mielenkiintoisia ja hyödyllisiä poimintoja  muutamien  päivien  takaa
esimerkeiksi NBC:n teksti-TV-sivujen hyödyllisyydestä.

Disneyn tavoittaa nykyään netistä omalta WWW-sivulta. Osoite  piirrosten  taika-
maahan on:

http://www.disney.com/

Täysin hyödytön, mutta silti jokseenkin hauska WWW-sivu taas löytyy osoitteesta:

http://www.primus.com/staff/paulp/useless.html

Kyseisestä osoitteesta  pystyt  jopa  tarkkailemaan  erään  henkilön  kylpyveden
lämpötilaa. Onko se sitten kiinnostavaa, en tiedä. Päättäkää itse.

Euroopan karttoja löytyy osoitteesta:

http://www.tue.nl/maps.html

Mikäli etsit jotain kaupallista palvelua, niin kokeilepa katsoa  tältä  sivulta,
jos vaikka sattuisit haluamasi palvelun löytämään:

http://www.directory.net/

Mikäli harrastat uhkapelejä ja olet lähdössä Las Vegasiin,  niin  tutki  ensiksi
kaupunkia Netin välityksellä. Tietoa kaupungista, hotelleista ja  kaikesta  mah-
dollisesta löytyy osoitteesta:

http://www.infi.net/vegas/online/




{3Entä mitä tulevaisuudessa?
{3--------------------------

Teksti-TV on halpa ja käytännöllinen systeemi, jolla  on  jäljellä  vielä  monia
elinpäiviä. Tätä todistaa mm. MTV3-kanavan teksti-TV-sivujen kova suosio.  Puhe-
limen välityksellä teksti-TV saa sen interaktiivisen ulottuvuuden, joka siltä on
aikaisemmin puuttunut. Jo nyt monet  palvelujen  tarjoajat  käyttävät  hyväkseen
näppäinpuhelinten tekniikkaa yhdistettynä Teksti-TV:hen.  Soittaessasi  tiettyyn
maksulliseen numeroon saat käyttöösi oman teksti-TV-sivun,  jossa  peli,  horos-
kooppisi tai tiedot etenevät puhelimella antamiesi  näppäilyjen  mukaan.  Samaan
tekniikkaan perustuu myös myynti-ilmoitusten ja viestien  jättö  MTV3:n  teksti-
TV-sivuille.

Teksti-TV:n etuina muihin viestikanaviin verrattuna ovat sen nopeus, laajuus  ja
hinta. Viestisi tavoittaa kaikki ne ihmiset,  jotka  seuraavat  tapahtumia  myös
teksti-TV:n puolella. Parhaimmillaan tämä  tarkoittaa  siis  miljoonia  ihmisiä.
Viestisi ilmestyy teksti-TV:n sivuille muutamissa minuuteissa, eikä se toisaalta
maksa montakaan markkaa. Ei siis ihme, että myyntisivuilta löytyy  myös  kaiken-
karvaisten yritysten ilmoituksia. Myytävänä on Amigoita, PC-koneita,  pelejä  ja
kaikkea muuta aina auton varaosista jääkiekkokortteihin!

Seuraava askel interaktiivisessa teksti-TV:ssä voisi olla esimerkiksi Telesammon
ja ehkäpä oman maksullisen modeemilinjan yhdistäminen  palveluihin.  Kummallakin
tavalla palvelujen tarjoaja saisi edelleen sen saman korvauksen kuin  näppäinpu-
helinta käytettäessä, ilmoittaja vain saisi mahdollisuuden jättää viestinsä huo-
mattavasti mukavammalla tavalla. Kaiken järjen mukaisesti tämä palvelun  laajen-
taminen tietotekniselle asteelle ei olisi  taloudellisesti  edes  suuri  uhraus.
Siitä huolimatta sitä ei ole kuitenkaan tehty, vaikka useaan  otteeseen  ihmiset
ovatkin sitä viesteissään ehdottaneet. Ehkäpä muutaman vuoden kuluttua  asia  on
jo toinen.

Eli kävelkääpä olohuoneeseen ja  syventykää  hetkeksi  teksti-TV:n  tutkimiseen.
Vaikka sivut tulevatkin useimmiten tuskallisen hitaasti, löytyy  monien  mielen-
kiinnottomien sivujen joukosta myös mielenkiintoista asiaa. Etsikää, tutkikaa ja
huomatkaa, ettei Internet ole ainoa mielenkiintoisen  informaation  levityskana-
va. 
