5
1*

{3                          The Hunters of Golden Sirbul
{3                          ----------------------------

                                  Janne Siren


Roolipelit on liitetty tietokoneharrastukseen sen alkuajoista lähtien, ehkä sik-
si, että moni kasibittisen näpertelijä harrasti myös roolipelejä. Ja kukapa roo-
lipelaaja ei olisi viritellyt omia pelejään Dungeons & Dragonsin seuraavan  osan
suomennosta odotellessaan. Kasibittiset ja suomenkielinen Dungeons & Dragons tu-
livat ja menivät, mutta roolipeliharrastajien omiin tuotoksiin  törmää  vieläkin
aika-ajoin - ja mikäs sen hauskempaa.


{3Tiks - Taks - Thogs
{3-------------------

Yksi uusista tulokkaista omakustanteisten fantasiaroolipelien rintamalla on  Il-
mari Virtasen The Hunters of Golden Sirbul, Thogs. Saatuani  Thogsin  arvostelu-
kappaleen postissa oli yllätykseni suuri, kun kirjekuoresta paljastui  A4-kokoi-
nen tukevakantinen 70-sivuinen kirjanen, joka ei päältäpäin häpeä täysin kaupal-
listenkaan pelien rinnalla. Etupuolella on mustavalkoinen kansikuva ja  takakan-
nessa komeilee hahmolomake monistettavaksi. Liitteenä on vielä  Errata-lappunen,
jossa on korjattu muutama ohjekirjaan eksynyt virhe.

Sisällön ulkonäkö onkin sitten hieman vaatimattomampi: teksti on  yhdellä  pals-
talla ja kokonaan samankokoisella ja -näköisellä Courier-fontilla lasertulostet-
tuna. Courier on hieman ikävää luettavaa, sillä jokaisen merkin leveys  on  sama
ja tekstistä tulee väkisinkin turhan väljää. Syynä tähän lienee ollut  kunnolli-
sen tekstinkäsittelyohjelman puute. Kuvia on kansien lisäksi vain yhdellä sivul-
la. Sivut on numeroitu kummallisesti oikeaan ylänurkkaan, ja  muutamien  sivujen
reunoilla näkyy valokopioinnille tyypillisiä  häiriöjälkiä.  Englanninkielisestä
nimestään huolimatta peli on täysin suomenkielinen. Tulee mieleen 80-luvun lopun
Adventures of the North Kalevala Heroes (Ankh). Lieneekö nytkin  englanninkieli-
sellä nimellä tavoiteltu jonkinlaista lisähohtoa?

Thogsin kuvat käsinpiirrettyä kantta lukuunottamatta on piirretty ja teksti kir-
joitettu Amigalla.


{3Tautisesti taulukoita
{3---------------------

Omakustanteisen ja hinnaltaan halvan pelin ollessa kyseessä  ei  kuitenkaan  saa
kiinnittää  liikaa   huomiota   ulkoasuun,   vaan   sisältö   ratkaisee,   sillä
ymmärrettävästi tekijällä ei ole ollut käytettävissään suuryritysten  varoja  ja
laitteita.

Thogs ei sovellu aloittelijalle. Ohjekirja opastaa muutamissa vain aloittelijal-
le epäselvissä asioissa, muuta samalla se olettaa lukijan  tuntevan  esimerkiksi
käsitteet tasoista ja tasoilla nousemisesta. Myös jäsentelyssä on toivomisen va-
raa: ohjeet alkavat pikaisella pelin esittelyllä  ja  lyhyellä  peliesimerkillä,
mutta siirtyvätkin sitten sääntöjen peruskäsitteitä sen kummemmin  selvittämättä
koulutukseen,  aseisiin  erikoistumiseen  ja  taistelusääntöihin.  Vasta  niiden
jälkeen on vuorossa pelimaailman esittely ja hahmonluonti.

Tästä ja taulukoiden runsaasta määrästä johtuen ohjekirjasta jää sitä  selatessa
varsin rikkonainen kuva. Taitto-ohjelman puutteessa taulukot ovat tekstin  seas-
sa, eikä niitä ole mitenkään erityisesti reunustettu. Taulukoita on kasattu huo-
lella ja todella paljon - harmi vain, ettei niitä  selittämään  ole  kirjoitettu
leipätekstiä yhtä ahkerasti.

Lisää hämmennystä aiheuttaa se, että Thogs pyrkii väkisin eroon klassisista fan-
tasiroolipelien kliseistä (kuten se itse niitä  nimittää)  kuten  haltioista  ja
kääpiöistä. Tilalla on rotuja kuten "xiga" ja panssareita nimeltään "prx". Tämän
tarkoituksenmukaisuus on kyseenalaista - varsinkin, kun selitykset ovat vajavai-
sia. Kaikilla on varmasti jonkinlainen käsitys esimerkiksi haltioista, ja jos ei
ole, aina voi tutustua vaikka Tolkienin teoksiin. Mutta kuinka samastua hahmoon,
joka on "slort", kun tiedossa ei ole muuta kuin sen ääriviivat ja  muutama  rivi
rodun yksilöiden yleisestä luonteenlaadusta...


{3Kultaisen sirbulin jäljillä
{3---------------------------

Pelin nimi, The Hunters of Golden Sirbul (suomennettuna siis kultaisen  sirbulin
metsästäjät), antaisi  olettaa  pelin  pyörivän  jotenkin  kultaisten  sirbulien
metsästämisen ympärillä, mutta itse asiassa pelinjohtajalle (tai pelinpitäjälle,
kuten Thogs häntä kutsuu) jätetään täysin vapaat kädet  maailman  ja  seikkailun
suunnittelussa.

Thogsin maailmaa on lyhesti kuvailtu vajaan sivun verran, ja pelin nimessä  mai-
nitut kultaiset sirbulit paljastuvat kultaisen sirbulin patsaiksi,  voimakkaiksi
taikaesineiksi. Muuten ne sitten jäävätkin vain  irralliseksi  yksityiskohdaksi.
Maailma myötäilee oman maailmamme keskiaikaa muiden fantasiapelien  tavoin,  eli
sillä lisäyksellä, että älyllisiä rotuja on muitakin kuin ihmiset (itse  asiassa
Thogsissa ei edes ole ihmisiä), ja yliluonnolliset  tapahtumat  ovat  arkipäivää
muutenkin kuin ihmisten uskomuksissa. Fantasiapelien ystävä on siis  tältä  osin
kuin kotonaan, ja peliä voi pelata vaikka Greyhawkin kartalla, jos ei muuta kek-
si.


{3Tasoloikkaa
{3-----------

Thogsin hahmokehitys on tasopohjainen. Hahmot saavat kokemuspisteitä ja nousevat
tasoja. Tehdäkseen selvän pesäeron Dungeons & Dragonsiin Thogsissa ei kuitenkaan
ole minkäänlaisia luokkarajoja hahmoille. Ammatistaan  riippumatta  pelaaja  voi
opiskella taikuutta, käyttää kaikkia aseita jne., kunhan vain fyysiset ja henki-
set kyvyt ovat riittävät.

Taistelu perustuu osumapaikkoihin, joita eri roduilla on eri määriä ja eri  pai-
koissa. Tämä on varsin virkistävä uudistus  ainaiseen  "kaksi  jalkaa  ja  kaksi
kättä" -asetteluun verrattuna. Muutenkin pelissä esiintyvät erikoiset  ruumiino-
sat, kuten lonkerot ja limapesäkkeet,  tuovat  mukanaan  tervetulleen  vaihtelun
tuulahduksen. Taikominenkin on toteutettu hieman  tavallisuudesta  poikkeavasti.
Loitsut on jaettu neljään elementtiin (ilma, vesi, tuli ja maa) ja kymmeneen as-
teeseen. Hahmon pitää opiskella kukin loitsu erikseen, ja mitä korkeamman  tason
loitsua yrittää opiskella, sitä useammassa loitsussa on aiemmin  pitänyt  onnis-
tua. Taikoja on ohjekirjassa lueteltu kiitettävästi usean aukeaman  verran,  sa-
moin hirviöitä. Molemmista olisi silti kaivannut tarkempia  sanallisia  selityk-
siä.

Kaikkia sääntöjä ja taulukoita hallitsevat päässälaskutaitoja niiden äärirajoil-
le rassaavat laskutoimitukset, joten ohjeet ja allekirjoittanutkin suosittelevat
laskukoneen pitämistä käsillä.



{3Yhteenveto ja tilausohjeet
{3--------------------------

Muutaman viikon testijakso ei sallinut laajoja pelitestejä,  mutta  omakohtainen
tutustuminen peliin oli loppujen lopuksi varsin miellyttävä kokemus. Thogsin ul-
koasu kalpenee suurella rahalla kasattujen vastineidensa rinnalla, mutta omakus-
tanteisena pelinä sitä voidaan pitää aikamoisena saavutuksena.  Tällaista  koko-
naisuutta ei kasata hetkessä, ja tekijä kertookin pelin  kehittämiseen  uppoutu-
neen neljästä viiteen vuotta, josta suurin osa on käytetty  sääntöjen  testaami-
seen.

Jään kuitenkin kaipaamaan paremmin järjesteltyjä sääntöjä ja tarkempia kuvauksia
niistä sekä hirviöistä ja  loitsuista.  Säännöt  on  ripoteltu  liian  sekavasti
ympäri kirjasta, ja koko tekstin ollessa samalla fontilla ja taulukoiden  silpo-
maa on kokonaisuuksien hahmottaminen vaikeaa. Pelattavina olevien rotujen kuvai-
luun saisi myös käyttää paljon  enemmän  palstatilaa,  sillä  eksoottiset  nimet
eivät auta edes alkuun. Hahmonsa tunteminen ja kehittäminen ovat sentään  rooli-
pelaamisen tärkeimpiä asioita.

Näihin asioihin onkin odotettavissa parannusta uuden  painoksen  ja  mahdollisen
lisäkirjasen myötä. Ensin Ilmari Virtanen myy kuitenkin 50 kappaleen ensipainok-
sen alta pois hintaan 56 markkaa/kappale. Kiinnostuneet voivat lähettää mainitun
summan ja yhteystietonsa alla olevaan osoitteeseen ja odotellessaan Thogsia  pa-
luupostissa lukea vaikka Sakua.

Ilmari Virtanen
Aallonkohina 6 H 79
02320 Espoo 
