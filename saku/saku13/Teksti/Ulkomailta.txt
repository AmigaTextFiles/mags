5
1*

{3                              Halvalla ulkomailta
{3                              -------------------

                                Timo Kämäräinen


Amigoiden, Amigan lisälaitteiden ja ohjelmien saatavuus on ollut  Suomessa  aina
heikohkoa. Amiga-tavaraa on saanut hankittua  lähinnä  erilaisten  harmaatuojien
kautta. Commodoren konkurssin takia tilanne  on  viimeisen  vuoden  aikana  vain
kärjistynyt. Toki Suomestakin löytyy uskollisia ja luotettavia maahantuojia, ku-
ten vaikkapa Broadline tai Karelia Computers, mutta rohkeimmat kuluttajat voivat
valita laajemmasta valikoimasta ja halvemmilla hinnoilla - nimittäin  tilaamalla
suoraan ulkomailta! Oma-aloitteista kuluttajaa suosii myös vuoden alusta voimaan
astunut EU-sopimus, jonka ansiosta tulleja ei enää peritä  Suomen  ja  EU-maiden
välisestä kaupankäynnistä!


{3Kannattaako vaivannäkö?
{3-----------------------

Maahantuojien leipää kaventamalla voi säästää usein sievoisen läjän sibeliuksia.
Joissakin tapauksissa kotimainen maahantuoja voi olla,  ihme  kyllä,  se  halvin
vaihtoehto, sillä maahantuojat pystyvät tilaamaan suuria  eriä  tukkuhintaan  ja
yleensä vieläpä suoraan valmistajalta. Siltikin erityisesti köyhien opiskelijoi-
den kannattaa pitää mielessä, että vaivannäkö auttaa säästämään. Usein Amiga-fa-
ni voi myöskin törmätä tilanteesen, jossa  haluttua  tuotetta  ei  ole  Suomessa
lainkaan saatavilla ja maahantuoja pitää tuotteen tilaamista varastoon taloudel-
lisesti kannattamattomana.

Mielestäni parhaat tilausmaat ovat Iso-Britannia ja Ruotsi - miksei myöskin Sak-
sa. Varsinkin Iso-Britanniassa Amiga-käyttäjät ovat pysyneet  uskollisina  kone-
merkilleen ja sen ansiosta siellä myydään Amiga-pelejä yhä enemmän kuin PC-  tai
konsolipelejä! Iso-Britanniassa on siten tarjolla runsaasti Amiga-sälää kohtuul-
liseen hintaan. Osittain sama asia,  joskin  pienemmässä  mittakaavassa,  koskee
myös Ruotsia. Saksassa Amiga-käyttäjien ja -tavaroiden määrä kasvanee  jatkossa,
koska Escomilla on siellä kotikenttäetu.

Mielestäni hyvä esimerkki säästämismahdollisuudesta on  CD32-pelikonsoli.  Esim.
Ruotsalainen Delta Software mainostaa uusimmassa Dator Magazinin numerossa  kon-
solia hintaan 2189 kr. Ruotsin kruunun kurssi on tällä hetkellä noin  0,6  mark-
kaa, joten tuotteen hinta on ainoastaan reilut 1300 markkaa! Postikuluineen CD32
maksanee Suomeen tilattuna noin 1400-1500 markkaa. Halvimmillaan  vastaavaa  pa-
kettia on Suomessa kaupiteltu noin 1790 markalla.  Matikkapääni  mukaan  säästöä
kertyy noin kolmen tai neljän sibeliuksen verran.

CD-ROM-aikakauden amigistia voi kiinnostaa luonnollisesti  myös  pelkkä  CD-ROM-
asema. A1200-käyttäjille löytyy useitakin vaihtoehtoja, kuten muun muassa  Zappo
ja Power CD-ROM -asemat. Amigan CD-ROM-asemien hintataso on ikävä kyllä kalliim-
pi kuin PC:n vastaavien. Itse koneistothan ovat aivan samat, mutta pikku-Amigoi-
ta varten asemat joudutaan koteloimaan, ja toisaalta mukana seuraa poikkeuksetta
CD32-emulointiohjelma, josta myyjä maksaa tekijälle  lisenssimaksun.  Lisähintaa
kertyy myöskin ohjaimesta. Suomeen on toistaiseksi tuotu  lähinnä  Zappo-asemaa,
jonka hinnaksi on käsittääkseni vakiintunut pyöreät  2000  mk.  Iso-Britanniassa
vastaavaa laitetta on myyty lähinnä 199 punnalla eli noin 1400 markalla. Joku jo
ehkä hoksasikin asian, mutta kertaus on opintojen äiti,  eli  punnan  kurssi  on
noin 7 mk. Lisäksi uusimmassa  Amiga  Format  -lehdessä  "Indi"-postimyyntiliike
dumppaa Zappoa jopa hintaan £159.99! Hintaa  asemalle  jää  tuolloin  ainoastaan
reilut 1100 markkaa! Kuluineen Zappo CD-ROM kulkeutunee Suomeen  sibeliusta  tai
kahta kalliimmalla. Silloin Amigan CD-ROM ei enää ole kohtuuttoman  kallis  PC:n
vastaaviin verrattuna. Oikeastaan voitaisiin puhua jopa loistavasta hinta-laatu-
suhteesta.

Luultavasti olen saanut osoitettua rohkean tilaamisen edut. Kannattaa siis  aina
vertailla tuotteiden hintatasoa sekä kotimaassa että ulkomailla. Löydettyäsi ki-
van vempaimen voit maksimoida hyödyn, jos vakuutat kaverisikin esim. kaksipuoli-
sen hilavitkuttimen käyttökelpoisuudesta. Silloinhan posti- ja valuuttakulut ja-
kautuvat kaikkien kesken tasaisesti. Ennen ulkomailta  tilaamista  on  kuitenkin
syytä kelata läpi myös kaikki mahdolliset negatiiviset puolet, joita käsittelen-
kin seuraavassa kappaleessa.


{3Mahdollisia ongelmia
{3--------------------

Ulkomailta tilaaminen kuulostaa kivalta -  ainakin  allekirjoittaneesta.  Asiaan
liittyy myös monia negatiivisia puolia, sillä muutoinhan suomalaiset  maahantuo-
jat olisivat vaihtaneet alaa jo ajat sitten.

Kenties tärkein menetettävä  etu  on  turvallisuus.  Konsultoiminen  suomalaisen
kauppiaan kanssa on huomattavasti halvempaa kuin  esim.  svenssonin  tai  britin
kanssa kommunikoiminen. Tele ja muut puhelinyhtiöt voivat kylläkin  pulleasti...
Lisäksi vastaan voi iskeä, jopa opiskelleella ihmisellä,  kielimuuri.  Takuukaan
ei varmasti ole mitätön ongelma. Ennen kalliimpien laitteiden tilaamista kannat-
taakin tiedustella takuun toimimisesta myyntimaan ulkopuolella.  Joskus  toimii,
joskus ei...

Teknisiä ongelmiakin voi esiintyä, mutta vain lähinnä tietokoneita  tilattaessa.
Eroja voi olla mm. sähköjännitteessä, näyttötilassa  (PAL/NTSC)  tai  ihan  vain
skandinaavisen näppäimistön  olemassaolossa.  Jos  olet  ostamassa  tietokonetta
(siis Amigaa), varmin vaihtoehto lienee  rakas  länsinaapurimme  Ruotsi.  Siellä
asustelevat Amigat ovat kuulemma kutakuinkin samanlaisia kuin  tämä  suomalainen
rotu.

Älä koskaan tilaa esim. kuukauden vanhan ilmoituksen perusteella. Haluamasi  ta-
vara voi olla silloin jo loppunut tai mahdollinen mega-ale voi olla ohitse. Mat-
ti Myöhäinen voi joutua lunastamaan  shekkinsä  takaisin,  eli  shekinhoitokulut
kaksinkertaistuvat ilman hyötyä. Nimim. "Kokemusta on".

Ongelmia, tai oikeastaan pelkotiloja, voi syntyä myös maksun hoitamisen  kanssa,
mutta kyseisen ongelman hoitamiseen palaamme myöhemmin.


{3Mistä kannattaa tilata?
{3-----------------------

Firma, josta päätyy tuotteita tilaamaan,  kannattaa  valita  erittäin  tarkasti.
Juuri asiakkaan etuja on vaikeampi valvoa ulkomaille saakka.  Siksi  on  parempi
pyrkiä suosimaan tunnettuja firmoja, joita vaikkapa kirjekaverit tai  netti-kon-
taktit suosittelevat. Henkilökohtaisesti seuraan ulkomaisia  Amiga-lehtiä  tark-
kaan. Lehdistä kyllä huomaa luotettavan ja epäluotettavan yrityksen  erot.  Kan-
nattaa tarkastella esim. maksuehtoja, palautusaikaa jne.

Englantilaiset Amiga-lehdet ovat puolestaan kehittäneet  postimyynnistä  suoras-
taan taidetta (tai bisnestä?). Heidän kauttaan voi tilata paitaa, hiirtä,  joys-
tickiä, lisämuistia, ohjelmia jne. Itselläni on henkilökohtaisia kokemuksia Ami-
ga Formatin postimyynnistä, joka toimii luotettavasti, eikä hinnoissa eikä myyn-
tiartikkeleissakaan ole mitään valittamista. Uskonkin jollain tapaa,  että  leh-
dillä on suurempi tarve pitää ulkolaisetkin  asiakkaat  tyytyväisenä,  koska  ne
eivät voi piiloutua asiakkaan valituksilta, toisin kuin joku  pikkuilmoilla  il-
moitteleva hämäräfirma.

Yksi vaihtoehto on  yhdistää  hauskanpito  ja  ostelu  (höh?).  Ruotsinlaivoilla
pääsee kätevästi Tukholmaan ostelemaan. Matkustaja on vain hyvä ja ottaa  selvää
etukäteen, missä olisi Amiga-kauppa ja mitä siellä myydään. (Lontooseen  matkus-
tavien kannattaa kurkistaa seuraavaan artikkeliin.) Tällaisten  yhdistelmämatko-
jen suuri vaara on kuitenkin suunnitelmien välisen tasapainon  järkkyminen,  eli
hauskanpidon ylipainottuminen, mistä seuraa lisäksi  fyysistä  tasapainottomuut-
ta...


{3Miten tilaus tapahtuu?
{3----------------------

Tilaustapoja on useita. Tilaaminen lienee kätevintä ja halvinta kirjeitse.  Mak-
sutapa  on  yleensä  joko  Visa  tai  shekki.  Itse  olen  käyttänyt  ainoastaan
jälkimmäistä.

Tilausta tehdessä on hyvä pitää mielessä muutamia asioita. Ensiksikään  tilausta
ei kannata tehdä, jos tuotetta on myynnissä vain rajoitettu erä,  sillä  silloin
tavaraa tuskin riittää Suomeen asti. Jos on mahdollista, varmista tavaran saata-
vuus etukäteen vaikkapa faksilla. Toiseksi tilauskirje kannattaa  lähettää  aina
kirjattuna. Kirjeen kirjaaminen ei maksa kuin pari kymppiä, ja sillä saa sentään
kuitin kirjeen postittamisesta. Kiistatilanteessa tilaajalla on siten  aina  to-
distuskappale tilauksesta. Puhelintilaukset ulkomaille  voi  mielestäni  unohtaa
tyystin kalliina ja epäluotettavina.

Maksutapa on kiinni lähinnä käyttäjästä. Visa on ilmeisesti luotettava tapa mak-
saa laskuja, mutta itse en  ole  sitä  käyttänyt.  Jos  itselläsi  tai  vaikkapa
isälläsi on Visa, kannattaa ottaa selvää sen luotettavuudesta ja kuluista.  Itse
olen käyttänyt shekkiä, ja ainakin se toimii hyvin. Shekkiin merkitään aina vas-
taanottaja, joten sitä ei voi nostaa väärä henkilö tai firma. Shekin käyttökulut
vaihtelevat pankeittain. Jos käytät shekkiä, sinun täytyy muistaa,  että  shekki
täytyy olla kohdemaan valuuttana. Jos lähetät shekin markkoina esim. Iso-Britan-
niaan (vaikka olisi riittävä summa), vastaanottaja  joutuu  maksamaan  valuutan-
vaihdosta tulevat kulut. Shekki ja Visa ovat molemmat ok, mutta rahaa ei kannata
ikinä lähettää. Rahaa on helppo vetää välistä ihan  missä  lähetyksen  vaiheessa
tahansa!


{3Yhteenveto
{3----------

Kannattaa aina suorittaa hintavertailua niin koti- kuin ulkomaistenkin  firmojen
välillä. Jos rohkeutta on tarpeeksi ja kriteerit hyvät,  suosittelen  lämpimästi
ulkomaisia vaihtoehtoja. Suomalaisetkin kauppiaat ovat hyviä, eli ulkomailta os-
telua ei kannata suorittaa suinpäin ja tyhjän takia, vaan ainoastaan harkiten!


{3Osoitteita
{3----------

Alla on muutamien yritysten osoitteita, joista voit vaikkapa tiedustella hinnas-
toja.

Iso-Britannia:

Power Computing Ltd
44a/b Stanley St.
Bedford MK41 7RW
United Kingdom

Epic Marketing
First Floor Offices
138-139 Victoria Road
Swindon
Wilts SN1 3BU
United Kingdom

Ruotsi:

Delta Software
Fredsgatan 1 4 Tr.
S-41107 Göteborg
Sweden


Huom! Kirjoittaja tai Suomen Amiga-käyttäjät ry. eivät vastaa mahdollisista  on-
gelmista tai vahingoista, joita lukijalle voi artikkelin ohjeita  noudattaessaan
tulla. 
