5
1*

{3                     Lehtikatsaus: Ulkomaiset Amiga-lehdet
{3                     -------------------------------------

                                  Timo Nuotio


MikroBitin Amiga-osuus on erittäin  suppea,  eikä  Sakunkaan  voi  aina  olettaa
sisältävän kaikkea Amigan uusista lisälaitteista, ohjelmista ja  peleistä.  Olet
varmasti joskus vilkaissut kioskin lehtihyllyä ja huomannut siellä olevan paksu-
ja lehtiä (usein muovipäällysteisiä), joissa on suuri hintalappu ja sana Amiga.

Hinnat näillä lehdillä ovat yleensä noin 50 markkaa, ja kun itse lehteä ei kant-
ta pitemmälle pysty katsomaan, tulee pelko ostavansa  sikaa  säkissä.  Jos  vain
hiukkasen englannin (tai mikä lehdessä  käytetty  kieli  sitten  onkaan)  taitoa
löytyy, huomaa lehtien laadun olevan aivan eri luokkaa  MikroBitin  Amiga-puolen
kanssa.

Itse olen enimmäkseen ostellut kahta eri lehteä: Amiga Format ja CU Amiga, jotka
molemmat  ovat  englantilaisia  ja  helposti  saatavissa  Suomessakin.  Molemmat
sisältävät tasapaksusti asiaa kaikista edellämainituista  aiheista.  Uutiset  ja
vertailut ovat varmasti uusia, ja ulkomaisilla lehdillä on paremmat yhteydet oh-
jelmisto- ja laitteistovalmistajiin. Noin 150:stä  sivusta  jokainen  on  täynnä
Amiga-asiaa, miinus tietenkin mainokset,  jotka  nekin  useimmiten  käsittelevät
Amigaa. (Niitäkin tulee ihmeen paljon katseltua, kun nykyään tavaroiden tilaami-
nen ulkomailta, lähinnä EU:n alueelta, on helppoa.)

Lehtien mukana tulee lähes poikkeuksetta levykkeitä,  jotka  sisältävät  yleensä
esittelyversioita ohjelmista ja peleistä, mutta joskus niissä on myös kokonaisia
kaupallisia ohjelmia, joista joutuisi kaupassa pulittamaan rahaa  parhaissa  ta-
pauksissa jopa tonnin verran. Yleensä nämä ovat vanhempia versioita  ohjelmista,
jolloin ostajien innostuessa ohjelmien käyttöön ne saavat mainosta ja saavat os-
tajat suunnittelemaan uudemman version ostoa. Myöhemmissä numeroissa onkin usein
opastusta edellisten lehtien mukana tulleiden ohjelmien  kunnolliseen  käyttöön.

Tietenkin Amiga-lehtiä on muitakin kuin nämä kaksi, mutta halusin  vain  mainita
pari lehteä, joista jokaisen osa-alueen harrastaja löytää jotain itselleen sopi-
vaa lukemista. Jos vain tilaisuus tarjoutuu, kannattaa selailla kaikkia  mahdol-
lisia lehtiä ja valita sitten niistä omat suosikkinsa - kannattaa katsella  jopa
muitakin kuin englanninkielisiä lehtiä. Jos kiintyy lehteen  niin  paljon,  että
haluaisi sen numeron joka kuukausi (ja on varaakin siihen) kannattaa harkita ti-
laamista, joka voi tulla halvemmaksi kuin  ostaa  uusi  numeroa  joka  kuukausi.

Siitä sitten kauppaan ja ostamaan luettavaa seuraavan Sakun ilmestymiseen  saak-
ka!
