5
1
1 Gloom.IFF 43 17*

{3                       Lisää hohtoa Gloomin kaksinpeliin
{3                       ---------------------------------

                                  Janne Siren


Amigan uutta kolmiulotteista räiskintäpeliä, Gloomia,  voi  pelata  kaksinpelinä
jaetulla  ruudulla  tai  nollamodeemikaapelin  välityksellä  kahdella  koneella.
Jälkimmäinen vaihtoehto on tietenkin mukavin ja takaa jännityksen, mutta kaikil-
la ei ole kahta konetta käytettävissään. Jaetullakin ruudulla peli  on  kiehtova
kaksinpelinä, mutta varsinkin vastakkain pelatessa suuri osa tunnelmasta  katoaa
siihen, että näkee vastustajan liikkeet, vaikkei  tämä  itse  pelissä  olisikaan
näköpiirissä. Tässä tee-se-itse-henkilöille ratkaisu pulmaan.

1) Kaiva esiin rulla teippiä ja A4-kokoinen pahvi (suurempi, jos sinulla on  yli
14" näyttö). Pahvin saat  esimerkiksi  loppuunkuluneesta  lehtiöstä  ja  teippiä
löydät kaupasta, jos sitä ei sinulla jo entuudestaan  ole.  Teipin  värillä  tai
tyypillä ei ole väliä, kunhan  se  pitää  eikä  ala  lipsua.  Maalarinteippi  ei
välttämättä kestä.

2) Muotoile pahvi siten, että se sopii poikittain monitorin päälle kuvan (2) mu-
kaisesti. Jos kuvaputki on kovin kaareva  tai  monitorilla  on  korkeat  reunat,
leikkaa pahviin sopivat lovet. Gloomin peli-ikkunoiden  etäisyys  toisistaan  on
niin pieni, että pahvin pitäisi sopia monitorin päälle just eikä melkein ja pai-
nautua tiukasti lasia vasten.

3) Kiinnitä kuvassa (3) esitetyllä tavalla  teipit  (kuvassa  keltaiset  viivat)
pahviin niin, että pahvi on juuri pelaajien peli-ikkunoiden välissä. Pahvi  kan-
nattaa kääntää loivasti yläviistoon, ettei alemmassa ikkunassa pelaava näe  ruu-
dun ylempää puoliskoa. Varmista, etteivät teipit peitä kuvaa.














4) Alemmassa ikkunassa pelaava pelaaja istuu matalammalle tuolille ja toinen pe-
laaja korkeammalle tuolille tai vaikka pöydän reunalle. Kun vastustajan peli-ik-
kuna on kummallekin täysin pimennossa, voitte aloittaa pelin.  Pimentäkää  vielä
huone, kääntäkää äänet kovalle ja nauttikaa jännityksestä! 
