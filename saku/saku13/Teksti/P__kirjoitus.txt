5
1*

{3                                  Pääkirjoitus
{3                                  ------------

                      Saku 4/95 #13 - 1. heinäkuuta, 1995


Selailin tässä eräänä kesäiltana ajankulukseni vanhaa MikroBittiä  kesältä  1987
ja muistelin aikoja parempia. Siirsin lehden hetkeksi sivuun ja keskityin  luke-
maan näyttöpäätteeltäni Escomin suunnitelmista  Amigalle.  Moniajaessani  kahden
tekstin välillä silmäni osuivat MikroBitissä  olleeseen  Commodoren  mainokseen,
jossa mainostettiin nyt jo edesmenneen  yrityksen  laitemallistoa  kuusnelosesta
Amiga 2000:een. Heräsi toivo, että ehkä Amiga saa taas ansaitsemaansa julkisuut-
ta. Aika näyttää.

Kierrosta vanhojen lehtien haurastuvilla sivuilla jatkaakseni kerron vielä  Com-
modoren AGA-kortista PC:lle. Ei, kyseessä ei ole viime vuonna Commodore UK:n  ja
nyt Escomin kaavailema Amiga-kortti PC:lle, vaan Commodoren PC  10-II  -koneesta
löytynyt grafiikkakortti.  MikroBitti  esitteli  kyseisen  laitteen  numerossaan
11/87 ja sanoi siitä mm.  seuraavaa:  "AGA  pystyy  parhaimmillaan  erottelemaan
640x200 pistettä 16 värillä." Mahtoikohan Commodore enää muistaa tätä tuotettaan
nimetessään Amigan viimeisintä piirisarjaa?

Sitten nostalgisista löpinöistä asiaan. Lukijakyselyyn on jo nyt tullut  enemmän
vastauksia kuin ensimmäiseen kyselyyn. Vielä on kuitenkin kaksi kuukautta  aikaa
vastata (tai kuukausi, mikäli palkinnot kiinnostavat) ja uskoisin, että kyselyyn
vastaamatta jättäneitä lukijoita löytyy vielä! Siis, vastatkaa! Palkintoja  jae-
taan näillä näkymin enemmänkin kuin kaksi, riippuen aivan saamistamme lahjoituk-
sista. Myös logokilpailuun on tullut palkintojen osalta hieman muutoksia.  Voit-
taja voi nyt valita palkintonsa useammasta vaihtoehdosta  (mm.  rahapalkinnosta)
jollei vanha A1000 kiinnosta, mutta palkinnoista tarkemmin kilpailun  ratkettua.
Kilpailutöitä voi nyt lähettää myös modeemiteitse Epsilon Indiin, (90) 505 4201.

Viime numeron myötä vakiinnutimme lehtemme nimen, Sakun,  erisnimeksi  lyhenteen
sijaan. Nyt hylkäämme kokonaan lähinnä työväenliikkeeseen viittaavan nimen  Suo-
men Amiga-käyttäjien unioni  ja  nostamme  yhdistyksemme  nimen,  Suomen  Amiga-
käytäjät ry., koko organisaation viralliseksi nimeksi. Joko olet jäsen?

Kuvia kaivanneille tiedoksi, että tästäkin lehdestä  oli  paljon  enemmän  kuvia
sisältävä versio, mutta levykkeen rajat tulivat armotta vastaan. Pelkästään  ku-
vat ja tekstit yhteensä ylittivät levykapasiteetin rajat, joten  jouduin  karsi-
maan "tarpeettomimpia" kuvia. AmigaGuide-Sakussa kuvia ei ole niin rankasti kar-
sittu, koska sen ei tarvitsekaan mahtua yhdelle levykkeelle. Jos joku haluaa oh-
jelmoida toimivan järjestelmän Sakun  asentamiseksi  yhdeltä  levyltä  kahdelle,
niin saa vapaasti yrittää, tuen sitä varten järjestän kyllä. Ei ole ongelma saa-
da Sakua kahdelle levylle, mutta yhdistyksellä ei ole  liiemmälti  rahaa,  joten
kahden levyn lähettäminen joka toinen kuukausi lähes jokaiselle jäsenelle  olisi
turha menoerä.

Näin lopuksi, ennen kuin luovutan puheenvuoron Heimo Laukkaselle, kohotan  vielä
maljan kymmenvuotiaalle Amigalle. Amigahan näki  päivänvalon  Chicagon  CES-mes-
suilla kesäkuussa 1985. Onneksi olkoon!

Janne Siren

PS. Toimittakaa nyt ihmeessä ensi kerralla ne artikkelit ajallaan!


7.5. oli  juhlallinen  päivä  Suomelle  ja  Suomen  kansalle.  Globenin  areenan
täpötäysi katsomo sai todistaa, kuinka Suomen maajoukkue kukisti  ankarassa  fi-
naalissa Ruotsin 4-1 ja voitti ensimmäistä kertaa sen kauneimman, kultaisen  mi-
talin! Tätä monien mielistä jo haihtunutta tapahtumaa kunnioittaen olemme me Sa-
kun toimituksessa päättäneet omistaa tämän numeron yhdelle  niistä  henkilöistä,
jotka mielestämme sen ansaitsevat. Tämä numero on omistettu Suomen  maajoukkueen
omalle leijonakuninkaalle, Turun pienelle suurelle miehelle, maailmanmestari Sa-
ku Koivulle.

1.7. on puolestaan Sakulle erikoinen päivä.  Uusi  numero  on  taas  ilmestynyt.
Vaikka lehden järjestysnumero ei enteilekään hyvää, me pyrimme romuttamaan kaik-
ki odotukset ja tarjoammekin teille  taas  jämerän  lukupaketin,  josta  pitäisi
löytyä jokaiselle jotakin. Ja vaikka ensimmäisen suurtapaamisen järjestelyt  ka-
riutuivatkin ikävästi, olemme suhteellisen virkein mielin liikkeellä, sillä Ami-
gan tulevaisuus on taas kerran pilven aurinkoisemmalla puolella.

Heimo Laukkanen 
