5
1*

{3                                Theme Park (AGA)
{3                                ----------------

                                  Janne Siren


Theme Park oli eräs viime syksyn ehdottomista hittipeleistä.  Se  ilmestyi  myös
AGA-painoksena (A1200/A4000), ja löysihän se lopulta  tiensä  jopa  suomalaisten
pelikauppojen hyllyille. Jos tästä pelistä et vielä ole kuullut,  niin  lyhyesti
sanottuna kyseessä on huvipuiston rakentaminen - menestyvän sellaisen. Pelin ta-
kana on englantilainen Bullfrog, joka löi itsensä aikoinaan  läpi  Populousilla.
Aloitetaanpa kierros aivan alusta...


{3Kaupan hyllyltä kovalevylle
{3---------------------------

Theme Park  tulee  suuressa  sinisessä  laatikossa.  Itse  asiassa  laatikko  on
hämmästyttävän suuri, suurempi yksikään aiemmista  pelilaatikoistani,  ja  kuten
aina ennenkin, reilusti yli puolet laatikon sisällöstä on tyhjää täynnä.  Laati-
kon kannessa komeilee kuva vuoristoradalla  kiitävistä  ihmisistä  ja  takakansi
mainostaa peliä neljällä eri kielellä. Kerrassaan  komea  näky  hyllyssä,  mutta
sisällyshän se ratkaisee.

Laatikosta paljastuu neljä DD-levykettä, 80-sivuinen  A5-kokoinen  ohjekirja  ja
pitkulaisesta lakanapaperista taiteltu vihkonen, joka kertoo ohjekirjan kuvaile-
man version ja AGA-version erot. Vihkosessa on selkeästi selostettu pelin  asen-
taminen ja pelaaminen niin levykkeiltä kuin kovalevyltäkin ja  opastettu  muuta-
missa mahdollisissa ongelmatilanteissa. Valitettavasti samasta  vihkosesta  pal-
jastuu myös, ettei Amigan versiossa ole paria huvitusta, jotka ilmeisesti muista
versioita löytyvät. Ruudun tarkkuuttakaan ei voi Amiga-versiossa säätää, mikä on
valitettavaa ottaen huomioon, ettei se AGA-koneille olisi ongelma  eikä  mikään.
En kuitenkaan jäänyt muutamaa yksityiskohtaa kaipailemaan, vaan laitoin ykkösle-
vykkeen asemaan - vain huomatakseni, että asennusohjelma onkin  neljännellä  le-
vykkeellä. Ohjeiden lukeminen olisi säästänyt tältäkin vaivalta.

Asennus kovalevylle sujuu käynnistämällä Workbenchistä asennusohjelma ja  naput-
telemalla haluttu kohdehakemisto sitä kysyttäessä. Valitettavasti asennusohjelma
on buginen. Se ei esimerkiksi tarkista ennen asennusta, onko kovalevytilaa  tar-
peeksi jäljellä, vaan menee solmuun tilan loppuessa. Ongelmia tulee myös  ohjel-
masta poistumisessa: asennuksen jälkeen kone pitää käynnistää  uudelleen  (kuten
ohjelma kehoittaakin tekemään), sillä vaikka asennusohjelmasta pääsee  pois,  se
jää muistiin ja tahmauttaa koneen. Ohjelma ei myöskään osaa luoda uutta hakemis-
toa, joten jos kirjoittaa kohdehakemistoksi hakemiston, jota  ei  ole  olemassa,
asennin valittaa siitä virheilmoituksella ja koko kone pitää  käynnistää  uudel-
leen. Kun Theme Park sitten lopulta on kovalevyllä, se käynnistyy vaivatta Work-
benchistä. Peli ei moniaja, mutta siitä pääsee sentään pois  käynnistämättä  ko-
netta uudelleen, mikä on enemmän kuin voidaan sanoa sen asennusohjelmasta.

Theme Parkia voi pelata luonnollisesti myös suoraan levykkeiltä, ja itse asiassa
siihen kovalevyllisenkin perus-A1200:n omistajat joutuvat tyytymään, sillä  toi-
miakseen kovalevyltä Theme Park AGA vaatii vähintään  kolme  megatavua  muistia.
Sama muistimäärä tarvitaan myös, jos halutaan  kuulla  musiikkia.  Testikoneessa
oli kuusi megatavua muistia, joten tämä puoli ei tuottanut  ongelmia.  Testimie-
lessä kokeiltu levykkeiltä pelaaminen tuntui sujuvan ihan mukavasti:  pelin  la-
tautumiseen kului kymmenisen minuuttia. Kaikki neljä levykettä piti käyttää ase-
massa levyaseman mekanismia huudattavan levynvaihtorutiinin saattelemana ja  le-
vykkeeltä ladatessa hiiren osoitin nyki mac-maisesti, mutta  kun  vihdoin  pääsi
pelaamaan, levyjen vaihtaminen jäi vähäiseksi ja peli  eteni  jouhevasti.  Theme
Park tukee lisälevyasemia, ja levykkeistä voi ottaa varmuuskopioit.


{3Turvakaari alas ja menoksi
{3--------------------------

Theme Parkin käynnistettyäsi löydät itsesi erään perheen olohuoneesta. Vanhemmat
katselevat televisiota, koira lojuu lattialla takan ääressä ja lapsi  tulee  va-
littelemaan tylsistymistään. Samassa televisiossa pyörivän huvipuiston mainoksen
hahmo ilmestyy keskelle olohuonetta ja sormiensa näpäyksellä siirtää  koko  per-
heen mustavalkoisesta koti-illasta värikkääseen puistoon.  Luvassa  on  lentoko-
neilla lentämistä, taivaasta putoavia hampurilaisbaareja ja lopuksi hiuksia nos-
tattava ajo vuoristoradalla. Intro on upea, mutta valitettavasti Amiga-versiosta
on tarkkuutta laskettu ja animaatio on hieman palikkainen. Äänet ovat digitoitu-
ja, mutta harvassa. Introa ei ole pakko katsella joka kerta, vaan  siitä  pääsee
pois napin painalluksella, mutta en minä ainakaan malta olla sitä katselematta -
saisi vain olla pidempi.

Seuraavaksi peli taas latailee aikansa, ja lopulta on vuorossa päävalikko. Kova-
levyltä pelatessa intron ja itse pelin välillä  latauskuvana  toimii  Workbench-
ruutu, joka hieman latistaa tunnelmaa. Levykkeiltäkään  pelatessa  lataustaukoja
ei ole hyödynnetty näyttämällä kivoja kuvia, vaan ruutu  vain  muuttuu  epämiel-
lyttävän kirkkaan keltaiseksi. Nämä ovat kuitenkin vain  pieniä  yksityiskohtia,
eivätkä ne itse pelinautintoa pilaa. Valikosta voi aloittaa uuden pelin,  ladata
vanhan tilanteen, valita pelin käyttämän kielen neljästä vaihtoehdosta tai pois-
tua pelistä. Valitsin ensimmäisen.

Peliä aloittaessaan pelaja saa ensin syöttää tietonsa, kuten  nimensä,  lempini-
mensä (jota käytetään tallennettujen tilanteiden lataamiseen), ikänsä,  sukupuo-
lensa ja puistonsa nimen. Nämä ovat enimmäkseen vain kosmeettisia, mutta samasta
ruudusta valitaan myös pelin vaikeustaso useasta  vaihtoehdosta.  Tämän  jälkeen
valitaan puiston sijainti maailmankartalta. Puiston sijainnin valinnalla on mer-
kityksensä, sillä suurten ja rikkaiden kaupunkien läheisyyteen sijoitetut  puis-
tot tulevat varmasti saamaan enemmän asiakkaita kuin Etelämanterelle sijoitetut.
Vastaavasti hyvä sijainti maksaa enemmän. Pelin alussa pelaajalla on varaa  vain
ilmaiseen maa-alueeseen Englannissa, mutta myöhemmin  puistoja  voi  ostaa  myös
muualta maailmasta. Ohjekirjaa lukiessaan huomaa, etteivät suomalaiset  ole  ai-
noita, jotka harrastavat itsekritiikkiä: "Mitä  terveellisempi  ja  haluttavampi
paikka, sitä suurempi hinta. Ei siis ole mikään yllätys, ettei puiston  perusta-
minen Englantiin maksa mitään."


{3Teemana puisto
{3--------------

Tuleva menestyspuisto on aluksi vain suuri muurilla ympäröity laakee aakee  por-
tin kera. Valotaulu kertoo Sakulandian  olevan  suljettu,  ja  pankista  löytyvä
starttiraha pitäisi nyt käyttää puiston peruselementtien  rakentamiseen.  Mikäli
on kertonut pelille pelaavansa ensimmäistä kertaa saa opastuksen, muussa tapauk-
sessa pääsee heti pelaamaan. Sivuutin opastukset  ja  aloin  rakentaa  puistoani
tyhjästä.

Asiakkaiden pitää päästä kulkemaan  huvitukselta  toiselle,  joten  ensimmäisenä
pitää rakentaa heille kävelytiet. Tieverkkoa ei tietenkään heti kannata rakentaa
koko puistoalueen laajuiseksi, vaan laajentaa  sitä  pikkuhiljaa,  sillä  kaikki
maksaa rahaa, eikä sitä koskaan tiedä, millaiseksi huvipuistonsa sen  laajetessa
haluaa. Tyydyin siis vetämään hiirellä pienen pätkän tietä. Teiden,  kuten  mui-
denkin puiston palvelujen rakentaminen, on yksinkertaista. Näkymä  puistoon  vie
ruudun yläosan ja alhaalla olevasta kuvitetusta painikerivistä voi valita halua-
mansa toiminnot.

Seuraavaksi lisäsin puistoon ensimmäisen laitteen. Tyydyin halpaan  mutta  haus-
kaan pomppulinnaan ja sijoitin sen  tien  päähän.  Kullekin  vempeleelle  määri-
tellään erikseen sisäänkäynnin ja poistumistien  sijainti.  Sisäänkäynnin  eteen
vedetään vielä erityinen jonotusalue. Niin laitteita kuin  muitakaan  palveluita
ei heti pelin alussa ole kaikkia käytettävissä, vaan helpoimmalla vaikeustasolla
uusia huvituksia ilmestyy luetteloon vuosien karttuessa, mutta vaikeimmilla  ta-
soilla niiden kehittämiseen pitää uhrata määrärahoja.

Ennen puiston avaamista lisäsin pomppulinnan ympärille vielä muutaman  ruusupus-
kan, jäätelökioskin ja puisen vessan, joka on kuin suoraan kesämökiltä repäisty.
Odotin valtaisaa asiakasvyöryä porttien avauduttua, mutta sen sijaan neuvonanta-
jani valitteli minulle pääsylippujen korkeaa  hintaa  samalla  kun  muutama  yk-
sinäinen asiakas hortoili porteista sisään. Lippujen hinta on yksi niistä monis-
ta asioista, jotka pitää Theme Parkissa osata asettaa tasapainoon muiden tarjol-
la olevien palveluiden kanssa. Puistoni oli pieni, joten oli kohtuutonta  pyytää
suurta sisäänpääsymaksua.

Ensimmäisten asiakkaiden myötä alkoi kukkaroon valua rahaa, mutta mukana tulivat
myös ongelmat. Pienet asiakkaat omaavat  taidon  tehdä  siististä  ja  kauniista
puistosta hetkessä varsinaisen roskameren, eikä pomppulinnakaan  kauaa  kestänyt
heidän raisuja otteitaan. Sateen yllättäessä asiakkaat rynnistivät häntä koipien
välissä kotiin, kun eivät olleet muistaneet ottaa sateenvarjojaan  mukaan  -  ja
Englannissahan tunnetusti sataa  paljon.  Tarvitsin  henkilökuntaa  huolehtimaan
puiston viihtyvyyden pysyvyydestä.

Theme Parkissa on useita eri tehtäviä, joihin henkilökuntaa voi palkata: siivoo-
jia pitämään puistoa siistinä, mekaanikkoja korjaamaan laitteita,  turvallisuus-
miehiä pitämään huligaanit loitolla ja erilaisia naamiopukuisia viihdyttäjiä ja-
kamaan sateenvarjoja sadeilmalla. Henkilökunnan  palkkaaminen  ja  sijoittaminen
puistoon tapahtuu näppärästi hiirellä kuten muidenkin  palvelujen,  mutta  sillä
erolla, että osa heistä liikkuu paikasta toiseen (reititkin voi  määritellä)  ja
lisäksi he ryhtyvät lakkoilemaan, elleivät pidä palkkaansa tarpeeksi hyvänä.


{3Julkisivun kääntöpuoli
{3----------------------

Asiakkaille näkyvä puisto ei ole kuitenkaan koko pelin sisältö. Tärkeä osansa on
myös  raha-asioiden  hoidolla,  osakemarkkinoilla,  tutkimustyöllä,   varastojen
ylläpidolla ja palkkaneuvotteluilla.

Riippuen vaikeustasosta ja valitusta vastustajien määrästä pelaajan  huvipuiston
riesana saattaa olla useita viekkaita kilpailijoita. Heidän paremmin  menestyvät
puistonsa eivät pelkästään saata syödä sinulta asiakkaita, vaan menestyvä yritys
saattaa hankkia oman puistosi osake-enemmistön, ja  siitähän  ei  hyvää  seuraa.
Siksi onkin tärkeää huolehtia omista tuloistaan, seurata aktiivisesti osakemark-
kinoita ja pitää huoli siitä, ettei kukaan pääse yllättämään. Pelissä  voi  toki
pelaajakin yrittää samaa muiden puistoille tai ainakin netota  sievoiset  voitot
osinkoina.

Salaisessa tutkimuslaboratoriossa kehitellään huvipuiston viimeisimpiä villityk-
siä. Tutkimustyölle on määrättävä varoja, jos sitä haluaa ylläpitää.  Rahat  voi
jakaa kuuden eri osa-alueen kesken, riippuen siitä, mitä kokee puistonsa  eniten
kaipaavan: entisiä laitteita voi parannella, kehitellä uusia, parantaa kauppojen
ja kojujen valikoimaa, kouluttaa henkilökuntaa, parannella  rekvisiittaa  (uusia
puulajeja, parempia vessoja, lyhtypylväitä yms.) ja laajentaa  varastoja.  Kehi-
tystyö ei vielä tuota valmiita laitteita, vaan kaikki rakentaminen maksaa  vielä
erikseen.

Paitsi varastojen laajentaminen, myös niiden sisällöstä huolehtiminen  laskeutuu
pelaajan harteille.  Jäätelökioskit  ja  hampurilaisbaarit  vaativat  myytäväksi
tuotteita, joita pitää jatkuvasti tilata lisää. Mitä enemmän varastotilaa,  sitä
hitaammin täydet varastot tyhjenevät.

Raha-asioista ei aina olla muiden kanssa yhtä mieltä. Kun kerran sopimukseen  on
päästy, inflaatio pitää huolen siitä, että uutta sopimusta tarvitaan taas  pian.
Neuvottelut ammattijärjestöjen ja tukkutoimittajien kanssa  ovat  toiminnallisin
osa Theme Parkia. Neuvottelutilanteen tullessa ruudun alareunaan ilmestyy  kaksi
käsivartta, joiden pitäisi koskettaa toisiaan ennen kuin ruudulla oleva aikamit-
tari, pino keksejä, kuluu loppuun. Pelaaja ohjaa toista kättä ja yrittää  houku-
tella vastapuolen itselleen edulliseen  lopputulokseen.  Jos  neuvotteluissa  ei
päästä sopimukseen, seuraa lakko tai tavaratoimitukset lakkaavat. Yksinkertainen
tapa hoitaa asia, joskaan ei kovin mielenkiintoinen -  yleensä  pyrin  pääsemään
siitä vain mahdollisimman nopeasti eroon.


{3Paljon yksityiskohtia
{3---------------------

Theme Parkissa on uskomaton määrä erilaisia nippeleitä ja nappeleita.  Puistonsa
toimintaa seuratessaan pelaajalla on mahdollisuus valita ruudulta  mikä  tahansa
laite tai kuka tahansa henkilö  tarkempaan  tarkasteluun.  Laitteiden  nopeutta,
kauppojen hintoja, yksittäisten työntekijöiden palkkaa tai  vaikka  kolajuomassa
olevien jäiden määrää voi säätää. Asiakkaiden mielialoja voi seurata niin  yksi-
tellen kuin heidän päällensä ilmestyvistä ajatuskuplista.  Erilaisia  laitteita,
kauppoja ja rekvisiittaa pelissä riittää pitkäksi aikaa.  Vaihtoehtojen  paljou-
desta huolimatta kaikki on helposti hiiren ulottuvilla, eikä  ohjekirjaa  perus-
teiden opiskelun jälkeen enää liiemmälti tarvitse.

Puistoa voi kehitellä ja kaunistella oman mielikuvituksensa mukaan,  ja  eräiden
laitteiden, kuten vuoristo- ja vesikelkkaradan radatkin voi piirrellä kiertämään
huvipuistoa aivan oman makunsa mukaan. Laitteiden kehittelyä  motivoi  mahdolli-
suus katsella asiakkaiden hulinointia valmiissa vempaimissa ja naureskella kuul-
lessaan oksentelun ääniä hieman liian nopean vuoristoradan juurelta.  En  tiedä,
kuinka paljon merkitystä erilaisilla kasveilla,  pienoisjärvillä  tai  lauta-ai-
doilla on pelillisen kehityksen kannalta, mutta kyllä ne selvästi  puistoa  kau-
nistavat.

Ohjekirja painottaa tasapainon löytämistä. Yksityiskohtia on tuhottomasti, mutta
kun seuraa ihmisten reaktioita, niin pikkuhiljaa säädellessä  puiston  toiminnot
alkavat vastata sitä mitä asiakkaat siltä odottavat. Ruudun alareunassa majaile-
vaa neuvonantajaakin kannattaa kuunnella, sillä hän kertoo viimeisimpien  mieli-
pidemittausten tulokset ja antaa hyödyllisiä  vihjeitä  ja  varoituksia.  Kunkin
vuoden päätteeksi pelaaja saa nähtäväkseen oman sijaintinsa  huvipuistojen  par-
haimmuuslistalla - tavoitteena olisi tietenkin päästä ykköseksi ja pysyä siellä.
Kun on yhden menestyspuiston hionut täydellisyyteen, ei hupi  vielä  lopu,  vaan
puiston voi myydä ja ostaa jostain muualta uuden läntin maata ja  kohdata  uudet
haasteet edellisestä puistosta saamillaan rahoilla.


{3Kaunis ja toimiva
{3-----------------

Theme Park AGA on ulkoisestikin kaunis. Grafiikka on värikästä ja selkeää,  eikä
peli liiemmin tahmaillut, vaikka ruudulla olikin paljon porukkaa. Ilman  muisti-
korttia peli olisi varmasti hidastunut, sen verran  runsaasti  animoituja  kuvia
ruudulla viipeltää. Hitaammilla koneilla auttanee pelin nopeuden säätäminen hie-
man verkkaisemmaksi. Miinuksia rapisee lähinnä eräissä tietoruuduissa käytetystä
yksittäisillä pisteillä pinnoitetusta taustasta, joka hankaloittaa muutenkin  jo
epätarkan kirjasimen lukemista.

Taustalla soi huvipuiston tunnelmaa simuloivia ääniä (huvittelun äänet tosin al-
kavat kuulua jo ennen kuin puistossa on ainuttakaan asiakasta  :-)  ja  letkeitä
lurituksia. Hiiren ja näppäimistön yhdistelmä pelin ohjauksessa  toimii,  joskin
näppäimistörutiini on hieman liian herkkä, ja yhdestä painalluksesta tulee  jos-
kus useampia.

Bugeihin en asennusohjelmaa lukuunottamatta ole suuremmin törmännyt. Kerran kone
kaatui intron jälkeen, mutta muita ongelmia minulla ei toistaiseksi  ole  ilmen-
nyt. Pelin OCS-versiota on arvosteltu bugisuudestaan, mutta näemmä me AGA-konei-
den omistajat olemme tuolta vitsaukselta säästyneet, tai sitten  nämä  bugit  on
ehditty korjata.

Kun pelattavuus on kohdallaan, grafiikka on kaunista, äänetkin ajavat asiansa ja
monipuolisuus ja vaihtoehtojen paljous varmistavat sen, ettei peliin aivan  heti
kyllästy, on vain todettava, että Theme Park on todella hyvä  peli.  Suosittelen
sitä lämpimästi tämänkaltaisten rakennuspelien ystäville  ja  miksei  muillekin.
Oitis pelikauppaan ja sitten Linnanmäelle hakemaan inspiraatioita!

{3        Theme Park (AGA)

        Testattu:       Amiga 1200, FAST-muistia 4 Mt, 68881 FPU

        Julkaisija:     Bullfrog/Electronic Arts

        Pelityyppi:     Strategiapeli
        Pelaajia:       1

        Hinta:          345 mk (Game World, Helsinki)

        Ikäraja:        3v (ELSPA)

        Grafiikka:      92%
        Äänet:          87%
        Pelattavuus:    93%

        Yleisarvosana:  94%
