5
1*

{3                           Tom Clancy: Debt of Honour
{3                           --------------------------

                                  Janne Siren


Kerran toisensa jälkeen Tom Clancy hämmästyttää  yhä  paremmilla  romaaneillaan.
Tom Clancy nousi pinnalle 1984 kirjallaan The Hunt for Red October (Punaisen Lo-
kakuun metsästys) yhdistämällä teknologisia tosiasioita ja nerokasta  fiktioita.
Clancyn sanotaankin luoneen jännityskirjallisuuteen aivan uuden luokan, ns. tek-
notrillerin. Punaisen Lokakuun metsästystä on  seurannut  seitsemän  uutta  lis-
taykköstä, joista Clear and Present Danger (Isku Kolumbiaan) oli 1980-luvun myy-
dyin teos.

Ennen joulua Clancyn seitsemäs romaani, Without Remorse (Armoa tuntematta),  sai
suomennoksensa, ja allekirjoittanut viihtyi taas kerran erinomaisesti Tom  Clan-
cyn tarinan pyörteissä. Hyllystäni löytyvät  kaikki  aiemmat  teokset  suomeksi,
mutta uusimman Clancyn, Debt of Hounourin (suom.  Kunniavelka),  ilmestyttyä  en
malttanut edes odottaa suomennoksen valmistumista.

Debt of Honourissa on pääosassa taas kerran Clancyn kestohahmo Jack Ryan, ja mu-
kana on muitakin aiemmista teoksista tuttuja henkilöitä. Kirjan  takakansi  mai-
nostaa tämänkin jo iskeytyneen listojen kärkeen ilmestyttyään kovakantisena,  ja
pakkohan se on uskoa, sillä kyseessä on ainakin ensimmäisen puoliskon perusteel-
la jälleen kerran erinomainen teos.

Jack Ryan  on  palannut  valtion  palvelukseen  muutaman  vuoden  liiketoiminnan
jälkeen presidentin turvallisuusneuvonantajana. Samoihin aikoihin  eräs  japani-
lainen liikemies hautoo kunniavelkaansa, Intian laivasto piirittää Sri Lankaa ja
Wall Streetilläkin tapahtuu. Onko Electra-Clerkin päivityksellä versiosta  2.3.1
versioon 2.4.0 jotain muutakin merkitystä kuin kuuden prosentin nopeutus?

Jos et vielä ole Tom Clancyn tuotantoon tutustunut, niin suosittelen koukkaamaan
kirjakaupan kautta. Englanninkielisen teoksen tulkkaaminen tietysti vaatii  var-
sin hyvää englannin kielen taitoa, mutta ehkä Debt of Honour löytyy tätä lukies-
sa jo suomeksi - edeltäjänsä ainakin.

{3        Debt of Honour (ISBN 0 00 647974 X)

        Kirjoittaja:    Tom Clancy

        Julkaisuvuosi:  1994

        Sivuja:         900 (pokkaripainos) 
