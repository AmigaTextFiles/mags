5
1*

{3                                  Miksi Saku?
{3                                  -----------

                                Heimo Laukkanen


Neljään kirjaimeen sisältyy uskomattoman paljon työtä, jonka tuntimääriä ei  voi
pelkillä sormilla tai edes helmitaululla laskea. Vapaaehtoisia työtunteja,  joi-
den palkkiona on ollut pelkkä kiitos - usein ehkä vain itseltään. Jokainen  leh-
den numero, kokous, asioiden järjestely tai neuvon etsiminen on  vaatinut  aikaa
ja vaivaa, jolle kukaan ei ole tarjonnut välttämättä mitään  vastinetta.  Kaikki
asiassa mukana olleet ovat toimineet pyytettömästi jättäen oman  etunsa  takasi-
jalle.

Sakun ympärillä pyörii pieni yhteisö, joka on tehnyt tähän päivään mennessä pal-
jon työtä. Lehti on ollut ainoa näkyvä saavutus jo  kolmentoista  numeron  ajan,
mutta vaatinut loppujen lopuksi vähemmän päänvaivaa kuin ne pienet  näkymättömät
asiat, joiden parissa yhdistyksen hallitus ja aktiivijäsenet ovat olleet alitui-
seen tekemisissä. Tehtäviä ja suunnitelmia on paljon,  mutta  ihmisiä  ja  aikaa
niin vähän. Maantieteelliset seikat ovat rajoittaneet suurempia kokouksia, mutta
siitä huolimatta yhdistyksen toimintaa on pyritty pyörittämään oikeaoppisesti ja
ennen kaikkea kannattavasti. Palkkatöiden omat vaatimukset  ja  aikataulut  ovat
rajoittaneet toimintamahdollisuuksia  ja  aikatauluja,  mutta  siitä  huolimatta
olemme selvinneet jo tänne asti.

Nyt Saku on kuitenkin tullut omaan kääntöpisteeseensä, jossa asioita on  katsot-
tava uudella,  ehkä  enemmän  ammatimaisemmalla  tavalla.  Me  emme  enää  paini
välttämättä höyhensarjassa tai jos painimme, niin voisimme nousta sieltä. Meidän
on kohdattava uusia haasteita ja saatava ihmisten tietoisuuteen, että me  olemme
olemassa. Amigan tulevaisuus näyttää valoisammalta kuin aikoihin, mikä heijastuu
suoraan myös meidän  kaikkien  odotuksiin  tulevien  kuukausien  osalta.  Ehkäpä
meistä voisi tulla virallinen Amiga-käyttäjäyhdistys Suomessa ja ehkäpä me  voi-
simme olla apuna, kun tai jos Amiga yrittää rantautua uudestaan Suomen  tietoko-
nemarkkinoille.

Mutta ennen kuin me voimme edes uneksia niistä mahdollisuuksista, joita tulevai-
suus voi tuoda tullessaan, meidän pitää tehdä paljon töitä. Meidän  pitää  saada
yhteys toisiimme ja lujittaa mielessämme sitä tietoa, että tällä työllä on jokin
tarkoitus. Meillä käyttäjillä on mahdollisuus  näyttää,  että  Suomessa,  täällä
pohjolan pimeässä kolkassa, elää  valovoimainen  joukko  tietokoneen  käyttäjiä,
jotka ovat tähänkin asti pitäneet yllä ajatusta Amigan palaamisesta.

Tiedän, että teistä löytyy potentiaalia vaikka mihin, mutta jokin on tähän  asti
estänyt sen, ettette ole tulleet esiin. On se ollut sitten  konkreettinen  väli-
matka tai ajatus, että en minä kuitenkaan mitään osaa, on se tavalla tai toisel-
la voitettava. Mikäli me haluamme saada jotain aikaan, on meidän toimittava tii-
viimmin kuin epämääräinen  lankakerä,  jonka  narut  ulottuvat  minne  sattuvat.
Meidän on näyttävä ja kuuluttava, saatava Saku näkyviin  ja  todistettava,  että
meillä on jotain kerrottavaa.

Escom on näyttänyt vihreätä valoa tulevaisuuteen, tehkäämme  me  samoin.  Mikäli
teistä tuntuu  siltä,  että  haluaisitte  mukaan  toimintaan,  ottakaa  yhteyttä
alueenne koordinaattoreihin ja kertokaa tai vaikka kirjoittakaa itsestänne. Ker-
tokaa mitä te teette ja mitä te haluaisitte tehdä. Ideoikaa, unelmoikaa ja suun-
nitelkaa, mutta älkää jääkö pimentoon, vaan  astukaa  esiin  ja  antakaa  meidän
kuulla teistä! 
