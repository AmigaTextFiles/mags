5
1*

{3                                   Mediakuvat
{3                                   ----------

Mediakuvat on Sakun uusi palsta, jossa Heimo Laukkanen kolumnien muodossa kertoo
muiden medioiden tavoista kertoa asioista ja tuo samalla julki omat  ajatuksensa
niistä.

Mikäli sinä löydät jonkin erinomaisen mielenkiintoisen artikkelin tai vastaavas-
ti sinusta tuntuu, että sinulla olisi jotain kommentoitavaa, niin lähetä  artik-
keli tai oma mielipiteesi minulle.

Heimo Laukkanen / Mediakuvat
KKK 28 M 167
00930 Helsinki


{3Tulevaisuuden painajaiset?
{3--------------------------

"Escape while you can" - Adidas-mainos

Vaikka cyberpunk-kirjailijoiden maalaamat kauhukuvatukset ovatkin vielä kaukana,
on pientä viivojen yhdistelyä suoritettu siellä täällä. Joku on nähnyt  tulevai-
suuden kuvat suorana tienä valvontakameroiden helvettiin ja joku on vain tyynes-
ti todennut, että Netissä ihmiset haaskaavat vain aikansa, rahansa ja  tuottavan
työaikansa. Totuuttako kaikki?

Musiikkilehti Soundin maaliskuun numeron MediaMedio-palstalla Antti  Apunen  vi-
sioi tulevaisuutta otsikolla "Tiedon valtatietä valvontakameroiden  helvettiin".
Kirjoittaja uhrasi kaikki voimansa hienon otsikon keksimiseen, sillä muuten vai-
suksi jäänyt artikkeli ei tarjonnut oikein vastinetta, jota olisi voinut odottaa
raflaavan otsikon alta. Ne fobiat,  jotka  artikkelissa  oli  asetettu  suuriksi
tärpeiksi, aiheuttivat lähinnä naurun pyrskähdyksiä ja ajatuksia, ettei kirjoit-
taja voi olla tosissaan. Tottahan toki väliin oli eksynyt asiaakin, mutta  silti
turha, yksinkertainen ja osittain perusteeton pelottelu kuuluu jonnekin 80-luvun
keskivaiheille, jolloin päättömät teknofobiat olivat vielä muodissa.

"Tietokannat yhdistyvät ja pian verovirastoon mennessäsi virkailija tietää  heti
ovesta sisään astuttuasi paitsi syntymävuotesi myös seksuaaliset mieltymyksesi."
- Ote artikkelista

Kun artikkelissa takerruttiin ihmisten yleisten tietojen yhteen isoon tiedostoon
saattamisen varjopuoliin, unohdettiin tyystin kolikon  parempi  puoli.  Tietojen
keskittäminen nimittäin nopeuttaisi, inhimillistäisi ja parantaisi  valtion  ko-
neistojen mahdollisuutta toimia ja palvella kansalaisia. Toki se asettaisi  koko
järjestelmän haavoittuvammaksi - riippuvaiseksi tästä  keskustiedostosta,  mutta
eikö se ole loppujen lopuksi pieni  hinta  maksettavaksi  byrokratian  rattaiden
rasvautumisesta? Ajatelkaa mahdollisuutta, että yli kuukauden odottamisen sijaan
asumistuki-, eläke-, työttömyyskorvaus-  tai  vaikka  opintotukipäätöksen  saisi
lähes välittömästi. Veroilmoitukset siirtyisivät menneisyyteen, kun tietojärjes-
telmä pystyisi työnantajien ja pankkien toimittamien tietojen perusteella laske-
maan verot ilman kaavakkeiden käyttöä. Pohjoissuomalainen lääkäri saisi polikli-
nikalle tuodun tajuttoman helsinkiläisen henkilön  sairaskertomuksen  muutamassa
sekunnissa ja pystyisi turvallisemmin hoitamaan häntä, kun  tietäisi  henkilöstä
enemmän kuin pelkän nimen.

Viittaukset verovirkailijan mahdollisuuteen nähdä henkilökohtaisia  seksuaalisia
mieltymyksiä koskevaa aineistoa taas voi jättää omaan arvoonsa  ja  laskea  kir-
joittajan henkilökohtaisten fobioiden tiliin. Se, että tiedot  kasattaisiin  yh-
teen isoon järjestelmään ei nimittäin kaikesta huolimatta muuttaisi niitä  lake-
ja, joita on määrätty kyseisten tietojen luovuttamisesta ja käsittelystä.

Vaikka Yhdysvalloissa senaatti onkin poliisin pyynnöstä purkamassa eräitä tieto-
suojalakeja, joiden ansiosta mm. etsintäkuulutetut henkilöt ovat  saaneet  pako-
salla ollessaan sosiaaliavustusta poliisin saamatta tietoa henkilöiden  olinpai-
kasta, ei se tarkoita, että suuri, verot maksava keskiluokka antaisi  viranomai-
sille rajattomat mahdollisuudet omien intiimien tietojensa tutkimiseen.

"Selityksenä suurille menoille on se, että virasto rakentaa ja ylläpitää  Yhdys-
valtojen radalle ampumia tarkkailu- ja vakoilusatelliitteja. Mutta ketä  amerik-
kalaiset sitten oikein valvovat kun Veli Venäläinenkin on hieman heikoissa  kan-
timissa?" - Ote artikkelista (käsiteltävänä yhdysvaltalainen valtion  tiedonhan-
kintayksikkö)

Vaikka kirjoittaja sitä ei välttämättä ole  huomannutkaan,  Yhdysvaltojen  ainoa
mahdollinen uhkakuva ei ole ollut kommunismia levittänyt entinen Neuvostoliitto,
saati sen raunioilta syntynyt Venäjä. Suurempia uhkia kuin sotilaallinen  invaa-
sio tai ohjusisku suurkaupunkiin ovat nykyajan  amerikkalaisessa  yhteiskunnassa
mm. lehtien kestosuosikit aina sosiaalijärjestelmää  kuormittavista  laittomista
maahanmuuttajista kadulla rehottaviin huumeisiin ja taas kaikkien huulille nous-
seeseen terrorismiin.

Oklahoman pommi-isku oli myös hyvä muistutus siitä, että kauniin pinnan alla ky-
tee ja kiehuu. Sen lisäksi, että Yhdysvaltojen maailmanpoliisi-politiikka on on-
nistunut hankkimaan vastustajia ulkomailta, on järjestelmälle vastamielisiä  ai-
neksia lisääntyvissä määrin myös maan rajojen sisäpuolella. Ei ole siis  pelkkää
vainoharhaista ajattelua, jos Yhdysvaltojen valtiovalta haluaa turvata mahdolli-
suutensa ylläpitää ja säilyttää kansallinen turvallisuus valvomalla, mitä maail-
massa, valtion lähialueilla ja ennen kaikkea  valtion  sisällä  tapahtuu.  Samaa
valvontaa ylläpitää jokainen moderni valtio, eikä Suomikaan ole säännöstä  poik-
keus. Meillä on suojelupoliisi ja poliisin oma taparikollisryhmä, jotka valvovat
ja seuraavat rikollisten ainesten liikkeitä maamme  sisällä  ja  jossain  määrin
maan ulkopuolellakin. Valvonnan ja vapauden tasapainon säilyttäminen on  nykyis-
ten modernien demokratioiden kyseenalainen ongelma.

"...puhelinyhtiöt velvoitetaan varustamaan  puhelimensa  sellaisilla  'älylaati-
koilla', että valtion edustajilla on mahdollisuus päästä käsiksi kaikkeen  puhe-
linlinjoilla tapahtuvaan liikenteeseen. - - Vastaavia laitteita voidaan  asentaa
myös tietokoneisiin. Modeemin  välityksellä  viesti  vääristä  puuhista  siirtyy
välittömästi valvovan viranomaisen tietoon." - Ote artikkelista

Puhelinliikenteen koodaaminen tavalla, johon löytyy viranomaisilta pätevä  ylei-
savain, on projekti, joka on hämmästyttävällä tavalla aiheuttanut ajoittain kii-
vastakin keskustelua. Suureksi kysymykseksi  on  noussut,  kuinka  viranomaisten
yleisavain pystytään pitämään niin hyvin piilossa, ettei se  vuoda  välittömästi
esimerkiksi rikollisten käyttöön. Valtiovalta ei taas mielellään suostu  järjes-
telmään, jota se ei pysty valvomaan.

Tietoliikennettä automaattisesti esimerkiksi  Clipper-sirulla  koodaava  modeemi
puolestaan  olisi  aika  veikeä  näky,  mutta  ajatuksena  lähes  kaikille   ko-
tikäyttäjille turha, sillä tietoliikenteen salakuuntelu on ilman mekaanista koo-
daustakin vaikeaa, eikä siihen ihan  jokainen  lähinaapuriston  vihamies  pysty.
Tällä  hetkellä  ainoa  tapa  lienee  aluksi  tietoliikenteen  äänittäminen   ja
jälkikäteen tulkitseminen, mikä käytännössä tarkoittaa sitä,  että  tietoliiken-
nettä salakuunnellakseen täytyy osata jo hieman enemmän kuin pelkästään  murtau-
tua puhelinkeskukseen.

Enkä muutenkaan tiedä, olisinko valmis maksamaan ylimääräistä rahaa  sellaisesta
asiasta, jolla en tee yhtään mitään. En mielestäni siirrä  tietokoneellani  pal-
joakaan sellaista aineistoa, joka ei muutenkin  tulisi  muiden  näkyviin,  saati
sellaista, josta olisi mitään hyötyä kenellekään. Jos kuitenkin  siirtäisin  sa-
laisia asiakirjoja ja epäilisin yhtään, että tietoliikennettäni salakuunnellaan,
suojaisin viestini ohjelmallisesti, en millään  mekaanisella  laitteella,  johon
olisi olemassa jokaisen viestin avaava  yleisavain.  Salatessani  itse  viestini
esimerkiksi RSA-menetelmällä voisin nukkua yöni  turvallisesti.  Sanoma  pysyisi
mitä todennäköisimmin salaisuutena.

Artikkelin ajatuksen modeemista tai  tietokoneesta,  joka  tunnistaisi,  milloin
olet tekemässä laittomuuksia, voi jättää taas omaan arvoonsa.

"Lisäksi sellaisten koodien hallussapito, joita valtion  edustajat  eivät  pysty
suoraan purkamaan, muuttuu laittomaksi." - Ote artikkelista

Yllämainittu ote taas edustaa artikkelin mahdottomia utopioita. Käytännössä  ky-
seinen laki tekisi esimerkiksi yleisestä RSA-koodauksesta,  jota  käytetään  mm.
digitaalisessa nimikirjoituksessa, laittoman. Sama koskisi  mm.  taulukkolasken-
taohjelmien salauskoodeja. Toisin sanoen jokaisesta oman  julkisen  ja  salaisen
avaimen teettäneestä henkilöstä, kuten myös miljoonista Excelin tai Lotus  1-2-3
-ohjelman käyttäjästä, tehtäisiin hetkessä rikollisia.

Summa Summarum:

On hauskaa  lukea  uusia  tulevaisuudenkuvia,  mutta  kyseisen  artikkelin  kli-
seemäiset hakuammunnat ja toiseen potenssiin nostetut pelotteluyritykset  kolah-
tivat ilkeästi todellisuudentajun ja realiteettien seinään.

Toki tiedon säilymisen ja  käyttämisen  säädökset  ja  tottumukset  ovat  ympäri
maailman erilaiset, mutta kyseisen artikkelin tulevaisuudenkuvat  eivät  sovellu
mielestäni mihinkään realistiseen demokraattiseen valtiovaltaan muutaman  vuosi-
kymmenen sisällä. Vaikka valtiovallat pyrkivätkin omia  intressejään  suojellak-
seen rajoittamaan tai seuraamaan liian  vapaata  tiedon,  ihmisten  tai  tavaran
liikkumista rajojen yli, pelkäävät ne jo mitä luultavammin hävinneensä  sotansa.
Euroopan Unionin ihmisten vapaa  liikkuminen,  Internetin  kaltainen  valvomaton
tiedonsiirto ja suuret kauppaliittymät ovat tulevaisuutta, halusimme  tai  emme.
Askeleet tähän suuntaan on otettu, eikä niitä voi  ilman  massiivisia  uhrauksia
enää perua.

Vapauden lisääntyminen luo  anarkiaa.  Anarkia  hajottaa  valtiovaltojen  meidän
ympärillemme luomia rakenteita ja  murskaa  perinteiset  käsitykset  isänmaasta,
valtiosta tai rajoista. Ihmisillä on oikeus ja mahdollisuus mennä minne haluavat
ja miten haluavat. Suuryritykset korvaavat valtioiden aseman hallitsemalla  niin
kauppaa kuin politiikkaa.

Tiedonvälityksen muuttuminen ja Internetin herättämä pelko ovat tuulahduksia tu-
levaisuudesta, ylettömästä vapaudesta. Vaikka vapaus  kaikessa  kiinnostavuudes-
saankin pelottaa nykyisiä hallitsijoita ja hallintakoneistoja, tietävät he  kui-
tenkin, ettei vastapään Isoveli valvoo -järjestelmä ole sen parempi.


{3Internet kansakuntien jakajana?
{3-------------------------------

Muun muassa Helsingin Sanomissa pelättiin kansakunnan jakautumista  kahteen  uu-
teen luokkaan: niihin, jotka osaavat, ja niihin, jotka eivät osaa käyttää Inter-
nettiä tai muita tietoverkkoja hyväkseen. Kieltämättä hyvä kysymys,  mutta  onko
se vielä lainkaan tarpeellinen?

Internetiä voi tuskin sanoa koko maailman tai edes  koko  kansan  tietoverkoksi,
sillä siihen se on vielä liian monimutkainen, hidas ja sekava.  Eniten  Internet
tarjoaa niille, jotka jo muutenkin alituisesti käyttävät tietokoneita.  Tavalli-
selle Tossavaiselle Internet tuskin tarjoaa vielä mitään, minkä takia kannattai-
si sijoittaa kymmeniä tuhansia markkoja uuteen tietokonelaitteistoon  ja  maksaa
kalliita käyttömaksuja Internetissä surffaamisesta.

Ajanmukaisten tietojen etsinnässä Internet on kieltämättä hetkittäin oiva,  jos-
kin varsin monimutkainen apu, mutta ei vielä uhkaa ainakaan Suomessa  perinteis-
ten kirjastojen erinomaista järjestelmää. Oikean tiedon etsiminen WWW:n sekasot-
kuisessa viidakossa on monesti onnen leikkiä, ja kunnollisten hakuteosten  puut-
tuminen sekä valitettavan puutteellisten tai keskinkertaisten palvelujen runsaus
hidastavat sen parhaan tietolähteen löytymistä. Kun suuri  osa  Internetin  tie-
toarvosta ainakin vielä sivuaa tietokonemaailmaa ja sen ilmiöitä, jää Internetin
hyöty monille varsin minimaaliseksi. Niinpä suurimmalle osalle ihmisistä  paljon
paremman ja halvemman työkalun tietojen etsintään tarjoaa voimassaoleva  kirjas-
tokortti tai tavallinen puhelinkone.

Tällä hetkellä on siis aivan turha yrittää saattaa kaikkia  ihmisiä  Internetiin
vain sen takia, että voidaan sanoa Internetin olevan kaikkien  oma  tietoverkko.
Toistaiseksi Internet ei käytännössä tarjoa muutamaa elektronista lehteä ja  pa-
ria kiinnostavaa  WWW-palvelinta  lukuunottamatta  tavalliselle  kadunkulkijalle
mitään sellaista, mikä olisi yksissään sen suuren laitteistoinvestoinnin arvois-
ta. Sellaiselle, jolla on jo käytössään hyvä tietokone ja modeemi, on  Internet-
oikeuksien ostaminen luonnollinen laajentumissuunta tietokoneharrastuksessa.

Kunhan Internetiin ilmestyy kattavia tietopalvelimia ja kirjastopalveluita, joi-
den voidaan sanoa edes osittain korvaavan perinteisten  kirjastojen  tiedot,  on
oikea hetki alkaa pikkuhiljaa harkitsemaan uudelleen kaikkien  ihmisten  saatta-
mista Internettiin. Sillä aikaa olisi asiallisempaa keskittyä tietokoneen käytön
perusopetuksen parantamiseen. Jo nyt ihmisille aina  työikäisistä  vanhainkotiin
asti  pitäisi  järjestää  mahdollisuus  opetella  käyttämään   tietokoneita   ja
hyväksymään ne apuvälineeksi. Samoin kouluikäiset lapset olisi mukava saada  si-
nuiksi sen pöydällä möllöttävän tietokoneen kanssa. Kouluiästä lähtien  tietoko-
neisiin totutetuille nuorille olisi tulevaisuus hitusen verran enemmän raollaan,
kun yhden perustavaa laatua olevan työvälineen käyttö olisi hallussa. Ja kun ih-
misillä on tietokoneen tavallinen käyttö hallinnassa,  ei  Internetiin  tai  mi-
hinkään muuhunkaan tietoverkkoon siirtyminen ole suuri askel.

Markkinamiesten ja insinöörien yhteistyönä on syntynyt ohjelmia ja käyttöjärjes-
telmiä, jotka tekevät Internetiin siirtymisen helpoksi kenelle tahansa  tietoko-
neen käytön perusteet hyvin hallitsevalle. Ja kun Netscape tai  muu  HTML-lukija
on käynnistetty ja päästy jollekin WWW-sivulle, on siitä eteneminen yhtä helppoa
kuin tavallisen multimediaohjelman käyttäminen!

Ja mikäli nettikärpänen sattuu puraisemaan, on monissa  tapauksissa  mahdollista
tutustua Internetiin, ennen  kuin  ostaa  pitkäaikaiset  käyttöoikeudet.  Mikäli
lähialueen kirjastoissa ei ole mahdollisuutta tutustua Internetiin esim.  Nuori-
sotietopankin kautta, voi aina soittaa Telesampoon ja melko tuntuvalla minuutti-
taksalla surffata nopean tai miksei pidemmänkin tutustumiskäynnin  Internetissä.
Opiskelijat ja suurten yritysten työntekijät ovat tietysti vielä  erikoisemmassa
asemassa, sillä hyvin monilla erityisesti teknisen alan oppilaitoksilla ja  yri-
tyksillä on suora yhteys Internetiin.

Ennen Internetiin ryntäämistä on kuitenkin hyvä kysyä itseltään, mitä sieltä ha-
luaa ja sen jälkeen miettiä, onko käyttöoikeuteen sijoittaminen ehkä  sittenkään
kaikkein järkevintä. Vaikka monilla usenet-alueilla keskustelu,  FTP:llä  ohjel-
mien  hankkiminen  ja  IRC:ssä  hengailu  voikin  olla  hurjan  hauskaa,  ei  se
välttämättä lainkaan eroa suurten purkkien tunnelmasta. Monet ohjelmista,  jotka
hakisit FTP:llä, saat isoista purkeista joka tapauksessa. Useissa järjestelmissä
on mahdollista pientä korvausta vastaan saada oma email-tunnus ja lukea  usenet-
newssejä. Isoissa purkeissa voi  keskustella  reaaliaikaisesti  monien  linjojen
kanssa, ja vaikkei se nyt IRC:n tunnelmaa korvaakaan, pääsee se joissain tapauk-
sissa lähelle. Internetissä on kyllä tunnelmaa, mutta onko  se  niin  arvokasta,
että siitä kannattaa maksaa tuhansia markkoja vuodessa?


{3Internet, hyvää vai pahaa?
{3--------------------------

Tietokone-lehden Internet-spesiaali, 25 markkaa maksanut erikoislehti  käsitteli
tasokkaalla otteella niin Internetiä, sen lieveilmiöitä kuin  myös  tietoliiken-
nettä yleisesti. Lehden kolumnit, mieleenpainuvimpana yhdysvaltalaisen  John  C.
Dvorakin teksti, eivät suitsuttaneetkaan muiden lehtien tapaan  Internetin  puo-
lesta, vaan kurkistivat asian tummempaan puoleen ja kertoivat, mitä näkivät.

John C. Dvorak oli kolumnisteista kaikkein suorin sanoessaan,  että  tuottavuus-
syistä Internet pitäisi sulkea kokonaan heti huomenna. Hänen mielestään  ihmiset
vain tappavat tuottavaa työaikaa niin IRC:ssä  kuin  muissakin  keskustelufooru-
meissa ja surffailevat aivan  tarpeettomilla  WWW-sivuilla  katsellen  joidenkin
amatöörivalokuvaajien kuvia takapihalla olevasta katajasta. Pahemmaksi ongelmak-
si muodostuvat kuitenkin perusteettomat lupaukset Internetin kaikkivoipaisuudes-
ta. Tieto ei olekaan hyppysissä, vaan hajallaan  ympäri  verkkoa,  ja  hienoissa
WWW-palvelimissa saattaakin olla vanhaa ja ala-arvoista tietoa, jonka levittämi-
set ei kukaan edes valvo. Tästä johtuen "idaholaisen  vihanpitoporukan  on  yhtä
helppo levittää WWW-sivun kautta  karmivaa  propagandaansa  kuin  anaheimilaisen
kirkon on myydä omalla sivullaan ihmeitä tekevää voidetta."

Dvorakin kolumnissa on kieltämättä perää. Niille, jotka sinisilmäisinä juoksevat
Netiin ja odottavat löytävänsä jotain todella ihmeellistä, voi olla luvassa suu-
ria pettymyksiä. Vaikka Internet onkin omassa  massiivisuudessaan  hämmästyttävä
ja tarjoaa suunnattomia mahdollisuuksia, on siinä ne omat huonot puolensa, joita
ei voi millään kieltää. Joillekin voi tulla järkytyksenä, kun Internet  ei  ole-
kaan aivan sen näköinen tai niin nopea kuin  luvattiin,  mutta  ehkäpä  totuuden
valjetessa he silti ihastuvat Internetiin ja hyväksyvät sen sellaisena  kuin  se
on.

Kolumnissaan Dvorak rinnasti Internet-villityksen vuosikymmenen takaiseen  verk-
kovillitykseen ja muistutti, että vaikka verkkomaailma selvisikin  mullistukses-
taan, ei videopelimarkkinoille käynyt samoin. Tapahtuipa Dvorakin epäilemä maha-
lasku Internetissä sitten mediahumun pysähtymisenä tai käyttäjämäärän äkillisenä
romahduksena, tulee se joka tapauksessa tapahtumaan, mikäli  Internet  ei  pysty
uusiutumaan ja kasvamaan samaa vauhtia käyttäjien määrän ja ennen kaikkea kriit-
tisten käyttäjien määrän kasvun kanssa.  Kun  jo  näinä  päivinä  on  Internetin
käyttäminen ruuhkaiseen aikaan hidasta, en uskalla edes arvata, millaista se tu-
lee olemaan, kun uudet lehtiartikkelien innoittamat tietokoneharrastajat tulevat
mukaan.

Kaikista hyvistä ja huonoista puolista huolimatta Internet on jotain  sellaista,
minkä veroista ei maailmassa toista ole - ei ainakaan ilmaista. Elektronisen ra-
han tulo ja suurten  miljardiyritysten  omat  kilpailevat  järjestelmät  tulevat
näyttämään, mikä on Internetin paikka tulevaisuudessa.  Maksullisten  palvelujen
tulo Netiin voi joko parantaa dramaattisesti palvelujen tasoa  ja  siten  nostaa
Internetin kiinnostavuuden toiseen potenssiin tai  tappaa  sen  kiinnostavuuden,
jota tiedonvälityksen vapaus ja rajattomuus Internetissä ylläpitävät.  Kilpaile-
vat järjestelmät voivat uusine systeemeineen ja nykyaikaiseen tekniikkaan perus-
tuvine linkkeineen tarjota kaupalliselta pohjalta toimiessaan  laajemman,  mutta
myös maksullisen valikoiman monipuolisia palveluita ja  imeä  suuren  osan  vain
ajanvietettä Internetistä etsivistä käyttäjistä. Onko se sitten hyvä  vai  huono
asia, sen saa jokainen itse päättää.

" - Nyt kun olen liittynyt Internetiin, voin tutkia asioita, joista en ole ennen
edes tiennyt.

- Mitä olet löytänyt?

- Tähän mennessä olen juuttunut Miss Apriliin."

(lainaus eräästä sarjakuvasta)


{3Sähköpostit käyttöön
{3--------------------

Uuden  hallituksen  yhtenä  tarkoituksena  on  viedä  Suomi   ainakin   askeleen
lähemmäksi tietoyhteiskuntaa. Onhan se hieno idea, ja  luultavasti  siitä  olisi
hyötyäkin, mikäli jokainen suomalainen tuntisi käsitteen  sähköposti  ja  osaisi
vielä käyttää sitä hyväkseen. Mitä siis olisi vielä tehtävä?

Helsingin Sanomien Mielipide-palstalla 15. toukokuuta Sauli Ingman  esitti  mie-
lenkiintoisen pyynnön: julkisen ja yksityisen sektorin olisi otettava  sähköpos-
tiosoitteet  hyödylliseen  käyttöön!  Mielipidekirjoituksessaan   Sauli   Ingman
esittää, että esimerkiksi työpaikkahakemukset olisi hyvä saada lähettää  yrityk-
sen sähköpostiosoitteeseen. Sähköisessä hakemuksessa voitaisiin  mainita  kaikki
tarpeellinen ja kutsua ihmiset niiden  perusteella  haastatteluihin  tai  vaikka
suoraan työhön. Työtodistukset kirjoitettaisiin liitteenä hakemuksen  mukaan  ja
viralliset todistukset tarkistettaisiin vain työhön valituilta.  Tämä  säästäisi
työnhakijoiden rahaa ja vaivaa, kun kopiointi- ja postituskuluja  säästyisi,  ja
ennen kaikkea helpottaisi työantajienkin tehtäviä, kun hakemukset voisi helposti
ja nopeasti selata ruudulla. Säästyttäisiin satojen kirjekuorien avaamiselta  ja
isojen paperipinojen selailulta, eikä kaatopaikallekaan tai vastaavasti paperin-
keräykseen tarvitsisi viedä niin paljon paperijätettä.

Erilaiset oppilaitokset, kuten esimerkiksi Teknillinen Korkeakoulu  Espoon  Ota-
niemessä, voisivat omalta osaltaan kokeilla pioneerin osaa hakemusten elektroni-
sella aikakaudella. Jo nyt kiitettävästi  tietoa  opiskelumahdollisuuksista  ym.
asioista jakava Teknillinen Korkeakoulu  osoittaisi  vielä  erityisellä  tavalla
edistyksellisyyttään, mikäli se  tarjoaisi  mahdollisuuden  lähettää  hakemukset
myös tietoverkkojen kautta.

Oppilaitokset, kuten esimerkiksi  Teknillinen  Korkeakoulu  Espoon  Otaniemessä,
voisivat omalta osaltaan kokeilla pioneerin osaa hakemusten elektronisella aika-
kaudella. Jo nyt kiitettävästi tietoa opiskelumahdollisuuksista ym. asioista ja-
kava Teknillinen Korkeakoulu osoittaisi vielä erityisellä tavalla  edistykselli-
syyttään, mikäli se tarjoaisi mahdollisuuden lähettää hakemukset myös tietoverk-
kojen kautta.

Kysymys enää onkin, kuka tai mikä järjestö on tarpeeksi rohkea kerätäkseen edis-
tyksellisyyden pisteet omaan pussiinsa, ennen kuin muut ehtivät ensin.


{3Tietotekniikasta tuntematon kirjoittaa tietotekniikasta
{3-------------------------------------------------------

Mitä saadaan, kun laitetaan tietotekniikasta  tuntematon  henkilö  kirjoittamaan
asiasta, joka läheisesti nivoutuu tietokoneisiin tai niiden  käyttämiseen?  Vas-
taus on Helsingin Sanomissa 13. toukokuuta Nuorten palstalla julkaistu  artikke-
li.

Tamperelainen Aatu Koskensilta voitti Heurekassa järjestetyn nuorten tutkijoiden
kilpailun tekemällä ohjelman, joka ymmärtää tavallista ihmisten puhumaa  kieltä.
Toisin sanoen Aatu ohjelmoi parserin. Artikkelin  kirjoittanut  Ritva  Liikkanen
näki 12-vuotiaan Aatu Koskensillan työskentelyn niin  ihmeellisenä,  että  nosti
tekstissään hänet lähes uudeksi Bill Gatesiksi.

Kukaan ei voi vähätellä nuoren  ohjelmoijan  työtä,  mutta  sen  sijaan  sitäkin
enemmän toimittajan tietämättömyyttä. Kun toimittajan saa sekaisin puhumalla sa-
massa virkkeessä 486:sta, 386:sta ja 286:sta, sietää kysyä, onko hän oikea  hen-
kilö kertomaan ja arvioimaan kyseisiä asioita.

Asioiden romantisointi on toki kieltämättä välillä hellyttävää,  mutta  joissain
tapauksissa se pukee kaiken  omaan  vaaleanpunaiseen  käärepaperiin,  josta  en-
simmäinen ja ainoa mielikuva lienee halu repiä se palasiksi.  Asia  lienee  jok-
seenkin samanlainen, jos joku kirjoittaisi maailman ihmeitä  ylistäen  Tekniikan
Maailmassa sitä hetkeä, kun on ensimmäistä kertaa nähnyt auton käynnistettävän.

On toki hienoa, että artikkelin sankarilla, Aatulla, on unelmia, vaikka ne  oli-
sivatkin niinkin korkealentoisia kuin uudenlaisen käyttöjärjestelmän  suunnitte-
lu. Artikkelin kirjoittajalle on kuitenkin aivan sama, kuinka todellisia unelmat
ovat. Uuteen tietokoneneroon ihastunut kirjoittaja nimittäin kysyy, mitä kaikkea
Aatu voisikaan tehdä uudella ihmekoneella, P6:lla, josta kirjoittaja ei taaskaan
ymmärrä mitään, mutta josta Aatu puhuu  yhtä  hellästi  kuin  cockerspanielista.
Vastaus lienee, että ainakin pelata paremmin Wing Commanderia, sillä  mikäli  en
erehdy, lehtikuvassa Aatu ei suinkaan esittele omia  ohjelmiaan  tai  luo  uutta
käyttöjärjestelmää vaan pelaa jotain Wing Commanderin tapaista avaruuspeliä.

Nostakaamme kuitenkin hattua Aatulle ja kaikille niille, jotka yhä  pitävät  oh-
jelmointia harrastuksenaan. On hienoa, että tulevaisuuden kykyjä ja  mahdollisia
ohjelmoijia muistetaan jopa Helsingin Sanomien sivuilla, vaikkakin  uskon,  että
tekisimme maailmalle pienen palveluksen, jos sen sijaan, että yhtyisimme toimit-
tajan huutoon uuden tietokoneen hankkimisesta Aatulle, yhteisellä kolehdilla os-
taisimme toimittajalle tietokoneiden perusoppaan.

{3Kiitosta Helsingin Sanomille
{3----------------------------

Helsingin Sanomat on yksi maamme suurista valtalehdistä, ja  siksi  onkin  ollut
ilo nähdä monesti asiantuntevaa tietotekniikkajournalismia ja  -uutisointia.  2.
kesäkuuta kerrottiin ulkomaiden uutisissa tietoverkkojen, eli  lähinnä  Interne-
tin, tuomista tiedon vapauksista Aasian  sensuurimaissa.  Hyväksi  vastapainoksi
niin  Ilta-Sanomien  kuin  Iltalehdenkin   lööppiuutisille   lapsipornosta   tai
järjestäytyneestä rikollisuudesta Helsingin Sanomissa julkaistu uutinen oli hil-
lityn asiallinen.

Alun perin The New York Timesin artikkelissa kerrottiin, kuinka esimerkiksi Kii-
na, Singapore ja Vietnam omalta osaltaan pelkäävät Internetiä mutta samalla myös
ymmärtävät, että sen hyödyt ovat suuremmat kuin  haitat.  Sananvapaus  voi  olla
kiusallinen piikki omassa maailmassaan eläneille hallituksille, mutta vastaavas-
ti se on pienempi  haitta  kuin  mahdollinen  kansalaisten  kyvyttömyys  käyttää
hyväkseen tietoverkkoja ja sitä mukaa palauttaa valtiolle ehkäpä  taloudellista-
kin hyötyä. Vapaa tiedonvälitys tulee murtamaan autoritaariset maat ja kumoamaan
sensuurin aivan uudella tavalla. Hallitusten mahdollisuudet Internetin rajoitta-
miseen ovat lähinnä vain puhelinlinjojen katkaiseminen ja yhteyksien keinotekoi-
nen hinnoittelu. Kiinassa esimerkiksi yhteysmaksujen korkeat hinnat estävät  mo-
nilta Internetissä surffaamisen.

Toinen mainio esimerkki Helsingin Sanomien hyvästä toimituslinjasta oli 23. tou-
kokuuta Talous-osuudessa julkaistu koko sivun artikkeli Japanilaisista  tietoko-
ne- ja ohjelmistovalmistajista.  Jukka  Hakalan  kirjoittama  artikkeli  tarjosi
hyvän näkymän niin japanilaiseen yhteiskuntaan kuin myös tietotekniikan tulevai-
suudennäkymiin. Kokonaisen sivun vallannut artikkeli raportoi  tekniikan  ongel-
mista, joiden juuret juontavat aina koulujärjestelmään ja yhteiskunnan malleihin
asti.

Artikkelin mukaan uusi suuntaus Japanissa tuntuu olevan  ohjelmistokehityksessä.
Aikaisemmin suuremmaksi osaksi laitteistojen tuotantoon panostaneet  suuryrityk-
set ovat joutuneet ottamaan lusikan kauniiseen käteensä ja panostamaan ohjelmis-
topuolen kehitykseen, kun pelkästä laitteistojen myynnistä on tullut  vaikeampaa
saada suuria voittoja. Ongelmaksi on vain muodostunut kyvykkäiden ja luovien ke-
hittelijöiden löytäminen. Vaikka suuryritykset ovat perustaneet massiivisia mul-
timedia- ja kehitysosastoja omiksi luovuustehtaikseen, ei haluttua  tulosta  ole
aina syntynyt. Syiksi on epäilty niin vanhahtavaa koulujärjestelmää, joka suosii
luovuuden sijaan ulkoa oppimista, kuin myös ennakkoluuloja japanilaisten  ohjel-
mien kyvykkyydestä. Asiakkaat uskovat yhä  amerikkalaisten  ohjelmien  paremmuu-
teen.


{3IBM osti Lotuksen
{3-----------------

Kun IBM tekee ostoksia, se yleensä herättää huomiota. Tällä kertaa IBM:n pääjoh-
taja Louis Gerstner käveli taskut noin 15 miljardia  markkaa  tyhjempinä,  mutta
yhtä ohjelmistovalmistajaa rikkaampana. IBM oli ostanut Lotuksen.

Pääsyy IBM:n ostoon lienee ollut Lotuksen  valmistama  ryhmätyöohjelmisto  Lotus
Notes, jonka avulla IBM voi tehostaa  jo  entisestään  ominaisuuksista  tihkuvaa
käyttöjärjestelmäänsä, OS/2:a, sulauttaa Notesin automaattisesti mukaan  suurem-
piin järjestelmiinsä tai rakentaa  sen  pohjalta  itselleen  aivan  uuden  verk-
kojärjestelmän. Teki IBM Notesilla sitten mitä tahansa, on varmaa, että Lotuksen
kaappaus on antanut ajattelemisen aihetta ainakin Microsoftin Bill Gatesille.

Microsoftin Windows '95 -käyttöjärjestelmän aikataulujen pettäessä yhä uudestaan
on OS/2 saanut yhä enemmän uusia ystäviä. Oheiskampanjat, TV- ja  lehtimainokset
ovat tarjouksin vauhdittaneet käyttöjärjestelmän leviämistä ja  nostaneet  IBM:n
takaisin kovaan kilpailuun PC-koneiden käyttöjärjestelmistä. Lotuksen  Notes-oh-
jelmiston ja innovatiivisen henkilökunnan hankkiminen  IBM:n  siipien  alle  voi
koitua taas uudeksi iskuksi Microsoftin kylkeen.

IBM:llä on nyt kovat avaimet käsissään. Se on yhtenä  osakkaana  PowerPC-projek-
teissa, valtaa yhä enemmän alaa ohjelmistopuolella ja omaa valtavat  taloudelli-
set resurssit omien innovaatioiden hyödyntämiseen.  Menestyksen  mukanaan  tuoma
positiivisempi imago auttaa ihmisiä myös unohtamaan vanhat "vain viisi minuuttia
ja huomaat tulleesi petetyksi" -sloganit ja luottamaan taas  kolmeen  kirjaimeen
80-luvun loppupuolelle tyypillisellä tavalla. 
