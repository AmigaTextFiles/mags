5
1
0 Esa_Heikkinen.IFF 31 35 *

{8Tulemme seuraavissa numeroissa esittelemään Sakun parissa aktiivisesti hääräile-
{8viä henkilöitä. Esa Heikkinen aloittaa sarjan. 




























{3                      Toimitus esittelyssä: Esa Heikkinen
{3                      -----------------------------------

Nimi:           Esa Heikkinen

Ikä:            25 vuotta

Ammatti:        Radio- ja TV-asentaja

Harrastukset:   Amiga, elektroniikka, hifi, videotouhut (videokirjasto,
                kotiteatteri, laserdiscit, omat elokuvat yms.), valokuvaus,
                kaikenlainen virittely...

Tehtävä:        Keski/Itä-Suomen koordinaattori
                Sakunetin perustaja/puuhamies

Tietokoneet:  - Amiga 3000; MC68030+68882/25MHz, 4 Mt Static Column FAST,
                2 Mt CHIP, kaksi Quantum 730 Mt SCSI-kiintolevyjä, Toshiba
                XM5201B SCSI CD-ROM (3.4x nopeus), Philips-monitori, kaksi
                video-digitoijaa (normaali/mv ja S-VHS/väri), sampleri,
                kirjoitin, teletext, modeemi, levyasemia, ParNet yms...

              - Commodore CDTV; MC68000/7MHz, 1 Mt CHIP, DMA CD-ROM,
                levyasema, hiiri ja joystick, ParNet yms...

Purkki:         Amiga Zone BBS, (958) 422 757, auki klo 21-04
                Sakunetin "kotipurkki", Keski/Itä-Suomen koordinaattori,
                PD-jakelua myös postitse (erittäin laaja valikoima).
 
Tietokoneilun aloitin joskus ammattikouluaikoina 1986 tai 1987, ostin  kaverilta
Commodore 64:n ja kasettiaseman. Sitä ennen olin  kyllä  opetellut  mm.  Basicia
paikallisen radioamatöörikerhon Apple III -konetta rassailemalla.  C64:n  kanssa
meni vuosi pari, jona aikana  kone  tuli  viritettyä  viimeisen  päälle  -  edes
käyttöjärjestelmä-ROMit eivät jääneet  rauhaan,  vaan  tilalle  tuli  koodailtua
vähän omaa...

Ensimmäisen Amigani (A500) hankin sitten keväällä 1988 - oli mahtava 512k  muis-
tiavaruus, huipputehokas MC68000/7 MHz, 4096 väriä, stereoääni ja ylpeä  omista-
ja! Paras hankinta pitkään aikaan. 3.5" korput maksoivat tuolloin  paikallisessa
liikkeessä 17 mk/kpl! Kone oli niin upea, että se piti ottaa jopa  kesälomareis-
sulle matkalaukkuun mukaan. Pari kuukautta meni, ennen kuin opin  tuntemaan  en-
simmäisen kaverin, jolla oli Amiga. Näin se sitten  hiljakseen  lähti,  ja  noin
vuoden päästä kone saikin jo tuplauksen muistiavaruuteensa ja toisen levyaseman.
Myös 24-neulainen kirjoitin arkinsyöttölaitteineen oli tärkeä hankinta.

Vuodet kuluivat, keväällä 1990 muutin puolison kanssa  yhteen,  mutta  Amiga  ei
silti jäänyt täysin unohduksiin. Joskus 1991 sain palkaksi modeemin eräälle fir-
malle tekemistäni radiomainoksista.  Jostakin  purkista  löysin  ohjeet,  kuinka
väsätä MFM-kiintolevy Amigaan (AHD), jolloin alkoikin kova rakentaminen  ja  oh-
jaimen/levyn metsästys. Parin  satasen  sijoituksella  sitten  hankittiin  5.25"
täyskorkea 20 Mt kiintolevy, MFM-ohjain ja tehokkaampi virtalähde.  Parin  illan
rakentelun, virittelyn ja ihmettelyn jälkeen oli Action Replay  -moduuli  saanut
kylkiäisekseen MFM-laajennuksen... Näin siirtyi Amiga  kiintolevyaikaan.  Levyk-
keeltähän se piti vielä bootata, mutta oli kuitenkin 20 megaa  tilaa  tallentaa,
ja kaikki toimi niin hurjan nopeasti verrattuna levykkeisiin.

Tuolloin perustin myös purkkini,  Amiga  Zone  BBS:n,  purkkisoftana  oli  JBBS.
Kickstartina oli vielä tuolloin versio 1.2. Pian laajeni AHD kahdella uudella 40
Mt asemalla. Molempia en saanut kuitenkaan toimimaan  yhtäaikaa.  Syksyllä  1992
vaihtui kone Amiga B2000:een. Tuli SCSI, autoboottaus, 1  Mt  CHIP  ja  KS  1.3!
Vauhti sen kuin kasvoi, ja koneessa riitti laajennettavuutta  aivan  eri  tavoin
kuin A500:lla.

Niinpä alkoikin sitten kova laajentelu. Ensin sai 40 Mt  kiintolevy  kylkiäisek-
seen 105 Mt aseman (Quantumeita kaikki tyynni!), sen jälkeen FAST-muistia 2  Mt.
(Eivät olleet valhetta ne puheet, että FAST-muistin lisäys nopeuttaa  konetta!!)
Ensin FAST-muistia oli 2 Mt, sitten 4 ja lopuksi täydet 8 Mt. Hankin myös  Brid-
geboard PC-emulaattorin (8088) ja siihen oman 20 Mt kiintolevyn. Vielä  yksi  40
Mt asemakin tuli hankittua Amiga-puolelle, joten parhaimmillaan pellin alla  hu-
risi kaikkiaan 4 kiintolevyä, tallennustilaa yhteensä 200 Mt. Kickstartkin siinä
päivittyi uudempaan (KS 2.04).

Maaliskussa 1994 sain tarjouksen halvoista  käytetyistä  MC68030-prosessoreista.
Niinpä aloin etsiä '030-turbon rakennusohjetta. Ohjetta en kyllä löytänyt, mutta
sen sijaan  sain  erittäin  mielenkiintoisen  tarjouksen  pikkuvikaisesta  Amiga
3000:sta. Jees... Kaverilla jo A3000 olikin ja olin käynyt kokeilemassa... Olisi
se aika jo minunkin. Joten kaikki likoon vain, ja armoton rahan kerääminen.  Pa-
rin viikon päästä homma oli selvä, ja koin  ensimmäistä  kertaa  moneen  vuoteen
Amigattoman viikon, kun vanha kone oli myyty ja odottelin  kuin  kuuta  nousevaa
A3000:n saapumista. (Oli aika rankka viikko, välillä otti jo  lujille,  ja  piti
käydä kaverin luona lievittämässä tuskaa.)

Vanhasta A2000:sta jätin 105 Mt levyn itselleni, koska A3000:ssa ei ollut ostet-
taessa kiintolevyä. Sitten koittikin jo 25.3, syntymäpäiväni muuten, kun  saapui
korea valkoinen paketti, jossa vihreällä luki Commodore A3000 25MHz... Kone  pa-
ketista, kiintolevy kiinni ja testaamaan. Purkkikin suorastaan lensi! Kavereille
printtailin SysInfolla nopeustietoja, joita he  vihreänä  lueskelivat...  Static
Column FASTin ansiosta kone onkin jonkin verran normaalia A3000:sta vikkelämpi.

Näin sitten kului kesä, ja alkusyksystä hankin CDTV:n, jolloin avautui  kokonaan
uusi maailma: CD-ROMit! Hidastahan se ParNetin kautta oli, mutta silti huomatta-
vasti nopeampaa kuin hakea tiedostoja FTP:ltä tai purkeista. Syksyllä sain töitä
paikallisesta tietokonefirmasta ja pääsin hankkimaan laajennuksia koneeseen. En-
siostos olikin enemmän levytilaa, ja päädyin hankkimaan Quantumin 730 Mt ja  540
Mt SCSI-asemat. Maaginen gigan raja rikkoontui ja nopeudet nousivat useisiin me-
gatavuihin sekunnissa. Yhtä lentoa..

Pari kuukautta myöhemmin vaihdoin 540 Mt aseman 730 Mt:ksi, eli  nyt  on  sitten
kaksi 730 Mt asemaa, saa nähdä koska  tila  loppuu..  Vielä  eivät  ole  tulleet
täyteen. CD-ROMkin tuli hankittua. Itse asiassa tarina oli sellainen, että enol-
la oli jäänyt ylimääräiseksi Toshiban 3.4x-asema, ei edes ehtinyt  asentaa  sitä
koneeseensa, kun oli jo päättänyt ostaa 4x-aseman. Otin koneen mukaan ja  lähdin
kokeilemaan asemaa. Eipä sitä voinut ostamattakaan jättää... Näin aukesi jälleen
uusia maailmoja nopean CD-ROMin ansiosta! Nyt olemmekin sitten nykyhetkessä.

Mitäpä tulevaisuudessa? Commodoren kaupan selviäminen vihdoin ja  viimein  antaa
uutta toivoa Amigan tarinan jatkumiselle. Niinpä tässä voi mitä todennäköisimmin
haudata huolen mahdollisesta koneen  vaihtamisesta  Amigan  katoamisen  pelossa.
Töissä ja muualla olen tutustunut mm. PC-koneisiin  hyvin  laajasti,  ja  tietoa
niistä on kertynyt todella paljon. (Korjaan  siis  työkseni  PC-koneita.)  Siitä
huolimatta ei ole tehnyt lainkaan mieli hankkia PC:tä, ja jos joskus tekee, niin
korkeintaan pelikoneeksi. Pelihimonkin voi tyydyttää lainaamalla töistä  konetta
viikonlopuksi. Hyötykäyttöön taas ei PC:tä tarvitse, kaiken saman tekee Amigalla
paljon kätevämmin ja helpommin. Niiden parissa kun päivät työskentelee, niin op-
pii hyvin nopeasti myös kaikki huonot puolet, joita kyllä riittää. Koneen  ylei-
syys Amigaan verrattuna ei siis enää paina, kun toimintavarmuus on mitä on. Ami-
gan toimintavarmuuteen taas olen erittäin tyytyväinen, koko  Amiga-urani  aikana
on kone ollut rikki ainoastaan kolme kertaa: 

 1. Amiga 500:sta hajosivat molemmat CIA:t kerralla (ukkonen tai joku...)
 2. Amiga 500:sta Agnuksen kannan juotokset piti juottaa uudelleen
 3. Amiga 3000:sta oli ostettaessa rikki Super DMAC -piiri
 
Amiga 2000:ssa ei ollut koskaan mitään vikaa, eikä myöskään ole ollut  A3000:ssa
piirin vaihtamisen jälkeen (piiri oli  kannalla  helposti  vaihdettavissa).  Eli
varsinkin pöytämallin Amigat ovat kiitettävän toimintavarmoja koneita: voit olla
99.5%:n varma, että kun laitat virrat päälle, kone myös toimii!

Mitä hankintoihin tulee, niin suunnitelmissa olisi vaikka mitä, mutta suuremmis-
ta mainittakoon kunnon SVGA-monitori A3000:n SVGA-liitäntään. Tämän jälkeen oli-
si mahdollisuus hankkia joku grafiikkakortti (EGS Spectrum yms). Myös MPEG-kort-
ti kiinnostaisi, sillä Toshiban CD-ROM tukee Video CD -formaattia, jolloin  elo-
kuvien katselu tulisi mahdolliseksi kuten CD32:lla. CDTV saattaa tulevaisuudessa
vaihtua CD32:ksi taikka A1200:ksi, avovaimo haluaisi A1200:n  pelikoneeksi,  kun
nykyisistä peleistä ja demoista niin moni on AGA:lle.

Esa Heikkinen 
