5
1*

{3                              Halpoja ja ilmaisia
{3                              -------------------

                                  Janne Siren


Testipenkissä on taas muutamia Amigan PD- ja shareware-pelejä. Kaikki  arvostel-
lut pelit on testattu neljän megatavun 32-bittisellä FAST-muistilla ja 68881-ma-
tikkalutikalla laajennetussa Amiga 1200:ssa ja ovat asennettavissa  kovalevylle.
Kunkin arvostelun lopussa mainitaan, moniajaako peli ja levitetäänkö sitä täysin
ilmaisena vaiko sharewarena.


{3Cave Flight
{3-----------

Pelaaja ohjaa pientä rakettia sokkelossa väistellen siellä liikkuvia  kappaleita
ja pyrkien samalla seuraavaan sokkeloon. Tätä toistuu Cave Flightissä 20  tasoa.
Tekijä kertoo ohjeissa tämän olevan ensimmäinen pelinsä, ja  näkyyhän  se.  Gra-
fiikka on todella yksinkertaista ja pelin ideakin varsin puuduttava. Mutta onhan
se ilmainen, toimii, vielä moniajaakin ja pääseehän siitä pois. 

{3        Cave Flight

        Tekijä:         Peter Whitlock

        Pelityyppi:     Toiminta
        Pelaajia:       1

        Yleisarvosana:  60%

   
{3Hyperdrive
{3----------

Pieni alus kiitää sivulta kuvatussa tunnelissa hurjaa vauhtia samalla kun pelaa-
ja yrittää ohjata  sitä,  ettei  se  törmäisi  vaihtelevan  korkuisiin  seiniin.
Käytännössä tässä on kiteytettynä Hyperdrive. Mukana on vielä mahdollisuus sama-
naikaiseen kaksinpeliin, mutta siinä kaikki. Toteutus on kohdallaan ja  pelatta-
vuus hyvä, joten kyllä tätä aikansa pelailee, ennen kuin kyllästyy.

Hyperdrive ei moniaja ja on ilmainen. 

{3        Hyperdrive

        Tekijä:         Mike J. Rawes

        Pelityyppi:     Toiminta
        Pelaajia:       1-2

        Yleisarvosana:  71%

  
{3Knights
{3-------

Kaksi ritaria viipeltää hirviöiden asuttamassa luolaverkostossa etsien timantte-
ja, taikasauvoja, kirjoja ja tuhoten kaikkea eteensä sattuvaa. Kumpaakin  miestä
ohjaa oma pelaajansa, joka katselee näkymiä suoraan ylhäältä ja samalla  vilkui-
lee, mitä vastustaja ruudun toisella laidalla tekee - ellei pelaajien väliin mo-
nitorin eteen ole kasattu jotain näköestettä.

Knights on siis kaksinpeli. Ennen itse pelin syövereihin  sukeltamista  pelaajat
valitsevat pelin voittamiseen vaadittavat asiat. Pelissä  on  monenlaisia  "etsi
sitä" tai "tuhoa tätä" -tehtäviä, ja kunkin tehtävän sisältöä voi vielä  tarkem-
min hioa. Kun tavoite on selvä, peli voi alkaa.

Ruutu on jaettu kahtia niin, että kumpikin pelaaja näkee kerrallaan yhden  vaih-
televan kokoisen huoneen luolaverkostosta - sen, jossa hänen  hahmonsa  parhail-
laan on. Ruudun alareunassa näkyvät pelaajien kantamat tavarat ja pieni  kartta.
Knightsin grafiikka on ilmaispeliksi todella  tyylikästä,  mutta  niin  vihreään
painottunutta, että hirviöt joskus katoavat taustaan ja ne huomaa vasta kun  ri-
tari jo makaa verilammikkona maassa.

Pelattavuus on kohdallaan niin näppäimistöllä kuin joystickillakin  pelattaessa.
Vain yhden nappulan käyttö sekä aseiden että muiden tavaroiden  käyttöön  vaatii
hieman totuttelua, mutta on silti toimivampi ratkaisu  kuin  se,  että  joutuisi
joystickin vatkaamisen lisäksi vielä käyttämään näppäimistöäkin.

Knights on mitä miellyttävintä ajanvietettä kahdelle, mutta jos jostain  pitäisi
valittaa, niin ajoittaisten pattitilanteiden syntymisestä.  Jos  pelaaja  sattuu
törmäämään hirviöön aloitusruudussaan, hirviö hakkaa hänet uudestaan heti  uuden
elämän alkaessa ja jatkaa tätä, kunnes toinen pelaaja tappaa  hirviön  tai  peli
keskeytetään.

Knights moniajaa ja on ilmainen. Kannattaa katsastaa. 

{3        Knights

        Tekijä:         Kalle Marjola

        Pelityyppi:     Toimintaseikkailu
        Pelaajia:       2

        Yleisarvosana:  88%

     
{3Megaworm
{3--------

Matopelejä on ollut kautta aikojen, hyviä ja huonoja. Megaworm sijoittuu  jonne-
kin hyvän ja huonon välimaastoon. Se on ulkoisesti varsin kaunis, mutta ei silti
pilattu liialla grafiikalla. Pelikentällä ohjataan muiden matopelien tavoin  ma-
toa, varotaan  törmäilemästä  seiniin,  noukitaan  värikkäitä  bonus-pillereitä,
joista tapahtuu kaikkea vänkää ja kerätään valkoisia pillereitä, jotta  päästään
seuraavalle tasolle.

Tältä osin kaikki on kunnossa. Mahdollisuutena  on  vielä  ottaa  kaksinpeli  ja
säätää pelin nopeutta, mutta pelattavuus klikkaa, ja hyvä  sellainen  kun  juuri
tällaisessa pelissä on tärkeintä. Joystick ei ole tarpeeksi herkkä  matojen  oh-
jailuun, ja yksinpelissäkin joutuu  näppäimistöltä  pelatessa  käyttämään  (mie-
lestäni) varsin epäonnistuneesti valittuja näppäimiä. Kaksinpelissä  toinen  pe-
laaja voi sentään pelata nuolinäppäimillä, mutta ei sekään paljoa lohduta.

Lisää pisteitä putoaa tekniikan puolelta. Peli ei nimittäin toimi A1200:ssa  il-
man näyttöemulaatioiden ja cachejen kanssa näpräilemistä,  puhumattakaan  siitä,
että se moniajaisi. Ei siis vieläkään DieserZugin voittanutta  (ks.  AmigaGuide-
SAKU #5, SAKU #7). 

{3        Megaworm

        Tekijä:         Kirk D'Souza

        Pelityyppi:     Matopeli
        Pelaajia:       1-2

        Yleisarvosana:  72%

   
{3Night Math Attack
{3-----------------

Opetusohjelmako? Huih! Night Math Attack on suunnattu ala-asteen tasoisille las-
kijoille matematiikan harjoitukseksi. Pelissä voidaan  harjoitella  plus-,  mii-
nus-, jako-, ja kertolaskuja. Laskulauseke näkyy ruudun ylälaidassa, ja  pelaaja
ohjaa helikopteria (joka on muuten napattu suoraan  AMOS-levykkeiden  sprite-ko-
koelmasta), jolla ammutaan ruudun vasemmassa reunassa olevia  vastausvaihtoehto-
ja. Peli on todella yksinkertainen ja ulkoisesti aika karu,  mutta  ei  hassumpi
tapa lapsille opetella matematiikan perusteita.

Night Math Attack ei moniaja. Se on sharewarea, ja rekisteröineet saavat englan-
ninkielistä oikeinkirjoitusta opettavan pelin (Spell Chopper). 

{3        Night Math Attack

        Tekijä: Chris Evans

        Pelityyppi:     Opetusohjelma
        Pelaajia:       1

        Yleisarvosana:  69%

  
{3ParaHemmot v1.00
{3----------------

ParaHemmot perustuu vanhaan C64-peliin nimeltään ParaTroopers. Pieni mies seisoo
suuren pyssyn kanssa maassa ja räiskii yläilmoista sankoin  joukoin  laskeutuvia
laskuvarjomiehiä. Jos ne pääsevät maahan, pyssymies lysähtää nurin verisenä lam-
mikkona.

Peli on naputeltu hieman kieli poskella, eikä siitä ilmeisesti ollut  tarkoitus-
kaan tulla kovin erikoinen. Ajanvietteenä sitä pelailee muutaman  vartin,  mutta
liian herkästi heiluva kanuuna ja ajoittaiset sekoilut pilaavat tunnelman.
ParaHemmot moniajaa ja on ilmainen. 

{3        ParaHemmot v1.00

        Tekijä:         K. Veijalainen

        Pelityyppi:     Räiskintä
        Pelaajia:       1

        Yleisarvosana:  59%





{3Popeye
{3------

Vapaaseen levitykseen julkaisemistaan C64-käännöksistä tuttu hollantilainen Big-
nonia on tehnyt Amiga-version Popeye-klassikosta. Popeye eli  Kippari  Kalle  on
lähes suora käännös Commodore 64:lle vuosia sitten  julkaistusta  samannimisestä
pelistä.

Popeye on sivusta kuvattu tasokiipeily. Pelissä on tarkoituksena  pelastaa  Olga
Burutuksen kynsistä keräämällä Olgan  tiputtelemia  esineitä  (tasosta  riippuen
sydämiä, nuotteja, jne.) tarvittava määrä. Pelikenttä mahtuu  yhdelle  ruudulle,
joka on jaettu useaan kerrokseen portailla ja tikapuilla. Portaiden tavoittamat-
tomissa kävelee Olga surullisena ja pudottelee Kippari Kallelle esineitä,  jotka
hänen pitää kerätä ajoissa, tai hän menettää yhden elämän.  Muita  vaaroja  ovat
ruudulla kiipeilevä Brutus ja ilkeä noita. Brutuksen voi hetkellisesti pysäyttää
mottaamalla häntä syötyään purkillisen pinaattia tai kahlitsemalla hänet esimer-
kiksi pudottamalla korin hänen niskaansa.

Käännös on alkuperäiselleen uskollinen, ja sitä voi halutessaan pelata myös hie-
man parannetuilla grafiikoilla. Äänet noudattelevat alkuperäisen linjoja ja  pe-
lattavuus on säilynyt. Popeye ei moniaja, kaatuu ajoittain käynnistettäessä  tai
poistuttaessa eikä toimi kunnolla AGA-koneissa hires-osoittimen ollessa  päällä,
mutta on silti erittäin hyvä ilmaispeliksi. 

{3        Popeye

        Tekijät:        Christian Blaha, Martin Heijgelaar ja Ard Joosse

        Pelityyppi:     Toiminta
        Pelaajia:       1-2

        Yleisarvosana:  85%

  
{3They Came From Outer Space
{3--------------------------

TCFOS:ssa pelaajan maassa liikuttelema tykki pyrkii tuhoamaan taivaalta tippuvat
alienit, ennen kuin ne saavuttavat maan pinnan tai tuhoavat kaikki pelaajan yllä
leijuvat  puolustusrakennelmat.  Kun  alienit  on  ammuttu,  voi  pelaaja  vielä
keräillä niiden jättämiä bonuspalleroita pisteiden toivossa. Grafiikka  on  ihan
hyvää, mutta muu toteutus jättääkin sitten toivomisen varaa. Noh, kyllähän  tämä
sentään moniajaa. 

{3        They Came From Outer Space

        Tekijä:         "Captain Copper"

        Pelityyppi:     Räiskintä
        Pelaajia:       1

        Yleisarvosana:  59%
