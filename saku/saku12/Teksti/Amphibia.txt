5
1
2 Amphibia.IFF 0 0*
 
{3                       Amphibia auttaa Sakun lukemisessa
{3                       ---------------------------------

                                  Lauri Aalto


Sakun nykyinen lukuohjelma on jo auttamattomasti jälkeenjäänyt, eikä  sen  alku-
peräinen suunnittelu salli kovinkaan radikaalia laajentamista. Koska lukuohjelma
kaikkine  rajoituksineen  oli  monille  kauhistus  mm.  kiinteiden  fonttien  ja
näyttötilojensa vuoksi, alkoi myöhemmin päätoimittajaksemme ajautunut Janne  Si-
ren koota Sakusta AmigaGuide-versiota, joka löysi pian kohdeyleisönsä hieman pi-
demmälle ehtineiden suomalais-amigistien keskuudesta. AmigaGuidekin  osoittautui
pidemmän päälle liian rajoittuneeksi - mm. kuvien saaminen  tekstin  sekaan  oli
käytännössä mahdotonta. Soppaan tuli aineksiaan lisäämään vielä  Antti  Vähä-Si-
pilä konvertoimalla AmigaGuide-Sakun HTML-kieliseksi World Wide  Web  -levitystä
varten.

Keitos oli siis valmis: Sakun levitysformaatteja oli useita, mikä koettiin  han-
kalaksi ja pidemmän päälle mahdottomaksi  ylläpitää.  Asiasta  heräsi  runsaasti
keskustelua eri foorumeilla, ehdotettiinpa TeX-formaattiin siirtymistäkin muiden
muassa. TeX olisi ainoastaan mahdollistanut  formaatin,  josta  olisi  helpommin
voinut konvertoida muihin levitysformaatteihin. Alkuperäistä ongelmaa sekään  ei
olisi poistanut, joten ideasta luovuttiin. HTML tuntui sopivimmalta lehtiformaa-
tilta: se sopisi kaikille, eikä sitä tarvitsisi konvertoida miksikään. Ongelmak-
si nousikin enää vain yksi seikka: sillä hetkellä ainoa HTML:ää ymmärtävä ohjel-
ma oli AMosaic, joka ei aivan pienimmissä  Amigoissa  pyörinyt  ja  isommissakin
huonosti, joten sen  käyttäminen  lehdenlukuohjelmaksi  ei  tullut  kysymykseen.
Heräsi ajatus oman HTML-lukijan tekemisestä.

Satoja kilotavuja suunnitelmatekstiä ehdittiin kirjoittaa, ennen  kuin  yhtäkään
tavua itse ohjelmakoodia oli kirjoitettu. Aki Laukkanen perusti silloin HTML-Sa-
ku-nimellä kulkeneelle projektille oman postituslistan Internetiin,  jossa  pro-
jektista innostuneet ydinhenkilöt jatkoivat keskusteluaan  ohjelman  rakenteesta
ja työnjaosta. Ohjelmaa päätettiin ruveta  rakentamaan  oliopohjaisena,  jolloin
työnjako ja laajennettavuus helpottuisivat.  Lisäksi  päätettiin,  että  ohjelma
olisi lähdekoodeineen vapaasti levitettävissä, jolloin kuka tahansa voisi  osal-
listua sen kehitystyöhön.

Jotta kehitystyössä ei silti tulisi tuhlattua aikaa tyhjänpäiväiseen, päätettiin
osioiden tekemisjärjestys priorisoida tarkkaan. Sakun lukemisessa  tarpeettomat,
monista muista HTML-lukijoista tutut ominaisuudet, kuten verkkotuki,  päätettiin
pudottaa tärkeysjärjestyksessä hännille. Tärkeintä on siis saada lukuohjelma Sa-
kulle, ei mitään yleispätevää web-browseria.

Mikäli nykyinen kehityssuunta  jatkuu,  pitäisi  Suomen  Amiga-käyttäjillä  olla
piakkoin siis aito HTML-lukija ilman massiivisia resurssivaatimuksia.

Kiinnostuneet  voivat   osallistua   projektiin   liittymällä   postituslistalle
lähettämällä  tilauspyynnön  sähköpostitse  osoitteeseen   htmlsaku-request@voi-
ma.jkl.fi.

Mutta mistä hatusta tuo nimi on vedetty? Monisäikeisen keskustelun  aikana  tuli
esille myös nimikysymys. Janne Siren heitti kehään villin idean -  ohjelman  ni-
meksi kelpaisi hyvin Amphibia. Mutta mistä moinen kumma sana tulee? Se on  lati-
nankielinen nimi sammakkoeläimille, ja koska sammakko on vakiintunut sattuneista
syistä Sakun tunnukseksi, nimi tuntui osuvalta. 

Jukka Aho on toiminut projektissa ahkerana ideanikkarina. Miehen tuorein luonnos
Amphibian ulkonäöstä on tällainen:



