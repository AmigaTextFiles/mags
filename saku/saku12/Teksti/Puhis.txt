5
1*

{3                                 Puhis puhisee
{3                                 -------------

Raikasta kevättä kaikki Amiga-käyttäjät!


{3Rakkaan ihmisen muistolle
{3-------------------------

Kerronpa aluksi ikävät uutiset, jotka onneksi eivät  ole  kovin  Saku-keskeisiä.
Äidinäitini Sirkka Jaskari kuoli 7.4. Marian sairaalassa sydämen vajaatoimintaan
ja keuhkopöhöön. Ihmettelet ehkä, miksi kerron sinulle näin  synkistä  asioista.
Haluan kunnioittaa rakkaan ihmisen muistoa ja  muistuttaa  ahkeroimisen  ilosta.
Teollistamisrahaston sihteerinä toiminut isoäitini oli  hyvin  ihmisystävällinen
ja tunnollinen ihminen, joskus ihan tuskastumiseen asti. Häntä ei  ehkä  mainita
historian tutkijoiden kirjoitelmissa, mutta aihetta ylpeyteen hänellä oli; kolme
ihmistä tarvittiin hänen tehtäviään hoitamaan, kun hän siirtyi  pois  teollista-
misrahastosta. 









(Jatkuu seuraavalla sivulla.)

    Mami elää muistoissani:

    Kristinusko on suuri                          EN
    lohduttaja jos vain                           OSAA
    jaksaa uskoa sen                             KUVI-
    ydinsanoman uskon                            TELLA
    riittävyydestä ja rakkauden          TOISTA NIIN IHANAA JA
    voimasta yli kaiken.                 HUOLEHTIVAISTA IHMISTÄ;
                                                 TAI-
    Mutta on meillä ainakin                      VAAS-
    tämä elämämme aikaa                          SA SI-
    rohkeasti kohdata toisemme                   NUSTA
    vajaivaisina ihmisinä,                       VAR-
    aidosti ilman turhia ja                      MAAN
    vahingollisia valheita,                      TEH-
    omina itseinämme!                            DÄÄN
                                                 YLIN
    Täytetään tyhjyys elämällä.                 ENKELI!

  
{3Kevätkokous onnistui
{3--------------------

Sitten valoisampiin asioihin. Yhdistys sai  vihdoin  aikaiseksi  kevätkokouksen,
joka pidettiin 1.4.1995 Heurekassa. Kivaa oli ja keskustelu  oli  vilkasta,  osa
suuremmista päätöksistä tosin saa odottaa syksyä. Oli kiva palata töihin  onnis-
tuneen kokouksen jäljiltä. Vuoropäällikköni tosin aprillasi minua ja väitti, et-
tei tilalleni sovittu duunari ollut näyttäynyt koko päivänä.  Hän  totesi,  että
nyt täytyy sitten laatia kirjallinen varoitus. :-)


{3IRC-kohtaaminen
{3---------------

22.4. järjestimme pienen palaverin Internet Relay Chatin kanavalla #saku, ja jo-
pa Veli-Matti Lintu osallistui Atlantin takaa keskusteluun. Valitettavasti  esi-
merkiksi Antti Vähä-Sipilä ja Jukka Aho eivät  ruuhkautuneiden  tietoliikenneyh-
teyksien vuoksi päässeet osallistumaan.


{3Sakun WWW-palvelun päähakemisto
{3-------------------------------

Heimo Laukkasen kanssa vilkaisimme, miltä Sakun World Wide Web -palvelu  näyttää
Macintoshin Netscapella. Sakulla on  Antti  Vähä-Sipilän  ylläpitämä  pääpalvelu
kahden eri koneen kautta saavutettavissa: 

    Sakun päähakemisto   <http://proffa.cc.tut.fi/~v150105/saku.html>

Tarkoituksena  on  myöhemmin  kaunistaa  sivuja  erilaisilla   ikoneilla.   Minä
ylläpidän esimerkiksi seuraavia WWW-sivuja: 

    Finland's Amiga Page      <http://www.helsinki.fi/~jaskari/amiga.html>
    HY:n kemian sivu          <http://www.helsinki.fi/~jaskari/kemia.html>
    tietokoneverkot ja opetus <http://www.helsinki.fi/~jaskari/tao.html>

Helsingin yliopiston Porthanian ATK-asemalla vilkuilimme myös laajempien yhteyk-
sien suuntaan katselemalla <http://directory.net>  URL:stä  verkon  kaupallisten
yrittäjien luetteloa...

Compu Café:ssa Eerikin- ja Annankadun kulmassa kävin myös NetScapen ääressä,  ja
ihmiset olivat innokkaina kyselemässä, miten pitkälle tuosta pääsee.  En  tiedä,
pilailtiinko kustannuksellani, mutta yritin auttaa erästä miestä löytämään  dra-
matist guild -nimistä yhdistystä New Yorkista.

Tietoverkot yhdistävät ihmisiä  uudella  tavalla  ja  tekevät  tiedonjakamisesta
hauskaa, mutta ongelmiakin on. Huomasin tämän yrittäessäni auttaa Juha Gröningiä
Hangosta saamaan Amiga 1200:llaan yhteyttä World Wide  Webiin.  Varsinkin  sove-
liaan verkkoyhteyden luomiseksi täytyy tietää monta asiaa. Juha  ehdottikin  mi-
nulle, että laadittaisiin Net-paketti, jossa olisi kaikki tarvittava Amigan kyt-
kemiseksi World Wide Webiin. Tästä riittääkin työsarkaa  monelle.  Täytyy  tosin
todeta, että isolla rahalla saa  palveluja,  kun  taas  harrastustoiminnalla  ei
välttämättä saa nopeita ja hienoja tuloksia, mutta jälki on halvempaa ja yhteis-
henkeä kasvattavaa. Ihmisten kiitollisuus säilyy pitkään.


{3Saku R-kioskilta
{3----------------

Timo Kämäräinen Kajaanista soitti  minulle  Kajaanista  29.4.  ja  kyseli  Sakun
perään. Hän esitti idean pahvikansiin pakatusta myynti-Sakusta, jota  myytäisiin
esimerkiksi R-kioskeissa. Periaatteessa lehtimyynti toimii hyvin yksinkertaises-
ti: myydyt lehdet tilitetään ja myymättömät  palautetaan.  Työtähän  tästä  toki
olisi, mutta organisoimallahan siitä on aina selvitty.


{3Vastuunkantajat
{3---------------

Keskinäisen yhteydenpidon avulla me Amigistit voimme saada paljon aikaan. Tulos-
ta on jo syntynyt, ja Pasi Kovanenkin lähetti intistä sähköiset terveiset ja oli
ihmeissään Sakun omasta kotisivusta verkossa. Yhdistyksemme kehittyy  koko  ajan
ja tarvitsee kaikkien panosta. Tiedät itse, mitä pystyt tekemään, joten taitoje-
si jakamiseksi varmaan kirjoitat Sakuun...

Kaikkiaan kulunut huhtikuu on ollut minulle hyvin kuluttava kuukausi, ja kun va-
litin töissäni Tikkurilan Carrolsissa stressaantumista  duunikaverilleni,  jonka
nimi nyt sattuu olemaan Vappu, hän antoi neuvon: "Ei sinun tarvitsisi  huolehtia
niin paljon..." Joten lähden tästä huolehtimaan vapustani.  Mukavaa  kevättä  ja
kesää.

Puheenjohtajanne,

Tomi Jaskari 
