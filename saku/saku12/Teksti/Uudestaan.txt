5
1*

{3                      Internet yhä uudestaan ja uudestaan
{3                      -----------------------------------

                                Heimo Laukkanen


Internet kiinnostaa medioita edelleen. Vaikka mediahumu onkin laskenut  skandaa-
lihakuisten juttujen osoittauduttua uutisankoiksi, Internet on yhä aina  silloin
tällöin aiheiden keskipisteenä.

Suomen ruotsinkielisen television, FST:n, tuottama, Jan-Erik Andelinin toimitta-
ma ja Stefan Randströmin  isännöimä  Talking  Heads  käsitteli  Internet-aihetta
20.3. tavalla, joka antaa uskoa parempaan tulevaisuuteen. 45:een minuuttiin  oli
mahdutettu tärkeitä huomioita ja asioita  niin  Internetin  kuin  sen  käytönkin
osalta. Vaikka asiat olivat suurilta osin samoja, joita  olemme  Sakun  artikke-
leissa käyneet läpi, oli positiivista huomata ensimmäinen TV-ohjelma, jossa  In-
ternet käsiteltiin sellaisena kuin se on: ei niinkään  minään  mystisenä  uutena
asiana, joka sekunnissa muuttaa maailman  uuteen  muotoon,  vaan  viestintäväli-
neenä, joka yhdistää tietokoneista tavalla  tai  toisella  kiinnostuneen  suuren
ryhmän ihmisiä.

Ohjelman vieraat, mm. lapsipornoskandaalissa  suurta  julkisuutta  saanut  Johan
Helsingius, kertoivat omia mielipiteitään ja ajatuksiaan  Internetistä.  Välillä
yritettiin tutustua suoraan Internetin tarjontaan, ja toisaalla taas  haastatel-
tiin Netin ahkeria käyttäjiä. Toimittajan johdatteleman studiokeskustelun aikana
tuli esiin monia mielenkiintoisia asioita aina Internetin etiikasta tietojen oi-
keellisuuteen sekä mahdolliseen maksullisuuteen  myöhemmässä  vaiheessa.  Varsin
perusteellisen tietopakkauksen pinnan alle jäi kuitenkin osittain piiloon  hyvin
tärkeä tieto: Internet tulee hukkumaan omaan tietoonsa. Tavalliset mediat  eivät
koskaan katoa, ehkä vain muovautuvat uuteen muotoon.  Edelleen  tarvitaan  niitä
ihmisiä, jotka seulovat maailman tietomäärästä sen,  minkä  he  uskovat  yleisöä
kiinnostavan. Uutistoimistot eivät niinkään joudu työttömiksi, pikemminkin päin-
vastoin. Kun Internetissä jokainen voi sanoa oman  mielipiteensä,  pohjautuu  se
sitten totuuksiin tai pelkkiin kuulopuheisiin, tarvitaan vastapainoksi vahvaa ja
varmistettua tietoa; tietoa, johon voidaan luottaa.

Johan Helsingius teki erinomaisen huomion kertoessaan tiedon etsinnästä.  Saatat
löytää etsimäsi tiedon muutamassa minuutissa, mutta samalla löydät toisen  kiin-
nostavan tiedon, jota seuraamalla saatat saada nopeasti kulumaan  viisikin  tun-
tia. Tässä onkin se tärkein pointti! Kun tietoa ei enää ole saatavilla vain  ra-
joitetusti, ennemminkin rajattomasti, ihmisten on opittava poimimaan  olennaisin
ja keskittymään tärkeimpään. Kyky löytää olennaisin tieto  taas  heikentyy  sitä
mukaa kuin verkko laajenee ja yhä useammat erilaiset ryhmät rupeavat  tarjoamaan
palvelujaan Internetin kautta. Isojen palvelimien, joiden tietoihin ja palvelui-
hin voidaan luottaa, merkitys tulee siis kasvamaan.  Tuhansien  tiedontarjoajien
myrskyssä tiedon etsijät takertuvat tuttuihin ja turvallisiin lähteisiin.

Tulevaisuus siis kertoo, miltä Internet näyttää muutamien vuosien kuluttua.  Ku-
ten Johan Helsingius sanoikin, Internetin tulevaisuuden ennustaminen yli  kahden
vuoden päähän on jokseenkin mahdotonta. Räjähdysmäinen  kasvuvauhti  ja  tulevat
mahdollisuudet esimerkiksi sähköisen rahan muodossa tekevät  Internetin  seuraa-
vista vuosista ennalta-arvaamattomia. Markkinoiden pyrkimykset  Internetin  suh-
teen ja palveluiden muuttaminen maksulliseksi tulevat määräämään suuren osan In-
ternetin tulevaisuudesta. Mikäli IBM ja muut suuret tietokonevalmistajat  jatka-
vat aikeitaan saattaa Internet yhä useamman tietokoneenkäyttäjän ulottuviin,  on
tulevaisuuden markkinoilla käsissään väline, jonka arvoa ei voida mitata. Tärkeä
kysymys kuitenkin on, tuleeko verkkoon tarpeeksi kiinnostavia palveluita,  jotka
tyydyttävät tavallisen kotikäyttäjän tarpeet. En usko, että tavallinen  koti-isä
jaksaa selata tuhansia viestejä päivässä löytääkseen häntä kiinnostavia uutisia.
Mikäli realistista vaihtoehtoa tavallisille medioille, kuten elektronisessa muo-
dossa olevaa reaalista sanomalehteä tai edes aikakausilehteä, ei tule,  Internet
ei saavuta sitä uudenlaisen mediavälineen tasoa, jolle sitä on villeimmissä aja-
tuksissa yritetty nostaa.

Erilaisilla elektronisilla kirjastopalveluilla tulee  sen  sijaan  aina  olemaan
hyvä menekki Internetissä. On huomattavasti mukavampaa  saada  haluamansa  tieto
suoraan omalle tietokoneelleen, kuin yrittää kopioda sitä paikallisen  kirjaston
hakuteoksista. Vaikka suurista kirjastopalveluista joutuisi muutaman markan mak-
samaankin, uskon, että niille on käyttöä. Verkkoon  voidaan  tuoda  niin  paljon
tietoa, ettei normaaleissa olosuhteissa tavallisilla  käyttäjillä  olisi  mitään
realistisia mahdollisuuksia päästä siihen käsiksi ilman luonnottomia ponnistelu-
ja tiedon löytämiseksi. Tiedot voidaan vielä joustavasti  koota  hypertekstilin-
keillä niin aihepiireittäin kuin vaikka aakkosittain sopivaan järjestykseen. Ku-
ka jaksaa enää tutkia kirjoja, joiden viittauksia saattaa joutua etsimään  eril-
lisistä sanakirjoista, kun hypertekstimuodossa olevassa tietueessa  voi  jousta-
vasti saada itse sanaa tai kuvaa painamalla selityksen lähes asialle kuin asial-
le? Odottakaamme siis innolla elektronisen rahan maahantuloa ja  suurten  tieto-
ja sanakirjojen julkaisijoiden siirtymistä Internetiin.

Vaikka ajatus jättimäisestä, lähes kaiken mahdollisen  perustiedon  käsittävästä
tietueesta tuntuu kutkuttavalta, se on toisaalta täysin  mahdollinen.  Muutamien
kymmenien teratavujen järjestelmä tarjoaisi käyttäjilleen luettavaa  vuosikymme-
niksi. Yhdestä osoitteesta saisit kaiken sen tiedon, jota varten olet normaalis-
ti lähtenyt kävelylenkille paikalliseen kirjastoon. Muutamien markkojen  minuut-
tihintaa vastaan saisit kerättyä jättimäisistä tietueista juuri ne tiedot, jotka
sinua kiinnostavat. Parhaassa tapauksessa saisit muutamassa minuutissa parin ko-
pion hinnalla itsellesi kaiken sen, minkä keräämiseen joutuisit muuten  kulutta-
maan kirjastossa tuntikausia. Pahimmassa tapauksessa hukkuisit jättimäiseen tie-
tomäärään ja keräisit mukaasi myös paljon turhaa tietoa.

Kuten  Johan  Helsingius  Talking  Heads  -ohjelmassa  sanoikin,   Internet   on
jättimäisine tietomäärineen yksi kaaosta lisäävä tekijä. Tämä  tekeekin  suuret,
järjestelmälliset tietopalvelimet, aikauslehdet ja uutisjärjestelmät  tarpeelli-
seksi nyt ja myös tulevaisuudessa.  Tietokaaoksen  keskellä  ihmiset  takertuvat
niihin, jotka tarjoavat järjestelmällisyyttä ja tuttuja rakenteita,  joiden  mu-
kaan asiat toimivat.

Vanhan sananlaskun mukaan tieto on valtaa. Sananlasku pätee yhä, vaikkakin  rin-
nalle on noussut vähintään yhtä tärkeäksi tekijäksi  kyky  etsiä  tietoa.  Koska
tämänhetkisessä maailmassa ei ole enää luonnollisesti mahdollista olla uomo uni-
versale, eräänlainen yleisnero kaikessa, on pikkutarkan tiedon  omaksumisen  si-
jaan hyödyllisempää osata löytää oikeat tiedot tarvittaessa. Tietoa  etsittäessä
Internet on monissa tapauksissa erinomainen apuväline, ellei jopa ratkaisu.

Tulevaisuudessa Internetin osaaminen on valtaa. 
