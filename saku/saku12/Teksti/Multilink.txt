5
1*

{3                                   Multilink
{3                                   ---------

                                  Lauri Aalto


Internet jatkaa laajenemistaan, tällä kertaa  tavallisiin  koti-Amigoihin.  Ezra
Storyn Multilink-ohjelmisto mahdollistaa helpon kytkeytymisen  Internetiin,  oh-
jelmiston lisäksi tarvitaan ainoastaan modeemiyhteys UNIX-koneeseen.

Ohjelma emuloi sekä Commodoren AS225r2- että kotimaista AmiTCP-pinoa, joten  ky-
seisille pinoille käännetyt ohjelmat toimivat suoraan Multilinkin  kanssa.  Enää
ei tarvitse tuskastella erittäin epäyhteensopivan DNetin kanssa (ks. Saku  #10).
Koska emulointi hoidetaan suhteellisen korkealla tasolla,  ei  samassa  koneessa
voi olla AS225r2/AmiTCP ja Multilink toimimassa samanaikaisesti.

Itse ohjelma koostuu kahdesta osasta,  yksi  siis  yhteyden  kumpaankin  päähän.
UNIX-puolen kääntämisen pitäisi onnistua noviisiltakin helposti  muutamassa  mi-
nuutissa. Ohjelmiston kehitystyössä on erityisesti panostettu yhteensopivuuteen,
ja se näkyy: ohjelma kääntyy suoraan ilman massiivisia virittelemistä useimmissa
UNIXeissa. Amiga-puolen kuntoonsaamiseen tarvitaan vain hieman manuaalien  luke-
mista ja konfiguroimista.

Ennen Multilinkin käynnistämistä kirjoittaudutaan millä tahansa terminaaliohjel-
malla UNIX-tunnukselle ja poistutaan terminaaliohjelmasta. Amiga-Multilink käyn-
nistää  itse  UNIX-Multilinkin,  muutaman  sekunnin  kuluttua   käynnistymisestä
pitäisi yhteyden olla valmis ja käyttäjä voi aloittaa täysipainoisen  verkkoilun
Amigallaan.

Halutessaan käyttäjä voi myös asentaa omia palveluitaan muun maailman  tarjolle.
Koska Multilink "varastaa" isäntäkoneen IP-osoitteen, ei  monien  palvelinohjel-
mistojen asentaminen silti onnistu, koska vastaava palvelu pyörii  jo  isäntäko-
neen vastaavassa portissa tai käyttäjällä ei ole isäntäkoneeseen root-oikeuksia,
joita ilman ei useimpiin portteihin pääse käsiksi. Ainoa ratkaisu kaikkien  pal-
velimien mahdollistamiseksi on oman IP-osoitteen hankkiminen, jolloin  Multilin-
kiä ei enää tarvita.

Ohjelmasta löytyy myös suppea  ARexx-tuki,  jonka  komennoilla  voidaan  listata
avoimia ulkoliikenneyhteyksiä, sulkea niitä ja poistua ohjelmasta. Suppeudestaan
huolimatta ohjelman nykyisten versioiden ARexx-tuessa on pari pikku bugia, jotka
voivat lukita koko Multilinkin. Ongelmat eivät kuitenkaan  ole  vakavia,  ja  ne
voidaan kiertää. Yleisesti ottaen ohjelmassa on vähän bugeja, ja nekin vähenevät
koko ajan kehitystyön jatkuessa.

Multilink on sharewarea, ja rekisteröinti maksaa 25 dollaria, eli hinta on halpa
laatuun nähden. Täysin toimivan tutustumisversion voi imuroida vaikkapa Aminetin
comm/net-hakemistosta     tai      World      Wide      Webistä      osoitteesta
<http://www.hut.fi/~oahvenla/MLink/>. 
