5
1*

{3                       Satan - tietoverkkojen reiänetsijä
{3                       ----------------------------------

                                  Lauri Aalto


Satan ei tässä yhteydessä tarkoita Saatanaa eikä kyse ole muutenkaan uskonnosta,
vaan kyseessä on akronyymi sanoista Security Administrator  Tool  for  Analyzing
Networks. Kyseessä on jonkin aikaa sitten vapaaseen levitykseen  ilmestynyt  oh-
jelmistopaketti, joka pyrkii löytämään mahdollisia  turvallisuusreikiä  Interne-
tiin kytketyistä UNIX-koneista.

Satan toimii tutkimalla tietokoneita eri verkkoporttien lävitse keräten  kaikkea
mahdollista tietoa mahdollisista asetus- tai muista  virheistä.  Ohjelmisto  luo
tahallisesti häiriöitä kohdekoneisiin lähettelemällä data-paketteja eri porttei-
hin ja analysoi saamansa vastaukset.

Ohjelmiston käyttö on päällisin  puolin  helppoa;  erinäiset  Perl-ohjetiedostot
hoitavat likaiset työn ja luovat tuloksista HTML-dokumentteja, joita voi  sitten
tutkiskella mielilukijallaan. Aivan joka pojan leikkikalu Satan ei silti  ole  -
sen käyttö vaatii UNIX-koneelta roimasti  prosessoritehoa  ja  muistiakin  kuluu
kymmeniä megatavuja. Lisäksi tarvitaan root-  eli  ylläpito-oikeudet  koneeseen.
AmigaOS:ssa ei Satan siis pyöri.

Satanin hyöty on muutenkin varsin kyseenalaista - kaikki sen mahdollisesti  pal-
jastamat turvallisuusreiät ovat jo ennestään  tuttuja  osaaville  tietoturvalli-
suustyöntekijöille. Ohjelmistopaketti lisääkin siis lähinnä  vain  aloittelevien
hakkereiden tietoisuutta turvallisuusrei'istä ja mahdollistaa tunkeutumiset pal-
velimiin, joiden turvavastaava on joko  ammattitaidoton  tai  sellaista  ei  ole
lainkaan.

Satanin haitat ovatkin juuri siksi suuria, koska suurimmassa osassa  Internetiin
kytketyistä koneista on varsin kevyet turvajärjestelyt, jolloin  Satanin  tuoman
lisätiedon avulla kokemattomampikin krakkeri voi murtautua tietojärjestelmään.

Mutta voipa ohjelmistosta olla jotain hyötyäkin osaavallekin ylläpitohenkilökun-
nalle: esimerkiksi tiedot verkkoon luvattomasti kytketyistä  tietokoneista  saa-
daan näppärästi parin hypertekstilinkin takaa, tai voidaan tehdä pikaisesti  ti-
lastot alaverkon käyttöjärjestelmäjakautumasta.

Lisää   tietoa   itse    ohjelmiston    lisäksi    löytyy    mm.    hakemistosta
<ftp://ftp.luth.se/pub/unix/security/>. 
