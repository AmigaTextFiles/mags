5
1
2 MBD_1.IFF 109 5
3 MBD_2.IFF 141 80
5 MBD_3.IFF 8 0*

{3                            Internet Movie Database
{3                            -----------------------

                                 Esa Heikkinen


Hiljattain selaillessani nic.funet.fi-arkiston tiedostoja löysin puolivahingossa
todella mainion tietokannan elokuvista. Alan harrastaja kun olen,  niin  tokihan
se piti heti imuroida itselle. Hommaa siinä olikin, sillä  gnuzipillä  pakattuja
tiedostoja riitti pitkälti toistakymmentä megaa - mutta hankinta oli vaivan  ar-
voinen!

Internet Movie Database on hyvin laaja elokuvatietokanta, jota ylläpitävät  muu-
tamat kymmenet henkilöt usenetin välityksellä.  Tietokanta  koostuu  tyypeittäin
luokitelluista listatiedostoista, joita ylläpitävät tietyt henkilöt. Yksi  ryhmä
huolehtii näyttelijälistasta,  toinen  ohjaajalistasta,  kolmas  elokuvalistasta
jne. Tietokanta on täysin vapaasti levitettävissä ja löytyy monilta FTP-palveli-
milta, lähin lienee mainitsemani nic.funet.fi. Ohjelmat  tietokannan  ylläpitoon
ja käyttöön löytyvät UNIXille, Amigalle ja  PC:lle.  Tällä  hetkellä  tietokanta
käsittää yli 45000 elokuvaa ja laajenee jatkuvasti. Käyttövalmiiksi  asennettuna
Movie Database vie levytilaa yli 30 megatavua.


{3Hallintaohjelma
{3---------------

Hallintaohjelma MovieMUI on, kuten nimikin jo kertoo,  Magic  User  Interfacelle
tehty sovellus. Ohjelmaa voi kutsua normaalisti joko ikonilla  Workbenchistä  ja
käytellä graafisesti, tai  käyttää  sitä  haluamastaan  ohjelmasta  ARexx-portin
kautta. Sovellus on melko raskas, joten tämä vaatii konetehoa jos  mielii,  että
haut toimivat nopeasti (käsiteltävää tietoa on paljon).

Ensimmäiseksi asennetaan kiintolevylle hallintaohjelma. Sen jälkeen puretaan it-
se tiedostot lists-hakemistoon. Tiedostot ovat  tekstimuotoisia  listoja,  joita
voi vallan mainiosti selailla ilman ohjelmaakin.  Kun  hallintaohjelma  käynnis-
tetään ensi kertaa, tulee ilmoitus, ettei tietokantaa ole luotu. Maintenance-va-
likosta voidaan käynnistää tietokannan luonti, jolloin ohjelma laatii  varsinai-
sen tietokannan listatiedostoista. Tällä tavoin haku  toimii  huomattavasti  no-
peammin, kun tieto on ohjelmalle  sopivammassa  muodossa  kiintolevyllä.  Luonti
kestää tovin, omalla A3000:llani noin puoli tuntia. Tietokantaa luodessa  täytyy
olla noin 70 megaa vapaata levytilaa. Luonnin päätyttyä voi lists-hakemiston ha-
lutessaan tyhjentää, mutta listoja ei pidä silti hävittää, sillä niitä tarvitaan
myöhemmin tietokantaa ylläpidettäessä!


{3Käyttö
{3------

Kun tietokanta on luotu, tulee näkyviin MovieMUI:n pääikkuna, josta haut  suori-
tetaan. Alhaalla olevalle riville kirjoitetaan haettava asia, ja rivin  vieressä
on painike, josta valitaan haettavan asian laatu (elokuva, näyttelijä,  ohjaaja,
tuottaja...).  Hakuehtoja  voi  halutessaan   antaa   useita,   jolloin   mukaan
hyväksytään vain sellaiset löydöt, joissa kaikki annetut hakuehdot pitävät paik-
kansa.




























Esimerkiksi antamalla ehdoiksi "Spielberg, Steven"  -  Director  ja  "Spielberg,
Steven" - Producer, saadaan lista elokuvista, joissa Steven  Spielberg  on  sekä
ohjaaja että tuottaja. Tästä löydettyjen listasta voi sitten hiirellä valita ha-
luamansa elokuvan, jolloin ohjelma kokoaa elokuvasta  niin  paljon  tietoa  kuin
löytää. Tiettyä elokuvaa  etsittäessä  täytyy  tietää  elokuvan  valmistusvuosi,
mikäli haluaa tiedot nopeasti näkyville. Vuosi annetaan nimen perään  sulkeissa.
Mikäli nimi sisältää esimerkiksi sanan "The", liitetään se yleensä nimen perään,
ei sitä ennen. "The  Fugitive"  (Takaa-ajettu)  syötetään  siis  "Fugitive,  The
(1993)", jolloin tiedot löytyvät suoraan.

Jos vuosilukua tai täydellistä nimeä ei ole tiedossa, voidaan antaa  hakuehdoksi
nimi tai sen osa ilman vuosilukua. Tällä tavoin voi myös menetellä,  jos  haluaa
esiin saman elokuvan jatko-osat. Tämän jälkeen suoritetaan substring-haku,  jol-
loin kaikki nimet, joissa esiintyy annettu hakusana, hyväksytään. Tämänkaltainen
haku kestää jonkin verran kauemmin kuin suora tietojen haku. Haun jälkeen löydöt
listataan, ja tästä listasta voi sitten valita haluamansa:


















Kun tiedot on löydetty jotakin edellisistä keinoista käyttäen, avautuu iso ikku-
na, jossa tietoja voi tutkiskella. Ikkuna on kaksiosainen: yläosassa ovat eloku-
van perustiedot kuten nimi, tuottaja, väri- ja ääniraitatiedot,  ikärajat,  kes-
toaika, jakelukanavat, luokittelu, arvostelu, aka-nimet, filmitiedot, aspect-ra-
tio yms. tietoa vaihteleva määrä. Alaosassa taas näytetään  ikkunan  keskiosassa
olevan painikkeen tilasta riippuen erilaisia tietoja. Sekä ylä-  että  alaosalla
on omat liukusäätimet, joilla tietoa voi selata: yleensä sitä tulee niin paljon,
ettei kaikki mahdu kerralla näkyviin.

Ikkunan alaosan näyttöä voi siis vaihtaa keskellä olevasta painikkeesta. Normaa-
litilassa näytetään "Cast & Crew", eli elokuvan tekemisessä mukana olleiden hen-
kilöiden nimiä (kuten lopputeksteissä). Toinen  vaihtoehto  on  "Plot  Summary",
jolloin näkyviin tulee kuvailuja elokuvasta, vastaavia kuin esimerkiksi videoka-
setin takakannessa. Kuvailuja voi olla yhdestä elokuvasta  useitakin,  eri  hen-
kilöiden tekeminä. Kolmas vaihtoehto on "Goofs". Tässä tilassa näkyvät  sekalai-
set tiedot, kuten Goofs (mokia/bugeja leffoissa), Quotes  (lainauksia),  Soundt-
racks (musiikit), elokuvaan liittyviä tag-rivejä ja kaikkea  muuta,  esimerkiksi
erilaisia taustatietoja liittyen elokuvaan. Jos elokuva on jonkin osan jatko-osa
tai elokuvalle on jatko-osia, on siitäkin maininta.

Aivan alhaalla on kolme painiketta, joista näkyvillä olevat tiedot voi  mm.  tu-
lostaa taikka tallentaa tiedostoon. Tässä vaiheessa  tietojen  todellinen  määrä
vasta paljastuu. Tallentamalla esimerkiksi elokuvasta "Terminator  II"  saatavat
tiedot, muodostuu niistä yli 20 kt tiedosto!

Näkyvillä olevat tiedot toimivat  kuten  hyperteksti,  eli  esimerkiksi  näytte-
lijäluettelosta voi klikata hiirellä nimen kohdalla, jolloin haetaan ko. näytte-
lijää koskevat tiedot. Edelleen näyttelijän tiedoissa listataan mm. muita eloku-
via joissa hän esiintyy, ja tästä listasta voikin jo sitten hypätä kokonaan toi-
seen elokuvaan. Tällä tavoin voi seikkailla elokuvien mielenkiintoisessa  maail-
massa rajattomasti.
































{3Päivitys
{3--------

Internet Movie Databasesta tekee erikoisen sen päivitettävyys. Monenlaisia  tie-
tokantojahan on saatavana mm. CD-ROMeilla, mutta ne vanhentuvat hyvin  nopeasti.
Sen sijaan Internet Movie Databaseen päivitystiedostot valmistuvat  kerran  vii-
kossa. Tietoja kerää iso joukko ylläpitäjiä, ja kuka tahansa Internetin käyttäjä
voi ilmoittaa mukaan tietokannasta puuttuvia tietoja.

Koko tietokantaa ei tarvitse imuroida uudelleen, vaan riittää kun ottaa viikoit-
taiset diff-tiedostot ja ApplyDiffs-apuohjelman, joka  tekee  diff-  tiedostojen
osoittamat muutokset suoraan list-tiedostoihin. Tämän vuoksi list-tiedostoja  ei
siis saa kadottaa. Tulevaisuuden MovieMUI-versioissa  puhutaan  mahdollisuudesta
käsitellä diff-tiedostot suoraan hallintaohjelmasta, jolloin list-tiedostoja  ei
välttämättä tarvita, ja yksi työvaihe jää välistä pois.


{3Kuinka laaja?
{3-------------

Aiemmin mainitsin jo tietokannan viemän levytilan, mutta se ei kerro  paljoakaan
tietokannan laajuudesta. CD-ROM-tietokantoihin tottuneesta 30 megaa saattaa kuu-
lostaa pieneltä, mutta täytyy muistaa, että tuo 30 megaa  on  tiukkaan  pakattua
tekstitietoa, eikä mukana ole valokuvia tms. ylimääräistä. Tietoa on  siis  kai-
kenkaikkiaankin paljon, ja lisää tulee jatkuvasti. Tätä  kirjoitettaessa  tieto-
kanta sisältää tietoa seuraavasti: 

- Näyttelijöitä              78591 kpl
- Näyttelijättäriä           43395 kpl
- Elokuvia                   45482 kpl
- Ohjaajia                   10235 kpl
- Kirjoittajia               12657 kpl
- Leikkaajia                  3520 kpl
- Kuvaajia                    3902 kpl
- Säveltäjiä                  4486 kpl
- Pukusuunnittelijoita        1725 kpl
- Tuottajia                   5548 kpl
- Ikärajatietoja              4450 elokuvasta
- Väritiedot                 13434 elokuvasta
- Maatiedot                   1382 elokuvasta
- Lopputekst. erikoisuudet     144 elokuvasta
- Luokittelut                 4357 elokuvasta
- Paikkatiedot (locations)     831 elokuvasta
- Sekalaista                  8392 elokuvasta
- Bugeja/mokia                 298 elokuvasta
- Lainauksia                   533 elokuvasta
- Taustatietoja                896 elokuvasta
- Kuvailu                     4310 elokuvasta
- Arvostelut                  6465 elokuvasta
- Ensi-iltapäivämäärät        2071 elokuvasta
- Kestoajat                   4202 elokuvasta
- Ääniraitatiedot             7026 elokuvasta
- Elokuvamusiikkitiedot        395 elokuvasta
- Tag-rivejä                   456 elokuvasta
- Teknistä tietoa              431 elokuvasta
- Aka-nimiä                   6551 kpl
- Biografioita                8893 kpl
- Director trivia               40 kpl
- Tuotantofirmoja             7132 kpl
- Tuotantosuunnittelijoita    1754 kpl

{3Mistä löytyy?
{3-------------

Lähin FTP-palvelin, josta elokuvatietokanta löytyy, lienee  nic.funet.fi.  Hake-
mistosta pub/culture/tv+film/database löytyvät list-tiedostot gnuzipillä  pakat-
tuna, ja edellisen alihakemistoista löytyy mm. tarvittavat ohjelmat ja diff-tie-
dostot päivittämistä varten.  Hallintaohjelma  Amigalle  löytyy  alihakemistosta
tools, tiedoston nimi imdb3_1_Amiga.lha.  Tarkempia  ohjeita  ja  FTP-palvelimia
löytää tutkimalla imuroituja list-tiedostoja (jokaisen alussa on kerrottu, miten
homma pelaa).

Mikäli et omaa Internet-oikeuksia, voit hakea tiedostot Amiga Zonelta.  Hakemis-
tosta "Movie Database" löydät kaiken tarvittavan, ja edellisen  alihakemistoista
löytyvät sitten ohjelmat sekä diff-tiedostot, aivan kuten Internetissäkin.  Tie-
dostot saa myös postitse levykkeellä, ellet omista modeemia. Kunhan vain  soitat
ja kyselet tarkemmat ohjeet täältä Itä-Suomen kerhoherralta. Amiga Zonen  numero
on (958) 422 757, purkki on päällä klo 21-04, muuna aikana voi  sitten  soitella
puhelimella...


{3Laitteistovaatimukset
{3--------------------- 

- Kickstart 2.0 tai uudempi
- Magic User Interface (MUI), ei tarvitse olla rekisteröity
- 30 Mt levytilaa, asennusvaiheessa oltava noin 70 megatavua
- Vähintään 2 Mt keskusmuistia (RAM)
- Tehokas kone ja nopea kiintolevy olisi suotavaa, sillä sovellus
  on raskas eikä pyöri koskaan liian nopeasti.

Mikäli et omista jotakin edellisistä, voit kuitenkin käväistä selailemassa  tie-
tokantaa Amiga Zonella online-doorina. Ohjelmiston mukana tuli nimittäin  ARexx-
doori TechnoBBS:lle, mutta se ei sellaisenaan ole kovin  käyttökelpoinen,  joten
olen tekemässä vastaavaa itse. Palvelu ei siis ole aivan vielä  käytössä,  mutta
lähiaikoina tulee, kunhan aikataulu antaa periksi. Samalla voit tutustua  uuteen
mainioon Saku-viestiverkkoomme (Sakunet) - tule mukaan mielenkiintoisiin keskus-
teluihin! 
