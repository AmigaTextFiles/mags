5
1*

{3                                   Esikatsaus
{3                                   ----------

                                  Janne Siren


Tällä uudella palstalla käydään lyhyesti läpi juuri ilmestyneiden tai  pian  il-
mestyvien pelien (joita ei vielä ole arvosteltu Sakussa) esittelyversioita. Tus-
kin olen Alien Breed 3D:n esittelyversion hakkaamiseltani kerinnyt muita  demoja
kokeilemaan, mutta tässä kokemuksiani sentään muutamasta. Tämän palstan  ei  ole
tarkoitus olla yksinoikeuteni, joten myös teidän muiden kokemuksia  esittelyver-
sioista kaivataan. Ja keksikääpä palstalle jokin nykyistä repäisevämpi nimi!


{3Bubble and Squeak
{3-----------------

Taas tasohyppely. Audiogenicsin Bubble and Squeakin esittelyversiossa  on  neljä
tasoa hypittävänä. Ulkoisesti peli on varsin kaunis ja  pelattavuuskin  on  ihan
kohdallaan. Ehkä tämä tuntuisi CD32:n ristiohjaimella, jota peli muuten  erityi-
sesti tukee, vieläkin paremmalta - näitä kun on tottunut pelaamaan Nintendolla.

Bubble and Squeakissa ohjataan pientä ja - kuinkas muuten - söpöä isopäistä pik-
kupoikaa Bubblea, jonka tehtävänä on saattaa ihmeellisen näköinen  Squeak  tason
läpi. Tasot vierivät pehmeästi joka suuntaan ja jatkuvat  myös  korkealle  ylös.
Bubble hyppii, pomppii, ampuu tähtiä ja keräilee kaikenlaisia bonuspaloja matkan
varrelta. Ei hassumpaa, vaan ei kovin omaperäistäkään. 


{3Kingpin
{3-------

Eikö Team 17 koskaan lepää? Nytkin heiltä on tulossa vaikka millainen liuta laa-
dukkaita pelejä, Alien Breed 3D:stä nyt puhumattakaan. Noh, en minä ainakaan va-
lita!

Kingpin on harvemmin nähdyn pelityypin edustaja, nimittäin keilailupeli. Esitte-
lyversiossa ei ole kaikkia pelin moninaisuuksia (kuten monen  painoisia  palloja
ja muita alan hienouksia), mutta itse pelaaminen lienee lopullisen version  kal-
taista: ensin ohjataan sivusuunnassa pelaaja sopivaan kohtaan, sitten  säädetään
heittovoimakkuus ja lopulta painetaan joystickin namiskaa ja päästetään se irti,
kun pelaajan eteen ilmestynyt heiluri on sopivassa kulmassa. Pallo  lähtee  mat-
kaan  ja  kuvakulma  siirtyy  lähemmäksi  keiloja,  ja  heiton   lopputulos   on
nähtävissä. Toimiva, kaunis kokonaisuus ja keilojen perusteellinen animointi an-
saitsee kunniamaininnan, mutta tuskin tämä silti jaksaa suurta yleisöä  kiinnos-
taa.
