5
1*

{3                      Sakun oma PD- ja shareware-kirjasto
{3                      -----------------------------------

                                Heimo Laukkanen


Kun viime Sakussa päätoimittaja ehti tuskailla ajan  riittämättömyyttä  lehdessä
esiteltyjen, vapaasti levitettävien, PD- ja shareware-pelien kopioimiseen  luki-
joille, on Saku viimeinkin saanut aikaan oman PD- ja shareware-ohjelmakirjaston-
sa, jonka tarkoituksena on palvella kaikkia Amiga-käyttäjiä.

Alusta lähtien pyrimme tarjoamaan lukijoillemme ainakin ne vapaalevitteiset  oh-
jelmat, jotka esitellään ja mainitaan lehdessä. Tulevaisuudessa pyrimme  saamaan
mahdollisuuksien mukaan parhaimmat ja käytännöllisimmät ilmaislevitteiset ohjel-
mat teidän kaikkien ulottuville. Olemme jo tehneet  sopimukset  muutaman  suuren
BBS-järjestelmän kanssa, ja näiden järjestelmien muutamien gigatavujen ohjelmis-
to-, kuva-, teksti- ja pelivalikoimista poimimme teille ne parhaimmat!


{3Kuinka kirjasto toimii?
{3-----------------------

Sakun elektroninen kirjasto toimii hyvin yksinkertaisesti. Kun haluat jonkin oh-
jelman, katsot, löytyykö sitä ohjelmakirjaston listasta ja mikäli  löytyy,  teet
seuraavasti:

1) Hankit kaksi sopivan kokoista kirjekuorta.

2) Toiseen kirjoitat oman nimesi ja osoitteesi, sekä laitat  siihen  tarvittavan
määrän postimerkkejä.

3) Kirjoitat kirjeen, jossa kerrot, mitkä kirjaston levykkeet haluat, ja  laitat
tarpeellisen määrän levykkeitä sekä kirjeen tähän kuoreen. Älä kuitenkaan liimaa
kuorta kiinni!

4) Laitat äskeisen kirjekuoren sen toisen kirjekuoren sisään ja lähetät sen  Sa-
kun elektronisen kirjaston ositteeseen:

Heimo Laukkanen / Sakun elektroninen kirjasto
KKK 28 M 167
00930 Helsinki 93

Kirjeessäsi voit samalla lähettää palautetta Sakuun, kysyä jotain,  toivoa  ehkä
uusia ohjelmia kirjaston levyille tai vaikka vain kehua.  Samalla  tavalla  voit
sulkea mukaan myös pienen kopiontipalkkion,  joka  varmasti  piristää  kirjaston
pyörittäjän päivää.

Kunhan palvelu saadaan kunnolla vauhtiin, julkaisemme lehdessä ajoittain listoja
levykkeiden sisällöstä ja mainitsemme  arvostelujen  yhteydessä  mitkä  ohjelmat
löytyvät miltäkin levykkeiltä. Voit myös tilata viimeisimmän listan  levykkeellä
edellisten tilausohjeiden mukaisesti.


{3Onko minun pakko lähettää levykkeitä ja kirjekuoria?
{3----------------------------------------------------

Sakun elektroninen kirjasto tarjoaa kuitenkin myös mahdollisuuden  välttää  tar-
peeton kirjekuorien ja levykkeiden  ostaminen  ja  lähetteleminen  edestakaisin.
Tällöin sinun pitää vain seuraavan taulukon mukaisesti  maksaa  etukäteen  rahaa
Sakun tilille, josta kyseinen summa sitten käytetään  kirjekuorien,  levykkeiden
ja postimerkkien ostamiseen. Muista kuitenkin  mainita  kirjeessäsi,  että  olet
maksanut kaiken tilille, ja ehdottomasti muista kirjoittaa oma nimesi ja  osoit-
teesi!

Eli älä lähetä kirjekuoressa paljon rahaa, sillä on aina mahdollisuus, että kir-
je katoaa jonnekin Postin syövereihin. Silloin harmi tulee vain  sinulle,  sillä
Saku ei vastaa Postin kadottamista kirjeistä!

Hinnat:

DD-levykkeet                                    5 mk/kpl
Pieni kirjekuori ja postitus (1 levyke)         4 mk
Iso kirjekuori ja postitus (1-5 levykettä)      10 mk

Pankkitili: KOP Vantaa-Koivukylä 150630-100355


{3Kuinka kauan kestää?
{3--------------------

Tilaukset käsitellään saapumisjärjestyksessä,  joten  aikataulu  riippuu  siitä,
kuinka suosituksi järjestelmä muodostuu. Mikäli suuria kiireitä  ei  tule,  niin
levykkeiden pitäisi saapua paluupostissa jo muutaman päivän  kuluessa.  Tulevai-
suudessa erilaisten ruuhkien ja loma-aikojen takia kannattaa pahimmillaan varau-
tua parinkin viikon odotukseen. Lomista ja mahdollisista järjestelmän kuormittu-
misista pyritään kuitenkin raportoimaan Sakussa aina etukäteen niin,  ettei  ku-
kaan joutuisi liian kauaa odottelemaan ohjelmiaan.

Huomioi:

Muista laittaa kirjeeseesi tarpeeksi postimerkkejä, sillä Saku ei lunasta  liian
vähillä merkeillä lähetettyjä kirjeitä! Paluukuoreenkin olisi hyvä laittaa  tar-
peeksi postimerkkejä, sillä tulevaisuudessa saatat  saada  paluupostissa  mukana
myös Saku-uutisia tai Sakun sponsoreiden ilmoituksia. Mikäli et niitä kuitenkaan
halua, ilmoita siitä aina kirjeessäsi. 
