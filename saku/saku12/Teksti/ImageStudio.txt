5
1
2 ImageStudio.IFF 0 0*

{3                           Image Studio 2.0 -päivitys
{3                           --------------------------

                                 Aki Laukkanen


Pari numeroa sitten käsitellystä Image Studio-kuvankäsittelyohjelmasta on ilmes-
tynyt uusi versio 2.0. Uudistuksia on enemmän kuin päältäpäin katsoessa uskoisi,
ja kaikki luvatutkin parannukset on nyt toteutettu.  Huolimatta  tästä  kaikesta
ohjelma on yhä sharewarea ja hintakin sama eli 20 dollaria (noin 85 mk).

Eräs eniten kaivatuista ominaisuuksista vanhemmassa  versiossa  oli  ARexx-tuki,
joka tässä versiossa on jo täydellinen.  Ohjelman  erinomainen  (250k)  manuaali
opettaa ARexx-liittymän käyttämisen ja omien skriptien teon esimerkein  ja  sel-
keästi. Tämä onkin tärkeää, sillä ohjelman tukemien yli 60 ARexx-käskyn  oppimi-
nen ei käy hetkessä. Käskyt kattavat ohjelman  jokaisen  toiminnon  ja  lisäävät
paljon uusia.

Yksi hyödyllisimmistä ominaisuuksista on ns. batch processing. Voit  esimerkiksi
konvertoida koko hakemiston JPEG-kuvia ILBM-formaattiin yhdellä ainoalla  ARexx-
skriptillä ja automatisoida muutkin perättäiset  liukuhihnamaiset  toimenpiteet.
Image Studio menee myös vielä pidemmälle ja mahdollistaa ns. batch process noti-
fyn. Minä esimerkiksi käytin tätä ominaisuutta tehdessäni 3D-animaatiota  Imagi-
nella, joka tallentaa framet 24-bittiseen ILBM-formaattiin. Jätin Image  Studion
ja ARexx-skriptin pyörimään taustalle, kun aloitin aikaavievän ray  trace  -vai-
heen. Skriptille olin antanut parametriksi hakemiston, johon Imagine tallentaisi
valmiit kuvat. Heti yhden kuvan valmistuessa Image  Studio  latasi  sen,  muutti
256-väriseksi, ditheröi ja tallensi samalla nimellä takaisin. Käyttäjän eli  mi-
nun vuorovaikutustani ei tarvittu missään  vaiheessa,  ja  skripti  osasi  vielä
käynnistää sopivan Makeanim-tyyppisen ohjelman, joka  kokoaa  yksittäiset  kuvat
katseltavaksi animaatioksi.

Toki Image Studioon on tullut muitakin uudistuksia: ohjelmalla on nyt oma  AppI-
con, johon pudotetut tiedostot ladataan muokattavaksi. Kätevä online help auttaa
sinua ongelmatilanteissa, ja ohjelman voi nykyään ikonisoida. Joitakin bugeja on
tekijän mukaan myös korjattu, vaikka minä en ollut huomannut  ainuttakaan.  Itse
asiassa Image Studio ei ole koskaan kaatunut minun käytössäni.

Valitettavasti ohjelmasta on poistettu myös eräs ominaisuus eli  tallennus  GIF-
formaattiin, mutta tämä ei johdu tekijästä vaan siitä, että Unisys vaatii provi-
sioita jokaiselta lzw-pakkausalgoritmia käyttävältä ohjelmalta.

Varsinaisia efektejä ei ole tullut lisää, mutta tämän version mukana tulee lähes
20 ns. convolvea, joilla voi käsitellä kuvaa mitä eriskummallisimmilla tavoilla.
Miltä kuulostaa esimerkiksi shake tai frosted glass? Tulos on varsin näyttävä.

Tekijät aikovat jatkossakin  parantaa  ohjelmaansa  ja  ovat  lisänneet  kätevän
päivitystavan ohjelmaansa. Image Studio tarvitsee nyt vain avaintiedoston,  joka
sisältää rekisteröidyn omistajan tiedot. Näin saat uusimman  rekisteröidyn  ver-
sion hankkimalla esimerkiksi purkeista uusimman shareware-version, joka  tunnis-
taa avaintiedostosi ja poistaa rajoitukset. Ohjelma osaa myös luoda  henkilökoh-
taisen avaimesi vanhempien rekisteröityjen versioiden ajettavan ohjelmatiedoston
perusteella. Itse olin yllättynyt tämän toiminnon helppokäyttöisyydestä ja  val-
mistautunut jo pyytämään Englannista tekijöiltä uudemman rekisteröidyn version.

Kaiken kaikkiaan Image Studio on erittäin hyödyllinen  ja  helppokäyttöinen.  Se
vastaa täysin kaupallisia kilpailijoitaan ja on täydellinen pienempien  koneiden
omistajille. Suosittelen sen hankkimista! 



