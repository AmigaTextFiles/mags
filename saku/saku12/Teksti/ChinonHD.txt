5
1*

{3                              Chinon HD-levyasema
{3                              -------------------

                                  Anu Seilonen


Eräänä päivänä kiintolevyn varmuuskopioita ottaessani kyllästyin  täysin  DD-le-
vykkeiden pieneen kapasiteettiin. Nauha-asema tai Video Backup System eivät  oi-
kein sovellu tarkoituksiini, ja optiset asemat taas ovat kalliita. HD-levyasemia
saa jo lähes tavallisen levyaseman hinnalla. Käytän lisälevyasemaa muutenkin pe-
rin harvoin, joten sisäinen asema oli looginen valinta. A1200:n  sisäinen  asema
maksoi Broadline Oy:llä 690 mk, ja se saapui postitse samalla  viikolla.  Mukana
tuli virtajohto ja lattakaapeli, ei mitään muuta. Vielä Komentokeskuksesta  kai-
naloon 100 kpl HD-diskettejä hintaan 175 mk, ja olin valmis koitokseen.

Ensin huomioni kiinnittyi aseman kokoon. Joissain A1200:issa on Chinonin  saman-
kokoinen DD-asema sisäisenä, mutta omaan Panasonicin asemaani verrattuna HD-ase-
ma oli 1.5 cm lyhyempi. No, A1200:n kuorien sisällä ei koskaan  ole  liikaa  ti-
laa... Aseman pohjaa vilkaistuani huolestuin hieman - levynpyöritintä  ei  ollut
suojattu mitenkään. Yleensähän pohjan peittona on metallilevy. Esim. näkemissäni
Chinonin sisäisissä DD-asemissa sellainen on ollut. En  antanut  asian  häiritä,
vaan aloin asentaa asemaa koneeseeni.

Tilatessani olin kysynyt, mahtuuko asema kunnolla  A1200:n  sisään,  sillä  olin
kuullut, että se saattaisi tehdä tiukkaa. "Hyvin  mahtuu,  samankokoinen  se  on
kuin muutkin  asemat",  vakuutettiin  Broadlineltä.  Saman  totesin  alustavasti
minäkin ruuvattuani aseman kiinni. Koneen suojapellin oikeassa  reunassa  olevat
metalliliuskat pitänee taittaa ulkopuolelle, muutoin ne ottavat aseman  pohjaan.
Itselläni liuskat ovat katkenneet aikaa sitten.

Tähän asti siis kaikki oli hyvin - kunnes yritin sulkea Amigani kuorta.  Se  ni-
mittäin ei mennyt kunnolla kiinni. Hetkisen pähkäiltyäni totesin, että levykkeen
ulosottonappi oli hieman eri paikassa kuin vakioasemassa, joten nappi otti  kuo-
ren reunaan kiinni. No, kuori auki, mattoveitsi käteen ja vuolemaan reikää isom-
maksi. Tarpeeksi höylättyäni sain kuin sainkin  kuoren  kiinni.  Hienoa,  paitsi
että nyt ei levyke tullut  kunnolla  ulos.  Se  otti  aukon  yläreunaan  kiinni.
Jälleen veitsi käteen ja vuolemaan milli-pari yläreunasta pois. Jos A1200:n  ko-
telomuovi olisi vähänkään kovempaa, olisin vaihtanut  kirveeseen  -  sen  verran
kypsää puuhaa vuoleminen oli.

Saatuani koneen käyntiin kaikki näytti aluksi hyvältä. Kone alkoi kuitenkin kaa-
tuilla käsittämättömästi, joskus kesken formatoinnin tai DiskSalvin käytön, jos-
kus pelkkää hakemistolistausta otettaessa. Edes QuarterBackTools (2.04) ei suos-
tunut toimimaan, vaan valitti root blockin virheellisyydestä. DiskSalv  taas  ei
onnistunut löytämään HD-levykkeeltä edes levyn nimeä, ja bittikartan se  valitti
olevan virheellisen. Hiukseni alkoivat harmaantua.

Tarkemmin tutkittuani ryppyilyn syy viimein selvisi:  Stefan  Hochmuthin  tekemä
CacheIt v1.0, pieni, OS3.0:lle ja uudemmille tehty floppycache ei toiminut  kun-
nolla HD-asemani kanssa, vaikka CacheIt:n ohjeissa ohjelman väitettiin  toimivan
sekä DD- että HD-asemilla. Poistin ohjelman, ja kaatumiset katosivat.  Myös  QB-
Tools alkoi toimia normaalisti.

DiskSalv v2 r11.31:llä on kuitenkin edelleen vaikeuksia  HD-levykkeiden  kanssa.
Se lukee ja pelastaa DD-levyjä normaalisti siihen saakka, kun syötän sisään  yh-
denkään HD-levyn. Sitä DS ei ymmärrä lainkaan ("volume: invalid" - "bitmap:  in-
valid"), ja yhden HD-levyn jälkeen kaikki DD-levyt aiheuttavat  samat  ilmoituk-
set. Sen jälkeen ohjelma nimittäin "luulee"  kaikkien  levykkeiden  blokkikooksi
1024 tavua (DD:llä sen pitäisi olla kai 512), ja DD:ltä se näyttää  sen  jälkeen
hakevan root blockia 440:stä. (Samalla DiskSalv-versiolla on käytössäni ongelmia
myös sellaisten kiintolevypartitioiden kanssa,  joiden  blokkikoko  on  suurempi
kuin 512.) Kyseessä lienee siis DiskSalvin bugi. Ken tietää paremmin, hän valis-
takoon minua.

Muiden ohjelmien kanssa asema on toiminut moitteetta. Kaksinkertaistunut tallen-
nuskapasiteetti levyä kohden on helpottanut varmuuskopiointia  ja  muuta  arkis-
tointia huomattavasti. FFS-levyksi alustettuna HD-levyn kapasiteetti on 1.76 Mt.
CrossDOSin alaisuudessa HD-levyjä voi alustaa  myös  1.44  Mt:n  PC-formaattiin.
HD-levyn  alustus  FFS-levyksi  (DOS1)  kestää  Workbenchissa  ja  DirectoryOpus
4.12:lla n. 2 min 40 s, SuperDuper 3.13:lla samaan kuluu aikaa  puoli  minuuttia
vähemmän. SysInfo antaa lukunopeudeksi HD-levykkeellä n.  24  tavua  sekunnissa.
Asema alustaa ja lukee luonnollisesti myös tavallisia DD-levykkeitä.

Pienen kiusallisen ongelman aiheuttavat minullakin satunnaisessa käytössä olleet
DD-levyiksi alustetut HD-levyt, jollaisella esim. rekisteröity PowerCache  tuli.
Sellaisten levykkeiden HD-kolo pitää nimittäin peittää  teipillä,  sillä  muuten
kone ei ymmärrä niitä DD-levyiksi.

Alkuvaikeuksien jälkeen olen ollut erittäin tyytyväinen  asemaan.  Sain  lisäksi
sattumalta käsiini Chinonin sisäisen DD-aseman,  josta  varalta  siirsin  pohjan
suojapellin omaan asemaani. Ilman peltiäkin asema toimi hyvin. Esimerkiksi Yakin
No Click -optiolla aseman saa täysin hiljaiseksi, kun sisällä ei ole levykettä. 

{3        Chinon HD-levyasema

        Lyhyesti:       Sisäinen HD-levyasema Amigaan

        Valmistusmaa:   Japani

        Hinta:          690 mk (ulkoinen malli 890 mk)

        Koko:           13 cm x 10 cm x 2.5 cm (p x l x k)

        Kapasiteetti:   1.76 Mt (FFS)

        Sähköntarve:    +5V 0.7mA

Kaikki HD-levyasemat vaativat käyttöjärjestelmäversion 2.0 tai uudemman.

Asemaa myy Broadline Oy, (90) 874 7900. HD-asemia voi tiedustella  myös  Westcom
Data Oy:stä numerosta (921) 251 8000. 
