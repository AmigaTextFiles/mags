5
1
1 FM_1.IFF 0 0
3 FM_2.IFF 110 9*

{3                           FileMaster v3.0 beta v1.0
{3                           -------------------------

                                 Niko Strandman


FileMaster on apuohjelma, joka on tarkoitettu levyjen ja kovalevyjen tiedostojen
ja hakemistojen kopioimiseen, siirtämiseen, tuhoamiseen  ja  uudelleen  nimeämi-
seen. Sillä voi myös lukea tekstejä, katsoa kuvia, soittaa  moduleita  tai  mitä
nyt ikinä haluaakin. Kyseessä on siis eräänlainen DirectoryOpus-klooni (ks. Saku
#9).


{3Ei vaadi paljoa
{3---------------

FileMaster  vaatii  vähintään  käyttöjärjestelmän  version  2.0  toimiakseen  ja
020-versio 68020-prosessorin (tai paremman) lisäksi version 3.0. Muistia ohjelma
ei tarvitse puolta megatavua enempää. FileMaster osaa  myös  hyödyntää  AGA-pii-
ristöä kuvien katselussa.


{3Mitä uutta?
{3-----------

3.0 on kokonaan uudelleen kirjoitettu sitten 2.2:n. Myös kieli on vaihtunut  as-
semblerista C:hen, mutta silti ohjelma on erittäin nopea. FileMaster on  sanalla
sanoen monipuolinen, ja siinä on ominaisuuksia, joista saa vain haaveilla muissa
vastaavissa ohjelmissa.






























Tärkeimpänä ominaisuutena on varmasti sisäinen moniajo. Ruudulle voi  avata  yh-
destä kahdeksaan ikkunaa, ja  jokainen  niistä  voi  tehdä  samanaikaisesti  eri
asioita.

Voit esimerkiksi kopioida tiedostoja ikkunasta yksi ikkunaan kaksi  ja  samanai-
kaisesti siirtää tiedostoja kolmosesta neloseen, sekä tuhota tiedostoja ikkunas-
sa viisi. Voit myös laittaa ikkunasta yksi  kopioinnin  päälle  ikkunaan  kaksi,
vaihtaa kumpaankin toisen  hakemiston  ja  laittaa  nekin  kopioimaan.  Tämä  on
hyödyllistä silloin, kun joutuu pitämään 640x256-resoluutiota eikä  halua  avata
kahta ikkunaa enempää, koska ne muuten olisivat liian pieniä, mutta silti haluaa
tehdä asioita samanaikaisesti kuitenkaan ajamatta samaa ohjelmaa montaa kertaa.

Vastaavaan ominaisuuteen en ole tällaisissa ohjelmissa aiemmin törmännyt. Direc-
toryOpus 5:ssä tällainen kuulemma on, mutta sen toimivuutta en ole  päässyt  ko-
keilemaan. FileMasterissa tämä toimii hyvin.  Jokaiselle  toiminnolle  voi  myös
asettaa kolmesta vaihtoehdosta  sopivan  prioriteetin,  jolloin  ohjelma  hoitaa
tehtävät tehojen loppuessa haluamassasi tärkeysjärjestyksessä.

Näytön tarkkuuden ja värien määrän voi  valita  vapaasti  edellisestä  versiosta
poiketen, jossa  pystyi  vaihtamaan  vain  ennalta  määriteltyjen  kolmen  tilan
välillä. Tästä versiosta onkin aikaa jo lähes kolme vuotta,  joten  unohtakaamme
se.

Värejä ruudulla voi olla korkeintaan 16. Tekstinnäyttäjälle voi myös valita oman
näyttötilan ja värien määrän. FileMasterin voi nyt myös avata ikkunassa toiselle
public-ruudulle, ja sen koon voi säätää kätevästi  kokopainikkeesta.  Kirjasimia
voi asettaa viisi erilaista eri paikkoihin, ja väritkin voi määritellä  erikseen
eri tarkoituksiin.
































Oikean hiirennapin voi määrätä parent-nappulaksi tai tuplaklikkaukseksi, jolloin
sillä pääsee kätevästi joko hakemistoihin tai niistä pois.

Erilaisia toimintoja voi määritellä 41. Niistä 21 on ohjelman sisäisiä vakioita,
loput 20 voi käyttäjä itse määritellä. Jokaiselle ulkoiselle toimintopainikkeel-
le voi määrätä oikotie-näppäimen, taustan ja tekstin värin, prioriteetin,  pino-
muistin koon, aloitus- ja lopetusnäytön ja monia muita asioita.

Sisäisiin komentoihin voi yleensä vaihtaa värit  ja  määrätä  oikotie-näppäimen,
sekä valita haluamansa prioriteetin. Joissain komennoissa on myös lisäoptioita.


{3Sisäinen JPEG-näyttäjä
{3----------------------

FileMasterin sisäinen JPEG-kuvien näyttäjä on nopea. Se löytyy tosin vain ohjel-
man 68020-versiosta ja vaatii AGA-piiristön, jotta se tulostaisi ruudulle muita-
kin värejä kuin harmaasävyjä.

Tässä tekemäni pienen kokeilun tuloksia: 

410 x 464 x 24 JPEG-kuva
FastJPEG v1.10 AGA vakioasetuksilla           13s
FastJPEG v1.10 AGA (Dirty)                    11s
FileMaster v3.0 beta v1.0 '020                11s

800 x 531 x 24 JPEG-kuva
FastJPEG v1.10 AGA vakioasetuksilla           30s
FastJPEG v1.10 AGA (Dirty)                    26s
FileMaster v3.0 beta v1.0 '020                19s

800 x 600 x 24 JPEG-kuva
FastJPEG v1.10 AGA vakioasetuksilla           40s
FastJPEG v1.10 AGA (Dirty)                    35s
FileMaster v3.0 beta v1.0 '020                35s

1116 x 684 x 24 JPEG-kuva
FastJPEG v1.10 AGA vakioasetuksilla           58s
FastJPEG v1.10 AGA (Dirty)                    52s
FileMaster v3.0 beta v1.0 '020                56s

Kuten tuloksista huomaa, mitä isompi kuva on, sitä hitaampi  FileMaster  on  FJ-
PEG:iin verrattuna. Kuvanlaatu ei myöskään ole  samaa  luokkaa  FJPEG:n  kanssa,
mutta erittäin hyvä tulostus käytettyyn aikaan  nähden.  Kuvanlaadun  säätöä  ei
ole.


{3Ohjeissa parantamisen varaa
{3---------------------------

Ohjeet eivät ole aivan parhaasta päästä, mutta lähes kaikki asiat on  selvitetty
niin, että ennenkin vastaavilla ohjelmilla työskennelleet tajuavat, mistä on ky-
se. Parempia ohjeita tekijä lupaa seuraaviin versioihin. Vain ikkunointi todella
kaipaa parempia ohjeita. Ohjeissa kun pyydetään itse kokeilemaan, miten se  toi-
mii. Onneksi se selvisi melko pienellä vaivalla.





{3Bugejako?
{3---------

Ikävä kyllä. Arvosteltu versio oli beta v1.0, josta  löytyi  testijakson  aikana
pari haitallista bugia ja muutama vähemmän haitallinen, joista kaikista olen il-
moittanut tekijälle. Keskustelu tekijän kanssa kuitenkin paljasti, että nämä bu-
git eivät tapahdu kaikilla, vaan johtuvat muiden  ohjelmien  toiminnasta,  koska
ilman Startup-Sequencea käynnistettäessä kaikki toimi moitteetta myös minulla.

Yksi harmiton bugi koskee rekisteröintiavaimen  sijoitusta.  Ohjeissa  sanotaan,
että sen voi sijoittaa joko S- tai L-hakemistoon tai hakemistoon, missä itse Fi-
leMaster sijaitsee. FileMaster ei kuitenkaan löydä sitä  L:stä,  vaan  se  pitää
laittaa S:ään.

Myöskään Delete-napin asetusten muuttaminen ei  onnistunut.  Tämä  tosin  johtui
puhtaasti liian pienestä resoluutiosta ja suuresta fontista. Tekijällä tämä toi-
mii Topaz 8:lla ja 640x256-näytöllä, mutta minulla ohjelma  laskee  fontin  koon
väärin (vaikka kummallakin se otetaan ROM:sta)  eikä  suostu  avaamaan  ikkunaa.
Tämä on helppo kiertää vaihtamalla fontti pienempään ja resoluutio suurempaan.

Osa edellä mainituista bugeista on jo korjattu uusimmassa versiossa (beta v1.1),
mutta minulla ei ollut mahdollisuutta saada sitä käsiini.

Jos sinulla esiintyy ongelmia Operate ja M-nappulan kanssa,  poista  aina  niitä
käyttäessäsi Date-kohdasta aika, jolloin FM ei mene lukkoon.  Tiedostoja  uudel-
leen nimetessä tiedoston päivyri kylläkin nollaantuu. Vika on Locale.libraryssä,
ja sen pitäisi toimia versiolla 40.3. Tämä  korjataan  tulevaan  1.2:een,  jonka
pitäisi ilmestyä toukokuun alkupuolella. 

Kertaakaan testijakson aikana ohjelma ei kaatunut siten, että kone tai itse  Fi-
leMaster olisi mennyt kokonaan jumiin.


{3Tulevaisuus
{3-----------

Parissa viikossa valmistuva tiedosto- ja levyke-editori  on  tulossa  seuraavaan
julkaisuun, kuten myös kasa bugikorjauksia. Myös hiiren  keskimmäiselle  napille
on suunniteltu tukea, ja se tullaan näkemään jossain vaiheessa.


{3Tekeekö sillä sitten mitään?
{3----------------------------

Ehdottomasti kyllä, erityisesti jos haluat tämäntyyppisen nopean,  pienikokoisen
ja halvan ohjelman, eikä sinulla ei ole varaa viisi kertaa kalliimpaan  Directo-
ryOpukseen. Bugikorjausten myötä ohjelma paranee entisestään. Ja mikä kätevintä,
tekijä asuu Suomessa, jolloin uusien ominaisuuksien ehdottelu on helppoa, ja si-
nua varmasti kuullaan.


{3Tilausohjeet
{3------------

Vapaasti levitettävä shareware-versio löytyy monista purkeista,  ja  ellet  sitä
muualta löydä, niin Unbroken Dreamista (90-752 4325) se on vapaasti kopioitavis-
sa. Myös Aminetista sitä voi haeskella FTP:llä.

Rekisteröidyn version joutuu tilaamaan tekijältä. Yhteystiedot ovat alla.  Hinta
on 70 mk, jolloin saat kotiisi uusimman version 3.5" levykkeellä  avaimen  kera.
Jos haluaa pelkän avaimen Internetin kautta, hinta on 50 mk. Jos taas on jo  re-
kisteröinyt vanhemman version (2.0-2.2) ja haluaa 3.0:n avaimen, se on  ilmainen
Internetin kautta lähetettynä ja levykkeellä 10 mk.

Tilatessasi mainitse nimesi, osoitteesi kokonaisuudessaan ja mahdollinen  Inter-
net-osoitteesi sekä miten haluat avaimen toimitettavan sinulle. 

Toni Wilen
Sudentie 4
13600 HML

Internet: toni_wilen@llauta.fipnet.fi

Testikoneena oli Amiga 1200, jossa 4 megatavua FAST-muistia ja 68881-matematiik-
kaprosessori. 
