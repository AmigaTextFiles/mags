5
1*

{3                                  Pääkirjoitus
{3                                  ------------

                      Saku 3/95 #12 - 1. toukokuuta, 1995

Hauskaa vappua!

Kesä on päivä päivältä lähempänä ja Commodoren tilannekin on selkiintymään päin.
Uusi omistaja on nimittäin nimetty ja Amigoita on lupailtu  takaisin  kauppoihin
muutaman kuukauden kuluessa. Myös Suomen Amiga-käyttäjät ry. on selkeyttänyt ku-
vioitaan tiedekeskus Heurekassa järjestetyssä kevätkokouksessa. Kokouksen  näky-
vin päätös lienee se, että kaikki ne jäsenet, jotka eivät  kunniasta  kieltäydy,
saavat nyt Sakun ilmaiseksi postissa. Muita uudistuksia ovat Sakun  logokilpailu
(jossa palkintona Amiga 1000!),  ohjelmakirjastopalvelu  ja  uusi  lukijakysely.
Näistä  löydät  lisää  toisaalta  lehdestä.  Varsinkin  lukijakyselyyn  odotamme
erittäin  runsasta  osanottoa,  sillä  sen  tulos  on  yhdistyksen   toiminnalle
elintärkeä. Mitä enemmän vastauksia saamme, sitä vakuuttavampi mediakuvamme  on.
Edellinen lukijakysely syksyllä sai vajaat  kahdeksankymmentä  vastausta  -  kai
teitä, hyvät lukijat, enemmän on?

Kiitos taas kerran teille kaikille, jotka autoitte tämän  numeron  kasaamisessa,
ja antakaa palautteen rullata!

Janne Siren

PS. Länsi- ja Pohjois-Suomen koordinaattorit ovat  vaihtuneet!  Uudet  osoitteet
tilauksia varten löydät organisaatiosivuilta. Länsi-Suomea koordinoi Joose  Vet-
tenranta ja pohjoista Janne Kiiskilä.
