5
1*

{3                               Sakun pitkä matka
{3                               -----------------

                                Heimo Laukkanen


12 numeroa on kunniakas saavutus miltä tahansa harrastelijapohjaiselta lehdeltä.
Erityisen merkittävä saavutus tämä on Sakulta, sillä Saku edustaa uuden sukupol-
ven lehtityyppiä, hyperteksti-lehteä, joka kaiken lisäksi on  tehty  suurimmaksi
osaksi ilman kirjoittajien ja muun toimituksen henkilökohtaista kontaktia.  Toi-
mitus on toiminut täysipainoisesti erilaisten tietoliikenneverkkojen ja  puheli-
mien välityksellä. Hyvin harvat kirjoittajat  ovat  koskaan  tavanneet  toisiaan
muutoin kuin tekstin välityksellä, mutta siitä huolimatta jälki  on  muodostunut
monien lukijoiden pyyteettömien kehujen arvoiseksi.

Itse asiassa Sakusta on tullut meidän tietämättämme varsinainen  pioneerityönte-
kijä. En ainakaan ole koskaan kuullut mistään  muusta  tietoverkossa  leviävästä
lehdestä, jota varten olisi luotu vielä oma verkkokin, kuten Sakua  varten  luo-
tiin Sakunet. Ennen kaikkea tämä on tehty pelkällä  vapaaehtoisella  innolla  ja
osaamisella. Ihmiset ovat uhrautuneet ja yhdistäneet taitonsa, joilla on  päästy
jo näin pitkälle. Sakua voi hyvin mielin kutsua jo  täysipainoiseksi  tietokone-
lehdeksi!

Sakun artikkelit ovat seuranneet maailmaa erilaisista  näkökulmista  ja  tuoneet
lukijoille tietoa niin Internetin kuin pelienkin salaisuuksista. Skaala on ollut
laaja ja sisältö vaihtelevaa - voiko lehdeltä muuta  toivoa?  Niin,  toki  lehti
voisi muuttua paperiseksi ja samantien hävittää muutamassa numerossa yhdistyksen
kaikki käytettävissä olevat varat, tai voisimme lähettää toimittajan  seuraamaan
Sakun kustannuksella Cebit-messuja  Hannoveriin.  Voisimme  ostaa  yhdistykselle
oman valokaapeliyhteyden Internetiin ja hankkia lehden  päätoimittajalle  Porsc-
hen. Aivan, tekemistä olisi paljon, mutta rahaa kovin vähän.

Tähän asti toimituksen linjana on ollut hankkia mahdollisimman paljon  mahdolli-
simman hyviä artikkeleita. Ajan myötä artikkeleita on tullut koko ajan  enemmän,
ja niiden taso on pikkuhiljaa noussut joissain tapauksissa jopa ohi kaupallisten
lehtien. Tästä huolimatta kukaan ei ole vaatinut mitään  palkkioita  artikkelei-
densa eteen tehdyistä työtunneista saati omasta taitotiedostaan, jolla  lukijoi-
den ongelmiin on etsitty vastauksia. Juuri tämä  "kaikki  yhden,  yksi  kaikkien
puolesta" -henki on mahdollistanut Sakun elämisen  ja  kehittymisen  käytännössä
katsoen ainoaksi varteenotettavaksi  suomalaiseksi  Amiga-tietoutta  tarjoavaksi
lehdeksi.

Tästä eteenpäin meidän suurin tavoitteemme on Sakun vieminen eteenpäin ja tunne-
tuksi tekeminen. Saadessamme uusia lukijoita ja  enenmmän  asiantuntijoita  kir-
joittamaan omista kokemuksistaan ja huomioistaan Saku vahvistuu  ja  valtaa  yhä
enemmän ja enemmän jalansijaa Suomen  tärkeimpänä  Amiga-tietouden  levittäjänä.
Tällöin myös Sakun konkreettinen arvo lisääntyy, ja voimme viimein taata mainos-
tajille varmaa katetta mainokseen sijoitetuille rahoille.

Toinen uusi aluevaltaus olisi Sakun osalta hankkia uskollisia lukijoita niin PC-
kuin myös Macintosh-käyttäjistä. Vaikka Saku onkin Amiga-lehti,  niin  jo  tällä
hetkellä lehdessämme on myös monia artikkeleita, jotka  ovat  enemmänkin  yleis-
maailmallista tietoa kuin pelkkää laitekohtaista tiedonlevitystä. PC- ja  Macin-
tosh-tietoon on kyllä omat laitelehtensä, mutta miksei Saku  voisi  olla  Amiga-
maailman raportoinnin ohella myös yleismaailmallinen tietokonelehti?

Vaikka pyrimmekin Sakussa olevien mainosten avulla rahoittamaan yhdistyksen toi-
mintaa, emme kuitenkaan yritä saada Sakusta suurta kaupallista rahasampoa.  Leh-
den tarkoituksena on edelleen palvella teitä, lukijoitamme, ja se toteutuu  par-
haiten niin, että myös pienillä yrityksillä on mahdollisuus kertoa olemassaolos-
taan teille. Yrittäessämme parhaimpien mahdollisuuksiemme mukaan  kertoa  katta-
vasti tietokonemaailman tapahtumista teille, meidän uudeksi tehtäväksemme nousee
myös Amiga-laitteita myyvien yritysten tuominen teitä lähemmäksi.

Suomen Amiga-jälleenmyyjien huonon tilanteen takia olemme suunnitelleet tulevai-
suudessa pyrkivämme järjestämään muun muassa yhteistilauksia ulkomailta tai mah-
dollisesti kotimaastakin, mikäli se  vain  on  mahdollista  tai  taloudellisesti
järkevää. Siihen asti yritämme  kuitenkin  kertoa  teille  mahdollisimman  hyvin
vielä niistä yrityksistä, jotka edelleen tarjoavat Amiga-tuotteita ja  lisälait-
teita.

Mikäli Amigan tilanne niin kotimaassamme kuin ennen kaikkea ulkomaillakin  kaik-
kine konkursseineen ja seisovine tuotantolinjoineen tästä vielä selkiintyy, toi-
vomme, että tulevaisuudessa Saku pystyisi  järjestämään  PCI-Datan  tapaan  omia
pieniä messujaan, joilla maahantuojat esittelisivät uusia tuotteitaan. Tällaisia
tapahtumia varten yhdistyksemme joukosta löytyy kyvykästä väkeä niin organisoin-
tiin kuin myös toteuttamiseen - eri asia on vain, milloin on sopiva ajankohta.

Ennen kuin tällaiset messut kuitenkaan tulevat ajankohtaiseksi, järjestämme mah-
dollisuuksien mukaan erilaisia jäsentilaisuuksia, joiden perimmäisenä tarkoituk-
sena on saada teidät kaikki  lähemmäksi  toisianne.  Pääkaupunkiseudulla  Amiga-
käyttäjät löytävät kyllä helposti toisia samanlaisia, mutta siirryttäessä kauem-
maksi Helsingin ja muiden suurten kaupunkien vaikutuspiiristä asiat muuttuvat.

Ensimmäinen tällainen isompi jäsentapaaminen olisi tarkoitus järjestää  Assembly
'95, RopeCon ja Pelit-tapahtumien yhteydessä Helsingin Messukeskuksen  läheisyy-
dessä. Tällöin mahdollisimman monille olisi kannattavaa lähteä pidemmänkin  mat-
kan takaa tänne Helsinkiin. Jos ei muuten, niin vaikka katsomaan, minkänäköisten
ihmisten juttuja sitä onkaan tullut luettua.  Tästä  kuitenkin  lisää  toisaalla
lehdessä.

Kuten huomaatte, Sakusta on tulossa enemmän kuin monet olisivat yhdistyksen  ot-
taessa alkuaskeliaan uskoneetkaan. Mikäli onnettaren oikut ovat meille  ja  Ami-
galle suotuisia, voimme jatkaa lehden tekemistä vielä vuosikausia ja ehkäpä  jo-
nain päivänä onnellisesti todeta, että tekemämme työn ansiosta Sakusta  on  vii-
mein tullut Suomen suosituin tietokonelehti. Tänä päivänä Saku  on  kulkenut  jo
pitkän matkan, mutta kokonaisuudessaan retki on vasta aluillaan. 
