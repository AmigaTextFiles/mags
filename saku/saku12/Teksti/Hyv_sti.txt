5
1*

{3                               Hyvästi jää, Amiga
{3                               ------------------

                               Antti Vähä-Sipilä


Kyllähän kaikki tietävät, mitä mieltä amigistit ovat Amigasta ja sen tulevaisuu-
desta, mutta entäpäs he,  jotka  ovat  Amigasta  luopuneet  jonkun  muun  koneen
hyväksi? Kyselimme heidän mielipiteitään Amigasta ja sen tulevaisuudesta.

Useimmilla haastatelluilla käytössä oli ollut Amiga 500 tai jokin siitä lievästi
turbottu malli. Amiga (ja nimenomaan A500) kärsi voimakkaasti pelikonsolin  mai-
neesta, eikä sillä "tunnetusti" voinut tehdä mitään järkevää.  Siksipä  vaihtoon
on ollut useimmiten ratkaisevana tekijänä  tehonlisäyksen  hakeminen,  ohjelmis-
toyhteensopivuuden metsästäminen ja kone, johon on vaihdettu, on  yleensä  ollut
486-tason mylly.

Amiga-maailmassa koneet kärsivät useimmiten "softan ja tehon puutteesta". Ohjel-
moijalle Amiga ei käyttöjärjestelmästään huolimatta tarjoa kovin kiitollista ke-
hitysympäristöä. "C++-kääntäjiä ei ollut eikä ole kyllä vieläkään", totesi eräs.
"Amigalla on hyvin hankala tehdä kaupallisesti hyödynnettäviä ohjelmia, kun taas
PC:llä lähes mikä ohjelma tahansa on rahan arvoinen."  Koulutuksellisetkin  syyt
painavat vaa'assa: "Amigalle ei saa hyvinkin tarpeellisia Mathematicaa ja Matla-
bia. Muutenkin matematiikka- ja piirisuunnitteluohjelmistot  loistivat  poissao-
lollaan."

Viimeinen pisara Amigan käyttäjille oli Commodoren konkurssi. Moni menetti  toi-
vonsa Amigan tulevaisuuteen. Käyttäjäkanta ja uusien konetyyppien  kehittely  on
näet se, joka koneen pitää elossa. Entäpä jos Commodoren uusi omistaja saisi uu-
sia konemalleja ulos? Tässä nähdään hyvin se, ettei konetta vaihdeta vain imagon
perusteella. "Amiga on järkevä laitteisto PC:hen nähden. AmigaOS on  erinomainen
tuote, joka mielestäni  selättää  ainakin  Windowsit  ja  OS/2:n  mennen  tullen
käytettävyydessä ja nopeudessa. Amigan ohjelmat ovat  valovuosia  PC:n  ohjelmia
edellä. Ne ovat pieniä, mutta nopeita ja toimivia sekä  vielä  hyvän  näköisiä."
Myös: "Ei ole merkityksellistä, mikä kone alla on, vaan mitä  se  ajaa.  Jos  se
ajaa tarvitsemiani softia nopeasti ja tarjoaa  edullisen  hinta/suorituskykysuh-
teen, on sama, lukeeko paneelissa Amiga, PC vai Sun." Osa  vaihtajista  taas  ei
halua palata Amiga-maailmaan - lieneekö luottamus mennyt kokonaan?

Amigassa kuitenkin on puolia, jotka saavat aikaan  lämpimiä  muistoja  entisissä
amigisteissa. Useimpien mielestä käyttöliittymä ja  AmigaOS  olivat  tärkeimmät.
Se, että aikoinaan Amiga tarjosi hulppean grafiikan sekä äänet uskomattoman kil-
pailukykyiseen hintaan ei ole myöskään unohtunut, mutta  vastaajat  painottivat,
että aika on ajanut Amigan ohitse lähes joka  alalla.  Parikin  vastaajaa  nosti
vielä Asm-Onen erityisenä helmenä pinnalle. Herätettiin myös kysymys siitä, mitä
järkeä olisi ajaa Amigalla muuta käyttöjärjestelmää kuin AmigaOS:ää. Jos  se  on
lähes ainoa todella ylivoimainen puoli koneessa, miksi luopua siitä  esimerkiksi
Linuxin hyväksi, kun PC kuitenkin pyörittää Linuxia paremmin?

Entäpä Amigan tulevaisuus? Ne, jotka olivat luopuneet koneestaan "pakon edessä",
eli esimerkiksi ohjelmistojen takia, eivät uskoneet Amigalla olevan tulevaisuut-
ta kuin suljetun piirin friikkien käytössä Commodore 64:n tyyliin. Tuskin kukaan
uskoi Amigan ikinä päätyvän koulujen tai laitoksien  käyttöön  (tosin  joihinkin
videopajoihin saattaa joku Amiga vahingossa eksyä), mutta edelleen löytyi  niitä
entisiä amigisteja, jotka uskovat Amigan toiseen tulemiseen. 
