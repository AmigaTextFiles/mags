1
1
0 Logo.IFF 1 0
0 Logo.IFF 528 0
1 Logo.IFF 1 182
1 Logo.IFF 264 182
1 Logo.IFF 528 182*

{8                               Sakun logokilpailu
{8                               ------------------

                                 Aki Laukkanen



Saku-lehti ja Suomen Amiga-käyttäjät ry. ovat tähän asti olleet ilman virallista
tunnusmerkkiä eli logoa. Kuvaavia ja hyvännäköisiä logoja ei valitettavasti  voi
taikoa tyhjästä. Siksi olemmekin päättäneet kääntyä teidän puoleenne, hyvät leh-
den lukijat, ja järjestää logokilpailun.

Logoa on tarkoitus käyttää kaikissa sopivissa yhteyksissä, kuten  elektronisessa
Saku-lehdessä, Suomen Amiga-käyttäjät ry:n virallisissa asiakirjoissa  ja  Saku-
T-paidassa tekstiilipainatettuna.

Taiteelliset välineet ovat vapaat. Voit käyttää tietokonetta tai piirtää  käsin!
Kilpailutöiden määrääkään ei ole rajoitettu.

Logoehdotuksesi tulee ilmentää selvästi Sakun imagoa ja tarkoitusta. Sen pitäisi
olla sopiva monenlaisiin yhteyksiin ja tarkoituksiin. Ota huomioon,  että  logon
täytyy sopia sekä tummalle että vaalealle pohjalle. Lisäksi logon kokoa  pitäisi
voida skaalata tai skannata niin, ettei se mene pilalle. Varsinkin tietokoneella
piirrettäessä muista käyttää tarpeeksi suurta  resoluutiota,  etteivät  pikselit
näkyisi häiritsevästi tulostettaessa.

Kilpailun takaraja on 31. heinäkuuta. Kaikki siihen mennessä saapuneet työt luo-
vutetaan Suomen Amiga-käyttäjät ry:n käyttöön ja raadin tarkasteltaviksi.  Voit-
tajaan otamme erikseen yhteyttä ja häntä odottaa Tomi Jaskarin lahjoittama  pal-
kinto, alkuperäinen, reilun neljän megatavun muistilla laajennettu,  Amiga  1000
-tietokone! (Tietenkin käytetty, sillä tätä mallia ei ole valmistettu enää lähes
kymmeneen vuoteen.) Kyllä, luit aivan oikein, voittaja saa Amiga tonnin!

Kilpailuehdotuksesi voit lähettää joko  elektronisessa  muodossa  DD-levykkeellä
tai enintään A4-kokoisena paperina alla olevaan osoitteeseen ennen takarajan um-
peutumista. Voit myös lähettää työsi  uuenkoodattuna  sähköpostina  osoitteeseen
tomi.jaskari@helsinki.fi.

Tomi Jaskari / Saku
Rasinkatu 7 C 80
01360 Vantaa

Älä taita piirrostasi, vaan lähetä se tarpeeksi suuressa kirjekuoressa. Jos  ha-
luat levykkeesi takaisin, sinun täytyy laittaa myös paluupostimerkki mukaan. Pa-
peritöitä emme palauta. Liitä ehdotuksesi mukaan tarkat osoitetietosi sekä puhe-
linnumerosi ja mahdollinen sähköpostiosoitteesi.

Kilpailu on avoin kaikille, ja juuri sinua tarvitaan. Ole hyvä ja näytä taitosi!
Tee logo, joka saa meidät haukkomaan henkeämme!

(Saku pidättää oikeuden muuttaa ja tulkita sääntöjä.) 
