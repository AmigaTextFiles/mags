5
1*

{3                        Näin kirjoitat artikkelin Sakuun
{3                        --------------------------------

                                  Janne Siren


Artikkelin kirjoittamista käsiteltiin edellisen kerran Sakun ensimmäisessä nume-
rossa. Siitä on jo melkein kaksi vuotta aikaa,  joten  lienee  paikallaan  antaa
hieman lisää vinkkejä Sakuun kirjoittaville.


{3Miksi kirjoittaisin?
{3--------------------

Saku perustuu täysin lukijoidensa kirjoittamiin artikkeleihin. Ilman niitä lehti
ammottaisi tyhjyyttään. Vain jos kaikki kantavat oman  kortensa  kekoon,  saamme
keon valmiiksi. Sakua toimitetaan täysin vapaaehtoispohjalta, eikä  julkaistusta
materiaalista makseta palkkiota. Mainetta ja kunniaa sen sijaan tulee  roppakau-
palla oman nimen ilmestyessä lehdessä.

Sitä paitsi, se on hauskaa.


{3Päätä, mistä kirjoitat
{3----------------------

Ensimmäinen askel artikkelia kirjoitettaessa on selkeä päätös siitä, mistä  kir-
joitetaan. Hyvä aihe on esimerkiksi juuri ostamasi uuden kirjoittimen arvostelu.
Kirjoita kirjoittimesta, älä harhaudu muistelemaan mummosi mansikkakakkua, vaik-
ka se kuinka suussa sulavaa olisikin.

Pidä myös huoli siitä, että kirjoitat lehden aihealueeseen kuuluvista  asioista.
Saku on ensisijaisesti Amiga-lehti, mutta julkaisemme myös yleisesti tietokonei-
ta koskettavia artikkeleita. Täysin tietokoneisiin liittymättömiä  juttuja  jul-
kaistaan, jos niiden katsotaan lukijoita kiinnostavan. Artikkeli puhelimen  toi-
mintaperiaatteesta ehkä julkaistaisiin, mutta ei ohjeita PC:n ylämuistin laajen-
tamisesta.

Kannattaa myös tarkistaa, ettei samasta aiheesta  ole  jo  aiemmin  kirjoitettu.
Varsinkin ohjelma- ja laitearvosteluissa tämä on tärkeää,  sillä  emme  julkaise
samasta tuotteesta useampaa arvostelua, elleivät ne ehdi samaan numeroon.  Lista
aiempien Sakujen artikkeleista löytyy toisaalta lehdestä. Jos et ole varma, kel-
paako artikkelisi aihe lehteen, kysy, ennenkuin alat kirjoittaa.


{3Jäsentele tekstisi
{3------------------

Jos alat vain suoltaa ajatuksiasi teksturiin, lopputulos tuskin on  kovin  hyvä.
Kannattaa hetkeksi pysähtyä miettimään, mitä kaikkea aikoo sanoa ja merkitä muu-
tamalla sanalla muistiin artikkelin pääkohtia. Jos kirjoitat esimerkiksi peliar-
vostelua, on luonnollista lähteä kelaamaan tapahtumia aikajärjestyksessä: aloita
pelin asentamisesta ja etene vaihe vaiheelta syvemmälle sen syövereihin.  Muista
naseva aloitus ja lopetus.





{3Asut kunniaan
{3-------------

Tyylikäs ja yhtenäinen ulkoasu antaa lehdestä ammattimaisen vaikutelman.  Artik-
keleita muokataan toimituksessa tarpeellisilta osin ennen julkaisua, mutta  mitä
enemmän jo kirjoittajat kiinnittävät huomiota artikkeleidensa ulkoasuun, sen pa-
rempi.

Myös kieliasu on tärkeä. Miellyttävä ulkoasu menettää  viehätyksensä  hyvin  no-
peasti, jos tekstin sisältö ei vakuuta. Kaikki artikkelit  oikoluetaan  huolella
ennen julkaisua, mutta kirjoittajan kädenjälki jää silti tekstiin pysyvästi. Py-
ri siis kirjoittamaan mahdollisimman sujuvaa ja luettavaa suomen kieltä. Jos  et
ole synnynäinen sanaseppo, käytä aikaa kielen vivahteiden vääntelemiseen ja har-
joittele. Kyllä siitä hyvä tulee.


{3Ole ajoissa
{3-----------

Toimita artikkelisi toimitukseen hyvissä ajoin ennen seuraavan  numeron  julkai-
sua. Teoriassa se ehtii lehteen vielä saavuttuaan viikkoa ennen  julkaisupäivää,
mutta jos se vaatii suurempia muutoksia tai viime hetkellä tulleita artikkeleita
on liikaa, se voi jäädä pois tai koko lehti viivästyä. Kiiressä  saattaa  tunne-
tusti tulla myös virheitä. Ole siis ajoissa.






{3Lue, mitä kirjoitat
{3-------------------

Kun olet kaikkia aiempia neuvoja  noudattaen  kirjoittanut  ulkoisesti  kauniin,
loogisesti jäsennellyn ja  selkeällä  suomella  kirjoitetun  artikkelin,  muista
vielä lukea se huolella pariin  otteeseen.  Kokonaisuutta  tarkastellessa  tulee
usein huomattua sellaisia asioita, joita yksityiskohtia viilattaessa ei ole tul-
lut ajatelleeksi.

Amiga ROM Kernel: Libraries -kirjan legendaarisia loppusanoja mukaillen:

"Write good text. Read it. Then make it great." 
