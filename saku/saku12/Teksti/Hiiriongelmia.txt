5
1*

{3                                 Hiiriongelmia
{3                                 -------------

                                  Anu Seilonen


Vaikka A1200:n mukana tullut Commodoren oma hiiri onkin paljon parempi kuin van-
hojen Amiga-mallien mukana toimitettu romuluinen laatikkomallinen hiiri,  alkoi-
vat naksukytkimet nappien alla pikku hiljaa väsyä.

Löysin laatikostani joskus ostamani Sunnyline-merkkisen mikrokytkimin varustetun
hiiren, joka oli alkanut hieman reistailla A500-aikoina puhdistuksesta huolimat-
ta. Hiiren pohjassa olevalla kytkimellä saattoi valita, käyttääkö hiirtä Amigas-
sa vai Atarissa. A1200:ssakin rotta mokoma  toimi  kuitenkin  yhtä  epävarmasti.
Amiga-tilassakin hiiren osoitin hyppelehti levottomasti ruudulla  oman  mielensä
mukaan hiirtä liikutettaessa. Kuollut ja kuopattu, päättelin,  ja  marssin  hii-
riostoksille.

Koluttuani paikalliset tietokoneliikkeet lävitse ja  todettuani  Amigan  hiirten
senhetkisen saatavuuden huonoksi eksyin Anttilaan. Sen pienellä ATK-tarvikeosas-
tolla silmiini osui saksalaisvalmisteinen Boeder  M-5  -hiiri,  joka  soveltuisi
Amigaankin Atarin ohella. Hintaa kertyi 229 mk, mutta ilman hiirtäkään en tulisi
toimeen.

Kotona koneen ääressä hämmästys oli suuri, kun Boeder käyttäytyi tismalleen  sa-
moin kuin Sunnyline. Molemmissa oli Amiga/Atari-kytkin, ja hiiret olivat  hieman
samannäköiset, mutta samasta hiirestä tuskin oli  kysymys.  Boeder  ei  toiminut
myöskään kaverin A500:ssa, joten olin edelleen ilman kunnolla toimivaa hiirtä.

Aikani Commmodoren oman hiiren kanssa kitkuteltuani löysin sattumalta Suomen Ko-
mentokeskus Oy:stä Amigaan - ja Atariin - sopivan Logitechin  kaksinappisen  op-
tis-mekaanisen hiiren. Hintaa oli n. 150 mk, eikä tässä irlantilaisvalmisteises-
sa jyrsijässä onneksi ollut Amiga/Atari-kytkintä, vaan  lyhyt  lisäjohto,  jolla
hiiren saisi toimimaan Amigassa.

Kuinka ollakaan, Logitech toimii moitteettomasti. Sen pallo on hyvin kevyt, eikä
se siksi tahtonut pyöriä kunnolla kangaspintaisella hiirimatollani.  Vaihdoinkin
maton pian hieman kalliimpaan (60  mk),  kirjakaupasta  ostettuun  Durable  5700
-hiirimattoon, jossa  on  hienon  sametin  kaltainen  pinta.  Siitä  hiireni  on
pitänyt. Logitech rullaa hyvin myös kovalla pöydänpinnalla tai muovisella hiiri-
matolla. Kaverini on vaihtanut samanlaiseen Com 2001 Oy:stä  ostamaansa  hiireen
raskaamman pallon, minkä jälkeen hiiri toimii moitteetta myös tavallisella "hal-
pamatolla".

Logitechissa on kaksi mikrokytkinnäppäintä ja yläpinnaltaan loivasti kaareva ul-
kokuori. Johdon pituus ilman 20-senttistä lisäjohtoa on n. metri, ja virrantarve
on +5V 80mA. Koko on n. 10  cm  x  5.5  cm,  joten  isokätiset  amigistit  eivät
välttämättä hiirestä pidä. Hiiri on erittäin kevyt ja mukava käyttää, eikä siinä
ole vuoden käytön jälkeen ilmennyt mitään vikoja. Normaalia  telojen  ja  pallon
puhdistamista tämäkin hiiri kaipaa siinä missä muutkin lajitoverinsa.

Mielenkiintoisena yksityiskohtana mainittakoon, että sekä Sunnyline että  Boeder
toimivat Atari-tilassa Logitechin välijohdolla  loistavasti  Amigassa.  Lieneekö
Amiga/Atari-kytkin heikosti suunniteltu, vai mistä  moinen  voisi  johtua?  Myös
Atarin  joystick-portin  pinnajärjestys  kiinnostaisi.  Onko  teillä  lukijoilla
mitään tietoa asiasta? 
