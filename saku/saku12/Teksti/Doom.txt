5
1*

{3                      Esikatsauksessa Amigan Doom-kloonit
{3                      -----------------------------------

                                  Janne Siren


Reilu vuosi sitten Doom järisytti maailmaa - eikä  suotta,  sillä  ilmestyessään
Doom  kyllä  oli  jotain  ennennäkemättömän  hienoa.  Doom  on   kolmiulotteinen
räskintäpeli, jossa liikutaan texture mappauksella koristellussa  monitasoisessa
ympäristössä ja päästetään hengiltä vastaan rynniviä hirviölaumoja.  Tuskin  ku-
kaan amigistikaan saattoi olla tätä peliä huomaamatta. Sittemmin Doom on  poiki-
nut joukon klooneja ja yliarvostettuja jatko-osia, mutta Amigalle ei ole herunut
mitään.

Useiden PC:n omistajien kommentti tähän tietenkin oli: "Amiga ei pysty  siihen."
Tämä ei pidä paikkaansa, mutta tosiasia on, ettei  Amigalla  tehtävä  ole  aivan
yhtä helppo. Ensimmäinen ongelma on Amigalla perusgrafiikkapiiristön  nk.  chun-
ky-näyttötilojen puute. Se on kuitenkin onnistuttu kiertämään  erilaisilla  kik-
kailuilla (kuten Amigan copper-apupiirin nerokkaalla hyödyntämisellä) tai yksin-
kertaisesti  nopeuden  kustannuksella.  Toinen  ongelma  on  prosessoriteholtaan
486-konetta vastaavien Amigoiden  suhteellisen  vähäinen  määrä.  Pelin  pitäisi
pyöriä  nopeasti  prosessoriteholtaan  hidasta  386-konetta  vastaavassa  perus-
A1200:ssa, mikä on helpommin  sanottu  kuin  tehty,  sillä  eihän  Doomkaan  ole
386:lla pelattava kuin vasta tarkkuuden reilulla pudottamisella. Kolmas  ongelma
on tietenkin tällaisen urakan loppuun saakka vievien  ohjelmointiryhmien  harvi-
naisuus.

Monet demoryhmät ovat esitelleet Doom-tyylisiä käytäviä demoissaan, ja erilaisia
pelinpuolikkaita on ilmestynyt purkkeihin tusinoittain. Useimmat olivat Wolfens-
tein 3D:n kaltaisia kävelyretkiä sokkeloissa - tosin ilman  hirviöitä.  Muutamat
sisälsivät jopa Doomin tasoista grafiikkaa, käyttihän eräs jopa Doomin  kenttien
WAD-tiedostoja,  mutta  hirviöt  ja  pelattava  nopeus  puuttuivat.  Ensimmäinen
selvästi havaittava muutos tilanteeseen tuli loppuvuodesta 1994 Fearsin myötä.

Fears oli Wolfensteinin tyylinen pienellä ruudulla pelattava peli. Ulkoisesti se
ei ollut mitenkään loistokas, mutta siinä oli hirviöitä, joita saattoi jo  ampua
ja jotka ampuivat myös takaisin. Kentällä lojui myös erinäistä roinaa, jota  sai
noukkia mukaansa, ja peli oli nopea myös turbottomalla A1200:lla.

Muutama kuukausi sitten Fears sai jatkoa. Täysin uusittu  Fears  muistuttaa  nyt
paljon enemmän Doomia. Se on siirtynyt shareware-pelistä kaupalliseksi, ja  pur-
keissa liikkuvan esittelyversion perusteella siltä voi odottaa  paljon.  Pelissä
on nyt useita aseita, täysin texture  mapattu  ympäristö,  korkeuseroja,  ruudun
heiluminen kävellessä ja useita erilaisia hirviöitä. Näkymä pelialueelle peittää
lähes koko ruudun, ja grafiikka on hieman palikkaista,  mutta  samalla  erittäin
nopeaa. Esittelyversiossa on puutteensakin: hirviöitä ei koskaan  näy  selkäpuo-
lelta, pelialueen seinissä on vain suoria kulmia, eikä peliä saa kovalevylle (ja
voi olla, että lopullinenkin peli pysyy tiukasti korpuilla).

Siinä missä Fears ilmestyi kuin salama kirkkaalta taivaalta, Alien Breed  3D:stä
on puhuttu suuria jo kauan. Alien Breed 3D  on  Team  17:n  vastaisku  Doomille.
Siitä ilmeistyi ensimmäinen ei-pelattava esittelyversio jo ennen uusittua  Fear-
sia, mutta vasta pelattava demo antaa kuvan siitä, mihin tämä peli todella  pys-
tyy. Alien Breed ei pyöri Fearsin tavoin koko ruudulla, vaan  käytössä  on  noin
puoli ruutua itse pelille ja loput statistiikoille, mutta vastaavasti  sen  gra-
fiikka on tarkempaa.

Alien Breedin takana on ammattitaitoinen ryhmä, ja se näkyy kaikessa.  Grafiikka
on paljon Fearsin vastaavaa kauniimpaa, ja taustalla soivat äänet säestävät  pe-
lin toistaiseksi silmiini osuneista Amigan Doom-klooneista  ylivoimaiseen  voit-
toon. Tyhmimpiä lukuunottamatta hirviöt kääntyilevät eivätkä jatkuvasti  tuijota
pelaajan suuntaan kuten Fearsissa. Alien Breed on pienempää vakiokokoista  peli-
ikkunaansa lukuunottamatta lähes Doomin kaltainen, ja pelissä  on  sellaistakin,
mitä Doomissa ei ole: esimerkiksi vyötärölle  ulottuva  läpikuultava  lainehtiva
vesi on todella kaunista katseltavaa. Sitäkään ei tosin ehdi kauaa ihastelemaan,
kun taka-alalta jo vyöryy lauma hirviöitä, jotka pitäisi jauhaa jauhelihaksi tai
tulla itse jauhetuksi...

Uutta esittelyversiota on lupailtu vielä ennen varsinaisen pelin julkaisua.  Te-
kijä itse asiassa haukkui oman demonsa täysin lyttyyn, vaikka kaikki olivat sitä
lähinnä pelkästään kehuneet - ja niin kehun minäkin! :-) Pelissä olleita bugeja,
jotka eivät minua edes olleet häirinneet, on korjailtu, ja nopeudenkin  luvataan
kasvaneen 30-40% (ellet sitten halua  kuunnella  kahdeksankanavaista  musiikkia,
joka tulee olemaan nelikanavaisen vaihtoehtona lopullisessa pelissä - nam) -  ja
peli kun oli nopea jo nyt! Grafiikatkin ovat hienoja, mutta tekijän  mukaan  nyt
entistäkin parempia. Kaikkein hienoimmalta kuulostava  uudistus  ovat  kuitenkin
kerrokset. Doom toi  mukanaan  korkeuserot,  jotka  jo  Alien  Breedissä  nykyi-
selläänkin on, mutta yritäpä löytää Doomista päällekkäisiä kerroksia. Et  löydä,
sillä sellaisia ei ole, mutta Alien Breediin tulevat nekin. Kaverista voit ottaa
mittaa serial-linkin välityksellä. 

Kolmas tarjolla ollut ehdokas on Black Magicin Gloom. Alkukuva ja -musiikki tuo-
vat mieleen jonkin keskiverron Super Nintendon pelin, eikä itse pelikään  aluksi
oikein vakuuta. Kyseessä on enemmänkin Wolfenstein 3D höystettynä hieman  parem-
milla grafiikoilla (eikä pelkästään suorakulmaisilla seinillä) ja  vihollisilla,
jotka räjähtävät koomisesti kappaleiksi. kun heitä ampuu. Ei tämä Alien  Breediä
voita eikä Fearskaan jää toiseksi, mutta onpahan nopea, kokoruudulla ja viholli-
set kääntyilevät  eri  suuntiin  (tosin  ainakin  esittelyversiossa  ilman  älyn
häivääkään). Erikoismaininnan ansaitsevat hyvät säädöt grafiikan tarkkuudelle ja
näyttävyydelle. Gloomissa on myös mahdollisuus kaksinpeliin sarjakaapelia pitkin
tai jaetulla ruudulla. Vaikkei Gloom teknisesti kolmikon paras  olekaan,  huomaa
sen hetken pelaamisen jälkeen kieltämättä varsin hauskaksi, ja hauskaahan pelaa-
misen pitääkin olla.

Alien Breed 3D:tä voi odotella toukokuussa kauppoihin, ja Fearsin  pitäisi  olla
saatavana jo tätä lukiessassi. Gloom kannattaa myös katsastaa.  Kerromme  näistä
lisää, kun lopulliset versiot on julkaistu. Valitettavasti  vanhempien  koneiden
omistajille ei näytä olevan mitään ainakaan vielä tulossa, sillä  kaikki  edellä
mainitut pelit vaativat  AGA-koneen  toimiakseen.  Levykkeiden  lisäksi  ainakin
Alien Breed 3D ilmestyy myös CD32:lle rompulla. 
