5
1
0 MTG_1.IFF 123 10
1 MTG_2.IFF 0 25*










{2                                  Jani Höglund


{2Magic: The Gathering leviää kuin kulovalkea, mutta mikä se on? Onko se taas joku
{2näitä  kenellä-on-suurin-luku-jossain-saa-kortit-tyylinen  Valtti  ja  Kvartetti
{2-peli? Ei suinkaan. MtG on strategiaa ja kieroa mieltä vaativa fantasia-aiheinen
{2korttipeli, jossa tarkoituksena on  vähentää  vastustajan  osumapisteet  nollaan
{2mitä ovelimmin keinoin. Peli on tarkoitettu kahdelle, mutta pienin sääntömuutok-
{2sin sitä pelaa useampikin.

{2Alkuun pääsemiseksi tarvitaan aloituspakkaus (Starter Deck) ja lisäksi kannattaa
{2ostaa muutama lisäpakkaus (Booster Pack). Aloituspakkauksessa on 60  korttia  ja
{2säännöt. Lisäpakkauksissa, joita ostetaan silloin  tällöin  oman  korttivaraston
{2kartuttamiseksi, kortteja on 15. Aloituspakkaus maksaa 65 mk  ja  lisäpakkaukset
{220 mk/kpl. Aloittelijan kannattanee valita kaksi korttivärisarjaa,  joita  alkaa
{2kerätä. Vaihtelemalla muiden pelaajien kanssa kortteja saa jo melko nopeasti ko-
{2keneempiakin vastaan pärjäävän pakan.  Perussarjassa  on  reilut  300  erilaista
{2korttia, ja lisää on erilaisissa lisäsarjoissa. Lisäsarjoja myydään vain  tietty
{2erä, jonka jälkeen kyseisen sarjan painaminen  lopetetaan.  Toukokuussa  pitäisi
{2tulla myyntiin taas uusi sarja.






























Kortteja on kolmea harvinaisuusastetta: tavallinen, epätavallinen  ja  harvinai-
nen. Aloituspakkauksessa on pari harvinaista ja  muutama  epätavallinen  kortti,
jotka on erotettu tavallisista korteista ohjevihkosella.  Tämä  on  aloittelijan
hyvä tietää, ettei kukaan pääse huijaamaan kortteja  vaihdettaessa.  Aloituspak-
kaus on hintaansa nähden lisäpakkauksia edullisempi, mutta jälkimmäisistä löytyy
enemmän harvinaisuuksia. Aloituspakkauksesta saa enemmän pelin alkuun  tarvitta-
via maakortteja.

Jokaisella pelaajalla pitää olla oma pakkansa, jossa  tulee  olla  vähintään  60
korttia (määrä oli ennen 40, mutta sitä nostettiin  liian  tehokkaiden  pakkojen
takia). Jokaista erilaista korttia saa olla pakassa vain neljä, paitsi perusmaa-
kortteja saa olla rajattomasti. Jotkin kortit ovat niin voimakkaita, että ne  on
rajoitettu yhteen kappaleeseen. Hyväksi havaittu pakan koko on 60 - 80  korttia.
Kohtuus on tässäkin hyvästä, sillä liian suuresta pakasta on vain  haittaa.  Ha-
luttuja kortteja tulee pienemmällä todennäköisyydellä, ja tarvittaessa tiettyjen
korttien yhdistelmiä todennäköisyys molempien saamiseksi on vieläkin pienempi.


{3Manaa, maita ja mantuja
{3-----------------------

Edellä mainittiin jo maakortit. Pelissä on kahdenlaisia kortteja: maakortteja ja
loitsukortteja. Maakortit ovat apuvälineitä, joilla loitsuja käytetään. Maakort-
teja on viittä tyyppiä, ja ne on eroteltu toisistaan värein. Maakorteista  loit-
sut saavat tarvitsemaansa taikavoimaa, manaa. Loitsu saattaa esimerkiksi  vaatia
kaksi sinistä mana-pistettä, jolloin kortin yläkulmaan on painettu kaksi vesipi-
saraa. Eräät loitsut hyväksyvät voimakseen myös nk. väritöntä manaa, jolloin voi
käyttää mitä tahansa maakortteja.


{3Järjestystä peliin
{3------------------

Pelivuoro koostuu seitsemästä vaiheesta. Voit seurata niiden toimintaa  esimerk-
kipelistä. 

1.  Kääntö        -  Edellisellä vuorolla käytetyt kortit käännetään
                     takaisin pystyasentoon merkiksi siitä, että ne
                     ovat taas käytettävissä.

2.  Ylläpito      -  Jotkut loitsut tarvitsevat ylläpitoa, esim. lisää
                     mana-pisteitä toimiakseen halutulla tavalla.

3.  Kortin nosto  -  Vuorossa oleva pelaaja nostaa yhden kortin.

4.  Päävaihe      -  Päävaiheen vaiheet voi tehdä haluamassaan
                     järjestyksessä:

                     a) Laittaa pöytään yhden maakortin.
                     b) Hyökätä, mutta vain kerran pelivuorolla.
                     c) Heittää peliin lisää loitsuja.

5.  Jos pelaajalla on kädessään yli seitsemän korttia, hän joutuu
    valitsemaan niistä ylijäävät kortit ja siirtämään ne sivuun
    (hautausmaalle).

6.  Pelaaja siirtää vuoron vastustajalleen.

7.  Vuoro päättyy ja haavoittuneiden olentojen vauriot parantuvat.

{3Peli kulkee kulkuaan
{3--------------------

Pelin alussa kummallakin pelaajalla on 20 osumapistettä.  Kumpikin  pelaaja  se-
koittaa pelipakkansa ja nostaa siitä seitsemän korttia.  Jos  aloituskädessä  ei
ole yhtään maakorttia tai kaikki ovat maakortteja, pelaaja sekoittaa  pakan  uu-
delleen ja nostaa uudet kortit. Jos pelataan ensimmäistä kertaa  kyseisellä  is-
tunnolla aloittaja arvotaan, muutoin edellisen pelin hävinnyt aloittaa.

Pelin aloittaja, kutsuttakoon häntä vaikka  Juusoksi,  nostaa  yhden  kortin  ja
asettaa yhden maakortin pöydälle. Juuson pakka koostuu  punaisista  ja  mustista
loitsukorteista, joten hän laittoi pöydälle punaisen maakortin.  Juuson  kädessä
on mm. Goblin Balloon Brigade (peikkojen kuumailmapalloprikaati) -kortti.  Juuso
tarvitsee sen  loihtimiseen  yhden  punaisen  mana-pisteen,  joten  hän  kääntää
pöydälle laittamansa maakortin kyljelleen. 
                             ___
                            |   |       ____  
                            |___| ---> | |  |  
                            |___|      |_|__|  

Osaan korteista on painettu valkean ympyrän ympäröimä T-kirjain. Tällainen  sym-
boli on mm. kaikissa maakorteissa. Tämä tarkoittaa, että  kortti  tulee  kääntää
käytön jälkeen kuvan osoittamalla tavalla. Käännettyä korttia ei  voida  käyttää
enää toistamiseen samalla vuorolla. Korteissa, joita voi käyttää  useamman  kuin
kerran yhden vuoron aikana, ei ole tätä nk. tap-symbolia.

Näin kortti on käytetty (tai "täpätty", kuten alan slangissa sanotaan). Nyt Juu-
solla on käytössään yksi punainen mana-piste, jonka hän käyttää  Goblin  Balloon
Brigade -kortin loihtimiseen ja asettaa sen pöydälle.  Kortin  hyökkäysvoima  ja
kestävyys on merkitty kortin alareunaan. Tässä tapauksessa molemmat  ovat  yksi.
Goblin Balloon Brigade saa lentokyvyn vuoron loppuessa, jos siihen käytetään yk-
si punainen mana-piste. Koska loitsu loitsittiin tällä vuorolla, se ei voi vielä
hyökätä tai käyttää erikoisominaisuuksiaan. Koska Juuso ei voi enää tehdä  tällä
vuorollaan muuta, hän antaa tilaisuuden Terhille.

Terhi, joka pelaa sini-vihreää väriä, nostaa kortin ja  asettaa  pöydälle  yhden
vihreän maakortin. Kaikki Terhin kädessä olevat kortit vaativat enemmän kuin yh-
den mana-pisteen tai ovat muuten tilanteeseen sopimattomia, joten hän  palauttaa
vuoron Juusolle.

Juuso nostaa yhden kortin ja iskee pöytään mustan  maakortin,  käyttää  sitä  ja
heittää peliin Dark Ritual -kortin, jolla hän saa käyttöönsä kerralla kolme mus-
taa mana-pistettä. Dark Ritual on kertakäyttöinen, joten Juuso siirtää  sen  si-
vuun korttien hautausmaalle. Kolme  mana-pistettä  Juuso  käyttää  Frozen  Shade
-korttiin. Sen  kutsuman  olennon  voima  on  nolla  ja  kestävyys  yksi,  mutta
käyttämällä vielä yhden mustan mana-pisteen sekä sen kestävyys että voima nouse-
vat yhdellä. Tähän tarkoitukseen Juuso voi käyttää niin  paljon  mana-pisteitään
kuin haluaa.

Koska Terhillä ei ole pelissä ainuttakaan olentoa, voi Juuso turvallisin  mielin
hyökätä edellisellä vuorollaan kutsumalla  peikkokatraalla.  Hyökkäävät  olennot
käännetään,  joten  niillä  ei  voida  torjua  vastustajan  vuorolla  tapahtuvaa
hyökkäystä. Torjuessa ei olentoja käännetä. Peikkojen voima on  yksi,  joten  se
tekee yhden pisteen vaurion Terhiin. Terhillä  on  siis  enää  19  osumapistettä
jäljellä Juuson antaessa vuoron hänelle.

Terhi nostaa kortin, hymyilee ja asettaa pöydälle sinisen maakortin. Käytettyään
sitä hän laittaa peliin Merfolk of the Pearl Trident -kortin. Loitsitun  olennon
voima ja kestävyys ovat molemmat yksi. Terhi antaa vuoron Juusolle.

Juuso nostaa kortin ja lisää toisen mustan maakortin  peliin.  Juusolla  ei  ole
muita käyttökelpoisia kortteja kädessään, joten hän päättää  hyökätä  molemmilla
pöydällä odottavilla olennoillaan. Juuso kääntää  punaisen  maakortin  ja  antaa
sillä lentokyvyn Goblin Balloon Brigadelle. Koska Terhin Merfolk ei  lennä,  hän
torjuu sillä Juuson Forzen Shaden. Juuso kääntää molemmat  mustat  maakorttinsa,
joten Frozen Shade saa kaksi pistettä lisää sekä hyökkäykseen että puolustukseen
vuoron loppuun saakka. Se riittää hyvin tappamaan Merfolkin, mutta  miksi  Terhi
hymyilee?

Terhi kääntää vihreän maakortin ja heittää Giant Growth -loitsun.  Sen  vaikutus
on välitön, joten sen voi käyttää myös vastustajan vuorolla. Giant Growth  antaa
yhdelle olennolle, tässä  tapauksessa  Terhin  Merfolkille,  kolme  lisäpistettä
hyökkäykseen ja puolustukseen vuoron loppuun saakka. Lopuksi Giant  Growth  hei-
tetään hautausmaalle. Merfolkin voima ylittää  nyt  Frozen  Shaden  kestävyyden,
mutta jälkimmäisen voima ei yllä Merfolkin äkillisen kasvun saaneeseen kestävyy-
teen, vaan se siirtyy hautausmaalle puremaan  multaa.  Lentävät  peikot  tekevät
kuitenkin Terhiin pisteen vaurion, ja hänellä on enää 18 osumapistettä  jäljellä
aloittaessaan uuden vuoronsa.

Terhi nostaa kortin ja hymy sen kuin levenee. Hän laittaa toisen vihreän maakor-
tin peliin ja hyökkää Merfolkillaan. Koska Juuson  ainoa  elossa  oleva  olento,
peikkoprikaati,  hyökkäsi  edellisellä  vuorollaan,  se   ei   pysty   torjumaan
hyökkäystä. Juuso on juuri merkitsemässä yhden pisteen  vauriota  muistiin,  kun
Terhi kääntää molemmat vihreät maakorttinsa ja suupielet  korvissa  iskee  kaksi
Giant Growth  -loitsua  Merfolkiin  nostaen  tämän  pisteet  seitsenkertaisiksi.
Yhtäkkiä Juusolla onkin jäljellä enää 13 osumapistettä.

Juuso kääntää peikot takaisin, nostaa kortin ja tuskastuneena antaa vuoron  Ter-
hille. Juusolla ei ollut maakorttia, jota laittaa pöytään. Terhi kääntää Merfol-
kin takaisin, nostaa kortin ja asettaa toisen sinisen  maakortin  peliin.  Terhi
päättää hyökätä Merfolkilla, vaikka hänellä ei ole kädessä kortteja, joilla voi-
si nostaa sen voimaa. Juuso torjuu hyökkäyksen ja molemmat olennot päätyvät hau-
tausmaalle. Terhi on silti hyvillään, sillä peikkojen hyökätessä lentäen hän  ei
voi torjua sitä maassa tallustavalla Merfolkillaan. Terhi antaa vuoron Juusolle.
Juuso tempaisee kortin, hihkaisee ja iskee punaisen maakortin pöytään. Nyt  Juu-
solla on kaksi punaista ja kaksi mustaa maakorttia, jotka hän kääntää ja asettaa
pöydälle Keldon Warlord -kortin ja antaa vuoron Terhille.

Terhi nostaa taas sinisen maakortin  ja  iskee  sen  välittömästi  pöytään.  Hän
kääntää kaksi sinistä ja kaksi  vihreää  maakorttia  ja  heittää  Control  Magic
-loitsulla Juuson sotaherraa, jonka hän näin saa itselleen  olennon  elinajaksi.
Terhi palauttaa vuoron Juusolle.

Juuso puhuu lempeästi tuhmia nostaessaan korttia. Hän iskee pöytään mustan  maa-
kortin, kääntää sen ja heittää peliin Soul Net -kortin.  Soul  Net  antaa  yhden
osumapisteen jokaisesta olennosta, joka  joutuu  hautausmaalle,  mikäli  pelaaja
käyttää tarkoitukseen yhden mana-pisteen.

Terhi nostaa kortin ja asettaa sinisen  maakorttin  pöydälle.  Nyt  Terhillä  on
neljä sinistä ja kaksi vihreää maakorttia, jotka hän kääntää kaikki loihtiakseen
peliin merikäärmeen. Merikäärmeen voima ja kestävyys ovat molemmat viisi. Se  ei
voi hyökätä, mikäli vastustajalla ei ole yhtään sinistä maakorttia  pelissä,  ja
se kuolee, mikäli sen loihtineella pelaajalla ei ole  ainuttakaan  sinistä  maa-
korttia. Terhi ei siis voi hyökätä merikäärmeellään, mutta voi torjua sillä Juu-
son hyökkäyksiä.

Juuso nostaa kortin ja antaa samantien vuoron Terhille. Juuson  peli  ei  oikein
luista.

Terhi nostaa sinisen maakortin ja iskee sen välittömästi peliin.  Terhi  kääntää
kaksi sinistä maakorttia ja laittaa pöydälle  Phantasmal  Terrain  -kortin.  Sen
avulla Terhi muuttaa yhden Juuson mustista maakorteista  siniseksi  maakortiksi.
Kun Juusolla on nyt sellainen, Terhi voi hyökätä merikäärmeellään ja  vahvistuk-
seksi vielä Juusolta aiemmin kaappaamallaan Keldon Warlordilla. Sotaherran voima
on riippuvainen hyökkääjän pöydällä olevien olentojen määrästä.  Koska  Terhillä
on kaksi olentoa, Keldon Warlord saa pisteikseen kaksi ja kaksi.  Juuso  ei  voi
estää hyökkäystä ja saa seitsemän pisteen vaurion. Juusolla on enää kuusi osuma-
pistettä.

Juuso nostaa kortin, hymilee hieman, kääntää yhden punaisen maakortin ja heittää
Lightning Bolt -loitsun, joka tekee kolme pistettä vauriota kohteeseensa.  Juuso
määrää kohteeksi sotaherran, jottei kuolisi seuraavaan hyökkäykseen.  Juuso  ko-
hottaa kätensä siirtääkseen sotaherran omalle hautausmaalleen, kun Terhi  kehot-
taa olemaan hätäilemättä. Hän kääntää kaksi sinistä maakorttia ja käyttää  Coun-
terspell-korttia, joka estää yhden loitsun heittämisen.  Juuson  hukkaan  mennyt
Lightning Bolt joutaa hautuumaalle, kuten Terhin  kertakäyttöinen  Counterspell-
kin. Tylsistynyt ilme kasvoillaan Juuso antaa vuoron Terhille.

Tohkeissaan Terhi ei jouda edes nostamaan korttia, vaan hyökkää taas  molemmilla
olennoillaan ja tekee seitsemän pisteen vaurion Juusoon. Juusolla oli  ennestään
jäljellä vain kuusi osumapistettä, joten hänen pelinsä on pelattu.  Mainetta  ja
kunniaa sai tällä kertaa Terhi.


{3Vaihtelu virkistää
{3------------------

Vaikka kortteja joutuukin ostamaan päästäkseen pelaamaan, pakan saa  haluamansa-
laiseksi vaihtelemalla kortteja muiden pelaajien kanssa. Kun vaihtelu oman kave-
riporukan kanssa alkaa tympiä samojen korttien kiertäessä kehää, eikä ole  varaa
ostaa uusia lisäpaketteja, kannattaa tulla  Helsingissä  Velhonlinna-tavaratalon
pohjakerroksessa  sijaitsevalle  kokoontumispaikkalle  (gathering).  Siellä   on
päivittäin pelaajia vaihtelemassa kortteja ja pelaamassa.  Välillä  järjestetään
myös turnajaisia, joissa palkintona on jokin erittäin harvinainen kortti. Muual-
la asuvien kannattaa selvittää, missä lähempänä kokoonnutaan. Ainakin Turussa ja
Tampereella on omat paikkansa.


{3Korkeita panoksia?
{3------------------

Pelin ohjekirjassa mainitaan myös ante eli panos, sattumanvaraisesti  molemmilta
pelaajilta valittu kortti, jotka voittaja sitten  saa.  Tätä  panosta  kuitenkin
harvemmin käytetään, ja näin säilyy pelin mielekkyys kokeneempien  pelaajien  ja
aloittelijoiden välillä. Kokeneet pelaajat  saattavat  joskus  käyttää  panosta,
mutta silloin molemmat valitsevat kortit, jotka  ovat  keskenään  suurinpiirtein
samanarvoisia.

Magic: The Gathering on erinomainen tapa viettää vapaa-aikaansa ja  saada  uusia
ystäviä. Kokoontumispaikoilla opastetaan mielihyvin uusia pelaajia ja  neuvotaan
pelitaktiikoissa ja korttien vaihdossa.

Tulkaa mukaan pitämään hauskaa! 
