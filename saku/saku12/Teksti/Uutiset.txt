2
1
0 Uutiset.IFF 213 2*








                                  Janne Siren


{3AmigaWorldin julkaiseminen lopetettiin

Yhdysvaltalaista Amiga-lehteä, AmigaWorldia, julkaissut  TechMedia  Publications
päätti, että lehden julkaisu lopetetaan huhtikuun numeron myötä.  Syyksi  ilmoi-
tettiin lukijamäärien lasku ja Commodoren venynyt myynti. AmigaWorld oli  pirteä
vastapaino brittien lowend-käyttäjille suunnatuille lehdille,  mutta  Commodoren
myynnin venyessä lehden sivumäärää laskettiin rajusti. Se lienee ollut yksi  syy
lukijoiden kaikkoamiseen, joka oli viimeinen naula lehden  arkkuun.  Ensimmäinen
AmigaWorld julkaistiin vuonna 1985 Amiga 1000:n laukaisun  myötä  -  lehti  ehti
siis ilmestyä lähes kymmenen vuotta.


{3AmigOS - uusi käyttöjärjestelmä Amigalle?

Internetissä on jo usean kuukauden  ajan  keskusteltu  uuden  käyttöjärjestelmän
väsäämisestä Amigalle. Nykyinenhän on vallan erinomainen, mutta silti se  jättää
toivomisen varaa eräillä alueilla, ja  Commodoren  myynnin  venyessä  kehityskin
seisoo. Projektista kiinnostuneet saavat lisää tietoa  Internetistä  WWW-sivulta
http://far0066.urh.uiuc.edu/AOS/AOS.html.

{3PCMCIA-modeemeille ajuri

Amiga-malleissa 600 ja 1200 on PCMCIA-standardin mukainen laajennuspaikka koneen
vasemmassa kyljessä. PCMCIA-liitännällä varustettuja modeemeita on ollut  saata-
villa jo pitkään, mutta niitä ei ole voinut käyttää Amigassa,  koska  niille  ei
ole ollut sopivaa ajuria. Asiaan on tullut nyt  parannus,  kun  yhdysvaltalainen
Erik Quackenbush julkaisi useimmille PCMCIA-modeemeille sopivan ajurin. Ajuri on
kaupallinen ja sen hinta on $35. (Suomesta tilattuna hintaan tulee vielä $6 toi-
mituskuluja lisää.)

Quackenbush
524 Crooked Lane
King of Prussia, PA 19406
USA

Faksi:    990-1-610-277-9006
Internet: equack@bix.com (subjectiksi PCMCOM Info ja mukaan yhteystietosi) 


{3PC-Task v3.1 ja esittelyversio julkaistiin

Uudesta PC-Taskin ohjelmallisesta 80286-emulaatiosta on saatavilla  vihdoin  il-
mainen esittelyversio. Ohjelma eroaa kaupallisesta vain siten, ettei sen  mukana
tule apuohjelmia eikä täydellisiä ohjeita, eikä emulaatio  suostu  kirjoittamaan
levylle. Sen avulla voi siis saada varsin hyvän kuvan  emulaation  toimivuudesta
omalla koneella ennen ostopäätöstä.

PC-Task on ohjelmallinen PC-emulaattori. Sillä voidaan ajaa useita  PC:n  ohjel-
mia, mutta ohjelmallisuutensa takia nopeus ei päätä huimaa, eikä  yhteensopivuus
ole täydellinen. Uusi versio emuloi jo 80286-prosessoria ja  on  paljon  aiempia
shareware-versioita   nopeampi.   Esittelyversio   FAST-muistilla   varustetussa
A1200:ssa arvioitiin CONFIG-ohjelmalla noin 0.65 kertaa niin nopeaksi kuin alku-
peräinen 4.77 MHz IBM PC. Esittelyversion mukana ei tosin tule nopeille  proses-
soreille optimoitua versiota eikä turbo-versiota, joka käyttää  paljon  muistia,
mutta on entistä nopeampi. PC-Taskin tekijä Chris Hames varoittaa uskomasta lii-
kaa nopeustesteihin, koska emulaatio on käytännössä nopeampi. Paljon prosessori-
tehoa tarvitaan silti hyvään lopputulokseen.

Näyttöemulaatioiden skaala on kirjava: MDA, CGA, EGA, VGA ja SVGA. CGA on  edel-
leen kaikkein parhaiten toimiva, sillä myöhempiä näyttöstandardeja tukevat pelit
yleensä kikkailevat varsin runsaasti hämäten emulaattoria. Esimerkiksi Tank Wars
toimii nyt, kohtuullisella nopeudella ja ääniä myöten, mutta paletti  on  hieman
pielessä.

Esittelyversion ohella julkaistiin myös päivitys versioon 3.1  PC-Task  kolmosen
omistajille. Internet-oikeudet omistavat löytävät  molemmat  Aminetin  misc/emu-
alueelta. Itse ohjelmaa myy Suomessa Westcom Data Oy, (921) 251 8000.

PC-Task kolmosesta lisää löytyy Saku kympin  Uutiset-palstalta.  Yritämme  saada
ohjelmasta arvostelun lehteen mahdollisimman pian. 


{3Emplant PC julkaistiin maaliskuussa

Kerran toisensa jälkeen viivästynyt, erinomaisesta Macintosh-emulaatiostaan tun-
netun Emplant-emulaattorin Pentium-yhteensopiva PC-moduuli  on  vihdoinkin  jul-
kaistu. Kuten muutama vuosi sitten Macintosh-moduulikin, ensimmäinen  PC-moduuli
on hieman keskeneräinen eikä sisältänyt läheskään kaikkea, mitä oli menty lupaa-
maan.

Ensimmäinen ongelma, johon PC-emulaation käyttäjät törmäsivät, oli BIOS. BIOS on
PC:n Amigan vastaavaan verraten pienehkö ROM-piiri, jonka sisällön myös  Emplant
PC vaatii toimiakseen, mutta toisin kuin aiemmin oli  ilmoitettu,  sellaista  ei
ainakaan ensimmäisen version mukana toimitettu. Kun BIOS-ongelma  oli  ratkaisu,
liikkui Internetissä ristiriitaisia tietoja tuloksista:  toisilla  emulaatio  ei
löytänyt näppäimistöä, toisilla katosi levyasema.

Päivitykset korjasivat hitaasti näitä epäkohtia, ja ehkäpä tätä lukiessasi  joku
on jo saanut Windowsinkin käynnistymään VGA-tilassa - tai sitten ei. Kaikki tämä
tohina Emplant PC:stä tuntui kuitenkin väistyvän Internetissä,  kun  saksalainen
Shape Shifter, täysin ohjelmallinen shareware Macintosh  II  -emulaattori,  jul-
kaistiin. Vielä lisää keskustelua syntyi, kun Jim Drew, mies  Emplantin  takana,
kertoi valmistelevansa oikeusjuttua Shape Shifterin tekijöitä vastaan, koska Ji-
min mukaan Shape Shifterissä on käytetty sekä Emplantin Macintosh-moduulin, AMA-
Xin, että Applen copyright-koodia.

Nettisurffaajat olivat jo niin tyytymättömiä Jim Drewn toilailuihin  PC-moduulin
kanssa, että uhkailivat jo oikeusjutulla väärästä  mainonnasta,  jos  Jim  menee
haastamaan Shape Shifterin tekijät oikeuteen. Aika näyttää, kuka haastaa ja  ke-
net. 


{3Supra-modeemien päivitysohjelma Amigalle

Supran uusimpien V.34- ja V.FC-modeemien ROM-piiri on  ns.  flash-ROM,  eli  sen
sisältö voidaan ohjelmallisesti kirjoittaa uusiksi. Aiemmin ohjelmallinen modee-
min päivittäminen ei ole onnistunut Amigalla  ohjelmien  puutteessa,  mutta  nyt
Supra on julkaissut päivitysohjelmat myös  Amigalle.  Internet-yhteyden  omaavat
löytävät tiedostot FTP:llä osoitteesta ftp.supra.com/pub/flashers/amiga. 

{3Great Valley Products konkurssiin

Amigan tilanne ei selvinnyt tarpeeksi nopeasti GVP:lle, vaan he ilmoittivat huh-
tikuun lopussa sulkevansa ovensa. GVP oli varsinkin takavuosina yksi Amigan joh-
tavista lisälaitevalmistajista. 
