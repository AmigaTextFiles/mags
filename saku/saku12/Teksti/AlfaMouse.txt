5
1*

{3                     Alfa Data Optical Mouse -optinen hiiri
{3                     --------------------------------------

                             Veli-Matti Vuorensyrjä


Kun ostamani Telmex Mouse (ks. Saku #7, Saku #11) alkoi  yhä  pahemmin  sanoutua
irti yhteistyöstä minun ja Amigani kanssa, vaihdoin  sen  tilalle  Amigan  alku-
peräisen rotan ja aloin silmäillä, josko löytyisi uusi jyrsijä  koneen  viereen.
Ikäväkseni huomasin, että Amigan hiirivalikoima on tällä hetkellä  ainakin  Suo-
messa perin kehno. Triosoftissakin oli peräti yksi hiiri Amigalle, ja kun Telme-
xin huono kestävyys oli vielä hyvässä muistissa, niin en  oikein  arvannut  sitä
ostaa.

Vähän myöhemmin silmäillessäni Amiga Format -lehteä huomasin eräässä mainoksessa
mukavan näköisen optisen hiiren. En ennen ollut  käyttänyt  optista  hiirtä,  ja
päätin tilata moisen. Kahden viikon  kuluttua  posti  toi  paketin  Englannista.
Kaikki tilaamani tavarat löytyivät ja olivat myös ehjiä.  Ei  muuta  kuin  vanha
rotta irti ja uusi tilalle. Hyvin tuntui hiiri toimivan, ja muotoilu oli  varsin
mukavasti käteen sopiva.

Alfa Datan mukana tuli n. 20 cm x 17.5 cm hiirimatto - melko pieni, mutta täysin
toimivan kokoinen. Optisen hiiren kanssahan on pakko käyttää erikoista rasteria-
lustaa, sillä jos hiirtä yrittää käyttää tavallisella pöydällä tai  matolla,  se
ei toimi. Optisessa hiiressä ei ole lainkaan  liikkuvia  mekaanisia  osia,  vaan
kaksi valodiodia, joiden lähettämä alustasta heijastuva  valo  luetaan  kahdella
optisella anturilla. Kun hiirtä liikutetaan, aiheuttaa alustan rasteripinta  an-
turien lukemaan valoon tietynlaisia poikkeamia, joista  sitten  hiiren  elektro-
niikka laskee hiiren kohdistimen liikkeen.

Itse olen hiireen varsin tyytyväinen. Se on sopivan pienikokoinen (noin 10 cm  x
6.5 cm) ja sitä on helppo liikutella pitäen kevyesti kiinni  sormenpäillä.  Sor-
menpäät asettuvat luontevasti kolmelle näppäimelle. Kolmas näppäin myös  toimii:
monessa muussa hiiressä se on ikävästi jätetty kytkemättä tai kytketty toimivak-
si vasemman tai oikean näppäimen kanssa.

Alfa Datan kestävyydestä voi tietenkin sanoa jotain varmaa vasta pitemmän käytön
jälkeen, mutta hiiri vaikuttaa varsin laadukkaalta, ja samaan viittaa  valmista-
jan lupaama kahden vuoden takuu. 

{3        Alfa Data Optical Mouse

        Lyhyesti:               Optinen hiiri

        Valmistaja:             Alfa Data Computer Technic Corp.
        Valmistusmaa:           Taiwan

        Edustajat:              Special Reserve
                                P.O. Box 847
                                Harlow CM21 9PH
                                United Kingdom

                                Em. edellyttää liittymistä alennusklubin
                                jäseneksi.

                                Gasteiner
                                126 Fore Street
                                Upper Edmonton
                                London N18 2AX
                                United Kingdom

                                Golden Image UK Ltd. Unit 65
                                Hallmark Trading Estate
                                Fourth Way
                                Wembley
                                Middex HA9 0LB
                                United Kingdom

                                Ainakin kahdessa ensimmäisessä käy Visa.
                                Se on ehdottomasti helpoin tapa maksaa:
                                tilaukseen vain nimi, osoite, luottokortin
                                nimi ja numero sekä kelpoisuusaika ja
                                allekirjoitus.

        Hinta:                  Englannissa n. £30 (n. 212 mk)
        Takuu:                  Rajoitettu, kaksi vuotta

        Laitteistovaatimus:     Mikä tahansa Amiga

        Tarkkuus:               300 dpi
        Nappeja:                3 (mikrokytkimet, kaikki kytketty)
        Seurantakyky:           650 mm/sek
        Sähköntarve:            8 mA
