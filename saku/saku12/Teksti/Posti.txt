5
1*

{7                                     Posti
{7                                     -----

Koska ja missä on Assembly '95?

Miika Keskinen

Toimitus:

Saamieni ennakkotietojen mukaan Assembly '95 pidetään 10.8.  -  13.8.  Helsingin
Messukeskuksessa. Samoissa tiloissa pidetään tuolloin myös Play '95  -pelimessut
ja RoPeCon '95  -roolipelimessut.  Kuhunkin  tilaisuuteen  myyydään  irtolippuja
päiväksi ja koko viikonlopuksi. Lippu Assemblyille maksaa 200  markkaa  tai  240
markkaa jos halutaan paikka tietokoneelle. Lisää ja varmempaa tietoa Assemblyis-
tä tulee, kun tilaisuus lähestyy.

Tarkoitus on myös järjestää Sakun toimesta Assemblyjen  yhteydessä  jonkinlaiset
Amiga-messut. Niiden toteutuminen on kuitenkin vielä epävarmaa, joten ideoita ja
apua otetaan ilomielin vastaan!

Janne Siren 

{3--------------------------------------------------------------------------------

1. Onko Amigalle saatavana PC:n move-käskyä vastaavaa komentoa PD:nä?

2. Mistä saa helpoiten ja halvimmalla Commodoren  include-tiedostot?  Ovatko  ne
vapaasti levitettäviä?

3. Mistä saa helpoiten ja halvimmalla Amigan POV-Rayn?  (Persistence  of  Vision
Raytracer)

4. Mille mustesuihkutulostimille on olemassa Amigan ajureita? Mistä niitä saa?

5. Mistä saa  'Student  ID':n,  joka  vaaditaan  DICE:n  opiskelija-alennukseen?
Pitääkö maksuun lisätä '6% Sales  Tax'?  Sisältyvätkö  Commodoren  includet  DI-
CE:een?

Janne Lähteenmäki

Toimitus:

1. Tarkoittanet move-käskyllä käskyä, jolla tiedosto siirretään paikasta a paik-
kaan b. Unixissa ko. käsky on mv.

Amigaan saa PD:nä move-käskyn korvikkeita. Esimerkiksi CShellissä se on copy-ko-
mennon optio "copy -m". Komento on helppo koodata myös itse tai sen voi  korvata
yhdistämällä Delete- ja Copy-komennot AmigaDOS-skriptillä. 

.key source,dest
.bra [
.ket ]

Copy [source] [dest] CLONE QUIET
Delete [source] QUIET

2. Commodoren include-tiedostot saa helpoiten jonkin C-kääntäjän  mukana,  tosin
niitä levitetään laittomasti yleisesti. Toinen vaihtoehto on ostaa Native  Deve-
loper's Kit (NDUK 3.1), joka sisältää autodocit, includet ja esimerkkejä. Hintaa
paketille tulee saksalaiselta Hirsch & Wolffilta tilattuna  siinä  150  markkaa.
Includet eivät ole vapaasti levitettäviä, joten niitä ei saa kopioida. 

Hirsch & Wolf OHG
Mittelstraße 33
D-56564 Neuwied
Germany

Puhelin: 990-49-2631-8399-0
Faksi:   990-49-2631-8399-31

3. POV-Rayn saa helpoiten bokseista, FTP:ltä tai muusta tiedostokirjastosta. Esa
Heikkinen ylläpitää jonkinlaista PD-kirjastoa, josta se varmaan myös löytyy. Esa
Heikkinen on yksi Sakun koordinaattoreista, ja hänen yhteystietonsa löydät  toi-
saalta lehdestä.

4. Ainakin DeskJet 500C:lle on olemassa ajurit, Canonin BubbleJeteille muistaak-
seni myös. En tiedä tarkasti ajuritilannetta. Periaatteessa ajureista ovat  vas-
tuussa kirjoittimien valmistajat, mutta koska Amiga on heidän kannaltaan  harvi-
nainen kone, ei tilanne ole  kovin  hyvä.  Commodorekaan  ei  pahemmin  ajureita
väsännyt. (Tuleehan noita aika liuta koneen mukana, toim. huom.) Kannattaa edel-
leenkin katsoa bokseista ja PD-kirjastoista hakusanoilla...

5. Student ID on opiskeluoikeustodistus tai opiskelijakortti.  Yliopistoista  ja
korkeakouluista sen saa englanniksikin pyytämällä opintotoimistosta. Lukiotasol-
la kanslisti varmaan kirjoittaa sen pyynnöstä. Muistaakseni Dillon hyväksyy myös
opiskelijakortin kopion (SYL:n tai SLL:n muovikortti). 6%  Sales  Tax  on  USA:n
erikoisuus, joka lisätään hintaan,  jos  ostaja  on  samassa  osavaltiossa  kuin
myyjä. Veroprosentti vaihtelee osavaltioittain. Tätä veroa ei  suomalaisen  pidä
maksaa, mutta mikäli disketit jumiutuvat tulliin, täällä päässä hintaan lisätään
n. 25%  Suomen  arvonlisäveroja  ja  EU:n  ulkopuolelta  tuotettaville  kamoille
mätkäistäviä tulleja. DICE:n kaupalliseen versioon sisältyvät Commodoren  inclu-
de-tiedostot.

Janne Siren ja Antti Vähä-Sipilä

{3--------------------------------------------------------------------------------

Näin 11:nnen numeron ilmestymisen myötä ajattelin vähän tuoda mielipiteitäni Sa-
kusta julki. Olen lukenut disketti-Sakua numero viidestä lähtien.

Ensiksi pitää tietysti sanoa, että Saku on todella hyvä lehti, eikä paikoin sitä
lukiessa edes huomaa, että sitä kirjoittamassa on ollut enimmäkseen vain harras-
telijoita. Juttujen taso on siis suurimmaksi osaksi  uskomattoman  hyvä.  Testit
ovat uusista laitteista/ohjelmista, mikä on kiitettävää.

Huonot puolet koskevat ainoastaan lehden ulkoasua, mikä kertoo tasostakin  jota-
kin.

Saku näyttää paikoin  liian  epäprofessionaaliselta.  Mielestäni  kirjoittajille
pitäisi antaa joitain ohjeita tekstin jaottelusta, tärkeimpänä ohjeena väliotsi-
koiden käyttö. Nykyään jutut näyttävät liian erilaisilta, esim. jotkut  kirjoit-
tajat käyttävät otsikoita ja jotkut eivät.  Juttu  ilman  väliotsikoita  on  yh-
tenäinen pötkö tekstiä, jota on työläs lukea.

Kappalejaottelussa on myös toivomisen varaa.  Kun  kaikki  kappaleet  erotellaan
toisistaan yhdellä tyhjällä rivillä, näyttää lyhyistä kappaleista koostuva teks-
ti liian irtonaiselta. Mielestäni parempi tapa olisi erottaa kappaleet tabulaat-
torilla. Suuremmat asiakokonaisuudet voisi sitten erotella tyhjällä  rivillä  ja
väliotsikolla. Tämä tietysti riippuu käytetystä tekstinmuotoilijasta, mutta voi-
sihan joku ohjelmointitaitoinen tehdä ajankulukseen Sakulle oman sellaisen...

Väriä pitäisi mielestäni käyttää enemmän, vaikka ei tietystikään  mikään  räikeä
ulkoasu ole  tarkoituksena.  Esimerkiksi  taulukoita  saisi  havainnollisemmiksi
värien avulla. Kun ei kerran tarvitse maksaa  painokuluja,  niin  ei  värejäkään
kannata säästellä... Tässä on tietysti se huono puoli, että käsittääkseni lehden
värit asettaa enimmäkseen Janne Siren,  ja  hänelle  voisi  tulla  liikaa  töitä
lisävärjäämisestä.

Älkää hämääntykö siitä, että huonojen puolien listaamiseen meni  enemmän  tilaa,
se johtuu vain niiden luonteesta.

"Ribarts"

Toimitus:

Disketti-Sakun teknisestä toteutuksesta johtuen värien käytölle on  omat  rajoi-
tuksensa, eikä AmigaGuide-Sakussa ole näitäkään mahdollisuuksia. Taulukot  olisi
mukava kasata jollain ohjelmalla näyttäviksi kuviksi, mutta  sellaista  ohjelmaa
ei ole käytettävissä. Toivottavasti uusi HTML-lukija avaa  parempia  visuaalisia
mahdollisuuksia myöhemmin.

Ja mitä epäprofessionaalisuuteen tulee, niin eiköhän syynä lähinnä ole se,  että
Saku on epäprofessionaalinen. :-) Ohjeet artikkelinkirjoitukseen ovat ehdotukse-
si pohjalta toisaalla lehdessä...

Janne Siren 

{3--------------------------------------------------------------------------------

Luettuani Esa Heikkisen artikkelin Sakunetin  synnystä  haluaisin  tuoda  asiaan
oman näkökulmani. Kerrottakoon ensin, etten ole enää  Fidonetissä  eikä  minulla
ole eikä ole ollut mitään henkilökohtaisia  siteitä  Fidonetin  johtoportaaseen,
ellei oloni  SF.AMIGA-alueen  moderaattorina  vuosina  1992-1993  ole  sitä.  En
myöskään kuulu Sakuun enkä ole koskaan tavannut Esa Heikkistä. Uskon siis oleva-
ni puolueeton asiassa.

Sakunetin synnystä Esa kertoo, että perustamisen syy  oli  ristiriita  Fidonetin
johtoportaan kanssa. Hän mainitsee syiksi mm. Fidonetin nk. mustan listan ja Fi-
donetin johtoportaan: Tuomo Soinin, joka vastaa Fidonetin julkisten viestialuei-
den siirrosta Suomessa (alias REC) ja Pertti Heikkisen, joka on Suomen Fidonetin
koordinaattori (RC). Ristiriita tosiaankin syntyi, mutta aivan toisenlainen kuin
mitä Esa mielellään antaa Sakun lukijoiden ymmärtää.

Kaikki alkoi siitä,  kun  SF.AMIGA.SAKU-alue  perustettiin.  Alueelle  nimettiin
väliaikainen moderaattori, puheenjohtaja, Erno Tuomainen. Hän ilmoitti selkeästi
olevansa  vain  väliaikainen.  Jonkin  aikaa  SF.AMIGA.SAKU-alueen  perustamisen
jälkeen Erno ilmoitti luopuvansa paikasta, joka tuli siis yleisesti haettavaksi.

Esa oli ainoa ehdokas kyseiselle pallille. Niinpä Erno yksinkertaisesti ilmoitti
SF.ECHO-alueella REC:lle Esasta tulevan uusi moderaattori.  Jo  tässä  rikottiin
Fidonetin säännöstöä, jonka mukaan kaikki  moderaattoriehdokkaat  ilmoittautuvat
REC:lle ja REC valitsee heistä soveliaimman. REC  ilmoitti,  ettei  hän  hyväksy
Esaa moderaattoriksi. Tarkemmin hän ei kertonut syistä, mutta kaikille SF.ECHO:n
säännöllisille lukijoille syy oli  selvä  -  Esa  oli  käyttäytynyt  Fidonetissä
asiaankuulumattomasti ja täten joutunut nk. mustalle  listalle.  Tämä  on  aivan
pätevä syy moderaattoriuden eväämiselle. REC ilmoitti myös, että  ellei  SF.AMI-
GA.SAKU-alueelle löydy moderaattoria, se on pakko lakkauttaa. Tämä  on  normaali
käytäntö Fidonetissä - moderaattoritonta aluetta ei saa olla.

Tästä seurasi pitkä ja rasittava keskusteluketju, jossa Esa ehti uhkailla  Fido-
netin johtoa henkilörekisterilailla ja muutenkin käyttäytyi hyvin  asiattomasti.
Keskustelun aikana lähetin kerran Esalle yksityisviestin,  jossa  toivoin  hänen
lopettavan keskustelun, sillä mitään uutta Esa ei siihen enää tuonut.  Vastausta
en saanut. Viikkoja Esa jankkasi samoja argumenttejaan,  joissa  ei  ollut  mie-
lestäni päätä eikä häntää ja sai Sakun organisaationa ja varmasti myös muun Ami-
ga-käyttäjäkunnan hyvin huonoon valoon. Tässä vaiheessa Tuomo Soini, REC, ilmei-
sesti lausui (en itse nähnyt tuota missään) kuuluisan lausahduksensa:

"Minun tehtäväni ei ole puuttua Sakun toimintaan mitenkään, mutta  voin  jo  nyt
sanoa olevani aikalailla kurkkuani myöten sakulaisten toimintaan Fidonetissä."

En voi moittia Tuomoa kärsivällisyytensä menettämisestä. Hänhän oli  tehnyt  Sa-
kulle jo suuren myönnytyksen perustaessaan SF.AMIGA.SAKU-alueen,  ja  tuossa  on
kiitos.

Tämän johdosta Esa Heikkiselle langetettiin ns. XAB-tuomio. XAB on  lyhenne  sa-
noista eXcessively Annoying Behaviour, mikä tarkoittaa suomeksi hyvin ärsyttävää
käytöstä. Tällöin Esa menetti nodenumeronsa,  eli  käytännössä  hänet  ja  hänen
purkkinsa suljettiin Fidonetistä kahdeksi kuukaudeksi (ajasta en ole varma).

Tämän jälkeen SF.AMIGA- ja SF.AMIGA.SAKU-alueille lähetettiin  Esan  kirjoittama
viesti, jossa ilmoitettiin Sakunetin perustamisesta. Moni minut mukaanlukien ih-
metteli, mitä järkeä on perustaa uusi verkko. Fidonet on tähänkin asti  toiminut
aivan hyvin Sakun tiedotuskanavana, varsinkin SF.AMIGA.SAKU-alueen  perustamisen
jälkeen.

Toivottavasti tämä kirjoitus selventää Esan motiiveja Sakunetin perustamiselle.

Terje Bergström 

Toimitus:

Hyvä Terje,

Kiitos palautteesta koskien artikkeliani. Aivan heti alkuun täytyy myöntää, että
tekstistäsi paistaa selvästi esille tietämättömyys siitä, mitä  Fidonetissä  to-
della tapahtuu kulissien takana, tavallisen rivikäyttäjän  näkymättömissä.  Tämä
selittyykin sillä, ettet ole ollut sysopina Fidonetissä  tuona  aikana,  jolloin
riidat olivat suurimmillaan.

Vetoat kirjeessäsi moderaattoriehdokkuuteeni, josta koko sota ei  ole  edes  al-
kuansa saanut, mutta moderaattoriehdokkuuteni hylkääminen herätti  eniten  ihme-
tystä ja keskustelua käyttäjien keskuudessa, ja olet siksi  saanut  virheellisen
kuvan, että tässä olisi vain siitä kyse. Otan asian kuitenkin tässä esille, kos-
ka se on niin monelle tuttu.

Olen itse jo Fidonetissä maininnut, että minulle on aivan  yksi  ja  sama,  kuka
toimii alueen moderaattorina, mutta halveksun menettelyä,  jossa  yksi  asioista
mitään ymmärtämätön henkilö määrää kaikesta omien  henkilökohtaisten  mieltymys-
tensä perusteella. Ei moderaattorin "palli", kuten  kirjeessäsi  mainitset,  ole
mikään mukava homma, ei siitä saa kuin haukkumiset. Lyhyesti sanoen siis  "paska
jopi". Ilmoittauduinkin moderaattoriehdokkaaksi vain siksi, ettei kukaan muu ol-
lut ilmoittautunut useista pyynnöistä huolimatta, mikä ei homman  luonteen  huo-
mioonottaen ole yllättävää. Mutta kuten kirjeessäsi mainitsit, jonkun TÄYTYY ol-
la moderaattori, muutoin alue lakkautetaan. En siis halunnut, että SF.Amiga.Saku
lakkautetaan, joten ilmoittauduin ehdolle.

Soinin ymmärtämättömyyttä asioiden hoidossa kuvaa se, että hän valitsi moderaat-
toriksi henkilön, joka on armeijan palveluksessa viikot ja tavattavissa  lähinnä
viikonloppuisin. Tällä tavoin alueen toimiva moderointi saadaan hyvin tehokkaas-
ti estettyä, joskaan sillä ei ole enää väliä, koska kukaan ei enää juuri keskus-
tele SF.Amiga.Saku-alueella. Toinen esimerkki löytyy SF.Amiga-alueen moderaatto-
rin valinnasta: Sami Klemola asettautui ehdokkaaksi, ja hänet hylättiin  samalla
tavalla kuin minutkin, ilman järkevää syytä. Syyksi ilmoitettiin kykenemättömyys
alueen moderointiin. Olenko sitten esimerkiksi minä, joka on perustanut kokonaan
uuden verkonkin, kykenemätön moderoimaan toisen verkon aluetta, jääköön  lukijan
itse pääteltäväksi...

Näyttää siis siltä, että Soinin oikkuilun tarkoituksena  on  vaikeuttaa  Amigaan
liittyvien alueiden moderaattorinvaihdoksia, jotta saataisiin syy  lopettaa  ky-
seiset alueet Fidonetissä kokonaan. Kun ketään ei hyväksytä, ei ole  moderaatto-
riakaan, ja alue pitää lopettaa.

Mutta - kuten jo tuossa mainitsin - tämä moderaattorijupakka ei ole se syy, mik-
si selkäni Fidonetille käänsin. Menkäämme ajassa taaksepäin vuosi pari,  jolloin
sain tietää, että Fidonetissä kootaan mustia listoja, joilla minunkin nimeni oli
mukana. Listoille pääsyyn voi olla syynä se, että kirjoittelee ahkerasti Fidone-
tissä, muuta ei tarvita. Olen ollut neuvonantajana monessa teknisessä tilantees-
sa, ja hyvin nopeasti tulee vastaan tilanne, että toinen  inttää  jotakin  asiaa
toisin olevaksi, kunnes huomaa olevansa  väärässä.  Monelle  tällainen  on  kova
paikka julkisella alueella, ja ainoa puolustuskeino on laittaa liikkeelle kysei-
siä listoja.

Aluksi en edes välittänyt noista listoista mitään, ajattelin niiden olevan  vain
tilapäinen ja ohimenevä pila, joka häviäisi muodista  hyvinkin  nopeasti.  Puoli
vuotta oli kulunut, kun kuulin listoja levitettävän edelleen koko Suomen laajui-
sesti, vieläpä automaattisesti leviävänä file-echona!  Juttelin  tästä  monenkin
sysopin kanssa, ja kaikki olivat sitä mieltä,  että  tämänkaltaiseen  toimintaan
tulee puuttua.

Kirjeessäsi mainittua "asiaankuulumatonta käyttäytymistä" on  siis  puuttumiseni
näiden listojen levitysorganisaatioon. Lukijan päätettäväksi jää, onko tässä ta-
pauksessa puuttuminen asiaankuulumatonta vai ei. Lähetin listaa levittävälle sy-
sopille netmailin, jossa kerroin antaneeni asian poliisin tutkittavaksi kunnian-
loukkauksena listalla olevia henkilöitä kohtaan. Tässä  vaiheessa  koko  Fidonet
nousi takajaloilleen, ja Pertti Heikkinen, Soinit, Pajulat sun muut olivat kaik-
ki listaa levittävän sysopin puolella ja puolustelemassa, että "ei tässä mitään,
tää on vain tällainen pila". Tässä vaiheessa listojen  file-echolevitys  ainakin
katkesi.

Tämän jälkeen sain uhkauksen, että jos en vedä asiaa pois poliisilta, minut ero-
tetaan koko verkosta. No, todellisuudessa en ollut edes  mitään  rikosilmoitusta
tehnytkään, joten lähetin viestin, jossa kerroin peruneeni asian. Tämän  jälkeen
aikaa kului taas muutamia kuukausia kunnes huomattiin, että  listoja  levitetään
jälleen vanhaan malliin. Puututtuani taas asioiden kulkuun tuli sitten tämä XAB,
josta kirjeessäsikin mainitsit, eli yhden henkilön (Tuomo Soinin) määräämä erot-
taminen koko verkosta. Tämän jälkeen en ole sitten enää voinut listojen levitte-
lyyn puuttua, mutta periaatteessa kuka tahansa listalla olijoista  voi  halutes-
saan tehdä listaa levittävää purkkia kohtaan  syytteen,  jos  haluaa.  Ei  siinä
mitään menetäkään, korkeintaan jos voittaa jutun niin voi  vaatia  korvauksia  -
rahat vaikkapa suuremman kiintolevyn hankintaan jne...

Tuomo Soini siis tukee kyseisten listojen levittämistä toimillaan ja pyrkii  te-
kemään kaikkensa, että listoja vastustavat sysopit  saadaan  potkittua  verkosta
ulos. Asiaan ei vaikuta sekään, että Fidonetin echo-alueita käyttäjilleen jakava
sysop maksaa kustannuksista 300 mk vuodessa. Näin kerätyt rahavarat  olisi  tar-
koitus käyttää viestiliikenteen nopeuttamiseen nk.  backbone-systeemillä,  jossa
yksi iso purkki lähettää viestejä ympäri  Suomea  oleville  HUBeille.  Maksuilla
siis katetaan backbonelle koituvat puhelinkustannukset.

Rahallisesti järjestelmästä saavat vastinetta kuitenkin ainoastaan HUBit, joiden
ei siis tarvitse soittaa kenellekään. Normaalit  sysopit  soittavat  itse  omaan
laskuunsa ja maksavat lisäksi puhelumaksut myös Fidonetille. Ja vaikka olet mak-
sanut, sinut voidaan silti erottaa, eikä rahoja  palauteta.  Kun  otetaan  vielä
huomioon se, että rahoja kerätään useilta sadoilta sysopeilta  laittomasti  ry:n
nimissä, jota ei ole edes olemassa, voidaan puhua ainakin kymmenistä  tuhansista
markoista pimeää rahaa. Muutaman viestipaketin lähettämiseen  ympäri  Suomea  ei
koidu missään vaiheessa näin suuria puhelinkustannuksia,  joten  jonkun  taskuun
rahat menevät. Lisäksi systeemissä saattoi olla useankin päivän  mittaisia  kat-
koksia, jolloin backbone ei soittanut niitä puheluitaan, josta  rahallisen  kor-
vauksen saa.

Tässä siis muutamia seikkoja, joista ei ole ennen julkisuudessa puhuttu.  Listo-
jen levittäminen jatkunee ennallaan, samoin rahankeräys, eikä siihen kukaan puu-
tu - ja vastuussa olevat henkilöt pääsevät kuin koira veräjästä  ilman  seurauk-
sia. Ehkä tämä auttaa lukijoita ymmärtämään, miksi minä ja jotkut  muut  sysopit
ovat kyseiseen verkkoon kyllästyneet ja vailla uutta, vapaampaa verkkoa. Toivon,
että perustamani Sakunet olisi sellainen. Tähän mennessä ainakin on kaikki suju-
nut mukavasti, kaikenlaisia ongelmiakin on ollut näin alkuun,  mutta  viestilii-
kenne on niistä huolimatta sujunut keskimäärin paremmin ja varmemmin  kuin  mak-
sullisessa Fidonetissä. Ja jos joskus Sakunetissä aletaan periä  backbone-maksu-
ja, tehdään se ainakin virallisen, olemassaolevan ry:mme nimissä,  eikä  laitto-
masti. Käytännössä ei ole kuitenkaan mitään perusteita  maksuille,  joten  uudet
sysopit ovat lämpimästi tervetulleita!

Kunnioittavasti,

Esa Heikkinen

{3--------------------------------------------------------------------------------

Sakun systeemiohjelmointipalsta on pyörähtänyt käyntiin, ja hyvä niin. Siitä  on
varmasti hyötyä kaikille Amigaa ohjelmoiville. Ehdottaisin  systeemiohjelmoinnin
vastapainoksi  hardware-ohjelmointia!  Suomessa  osataan   ohjelmoida   Amigalla
näyttäviä pelejä ja demoja. AGA-ohjelmoinnin osaavat voisivat kirjoittaa uusista
rekistereistä jne. 3D-gurut voisivat esitellä uusimmat  kaavat,  kuinka  tehdään
teksture-mappaus, "valolähteen mukaan varjostetut objektit" jne.

PS. Systeemiohjelmoinnissa voitaisiin käsitellä Kickstart 3.0:n gurut  ja  aler-
tit. Mitä tarkoittaa esim. "0100000C"? Exec, mutta mikä?

"Information wants to be FREE!" (It MUST be free!)

Toimitus:

Kiitos palautteestasi - yritämme ottaa toiveesi huomioon. Tarkempaa  tietoa  gu-
ruista löydät muuten exec/alerts.h- ja exec/alerts.i-tiedostoista,  jos  omistat
Commodoren includet. Niiden mukaan 0100000C on "memory-insane alert", eli  muis-
tilistat ovat sotkeentuneet.

Janne Siren 

{3--------------------------------------------------------------------------------

Pyysit kokemuksia Amigan hiiristä. Itse olen  käyttänyt  menestyksekkäästi  noin
vuoden ajan Roctec m300c -merkkistä  hiirtä.  Hiiri  on  saanut  olla  ahkerassa
käytössä viikonloppuisin.

Ainoat ongelmani ovat liittyneet likaan, jota pääsee hiiren sisään paljon hiiri-
matosta. Sekin ongelma on poissa, kun siivouspäivinä muistaa imuroida hiirimaton
ja silloin tällöin rasvaa liikkuvat osat hienomekaniikkaöljyllä. Olen ollut kai-
kin puolin tyytyväinen hiireeni. Kerran oli usko vähällä loppua, kun hiiri puto-
si pöydältä lattialle - vieläkö se toimisi? Laitettuani akselit paikoilleen hii-
ri toimi niin kuin ennenkin. Roctec ei kestä  kovia  iskuja,  mutta  kukapa  nyt
hiirtänsä hakkaisi?

Sinä, joka haluat hyvän perushiiren: Roctec on yksi vankka vaihtoehto!

Vesa Kuukasjärvi, Heinävesi 

{3--------------------------------------------------------------------------------

Olen ajatellut alkaa myydä Amigan PD/SW-ohjelmia. Paljonko maksaa n. 2-5  ruudun
mainos Sakussa?

Jani Paavilainen, Hämeenlinna

Toimitus:

Tähän mennessä Sakussa mainostaminen  on  perustunut  lähinnä  molemminpuolisiin
palveluksiin (kuten artikkeleihin tai raportteihin) ja on rahallisesti ollut il-
maista. Tähän kuitenkin tuli muutos yhdistyksen kevätkokouksen päätöksellä.

Itse mainostaminen Sakussa on edelleen ilmaista, mutta saadakseen oikeuden  mai-
nostaa, pitää mainostavan yrityksen  olla  Suomen  Amiga-käyttäjät  r.y.:n  yri-
tysjäsen. Valitettavasti yritysjäsenyyden vaatima sääntömuutos on edelleen  hal-
lituksen työstettävänä, joten ainakaan vielä yritysjäseneksi liittyminen ei  on-
nistu.

Janne Siren 

{3--------------------------------------------------------------------------------

Kiitos tosi mahtavasta lehdestä ja varsinkin erinomaisesta C-ohjelmointipalstas-
ta! Jatkakaa samaa tahtia.

Ja sitten hieman kysymyksiä:

1) Voiko Amiga 2000:n kanssa käyttää 14400 bps modeemia?

2) Sain juuri DICE:n kaupallisen version ja pettymykseni oli suuri,  kun  Vmake-
ohjelma guruili käyttäessäni Scan-komentoa. Mistähän moinen saattaa johtua?  Ko-
neessani on GVP:n 030-turbo ja AmigaOS 1.3.

3) Tuleeko AmigaOS 3.1:n mukana hypertekstinlukuohjelma? Entäpä CrossDOS?

"Nimim. Paalutinko turhaan"

Toimitus:

1) Kyllä, kuten myös nopeampiakin modeemeita. Amigassa ei ole aivan PC:n kaltai-
sia ongelmia sarjaportin kanssa, mutta koska sisäinen portti ei ole  puskuroitu,
niin  mitä  nopeampi  modeemi,  sitä  enemmän  prosessoritehoa  on   hyvä   olla
käytettävissä. 68000:kin vielä riittää 14400 bps:lle, joten sinun kokoonpanolla-
si ei varmasti tule sen suhteen ongelmia. Muista hankkia ulkoinen  malli,  sillä
(useimmat) korttimodeemit sopivat vain PC-koneisiin.

2) Valitettavasti tavoittamani DICE kolmosen käyttäjät eivät  olleet  törmänneet
vastaavaan ongelmaan. Kenties asetuksissasi on jotain vikaa, ja se laukaisee bu-
gin ohjelmassa?

3) AmigaOS 3.1:n mukana tuleva MultiView osaa näyttää  AmigaGuide-muotoisia  hy-
pertekstejä. CrossDOS on ollut osa Amigan käyttöjärjestelmää  jo  versiosta  2.1
saakka.

Janne Siren 

{3--------------------------------------------------------------------------------

Vuosina yksi ja kaksi minullakin oli Amiga 2000, mutta kun C=lehti kaatui,  kaa-
tui minunkin kiinnostukseni Amigaan. En ollut, enkä ole  vieläkään  mikään  nero
tietokoneiden kanssa - tiedon puute oli silloin tappavaa. No, nyt siihen on tul-
lut helpotus eli te, arvokkaat Sakulaiset.

1) Ajattelin siinä välillä, kun ei  ollut  Amigaa,  että  grafiikkaa  voi  tehdä
PC:lläkin. Joo, lopun tiedättekin. Milli rahaa ja kyllä sitä saa, eli se  siitä.
Tämä palautti minut maan pinnalle, ja muutama vuosi sitten ostin itselleni  gra-
fiikkaa ja videon tekstitystä varten A3000:n ja AmigaProTitlerin. Olin kokoonpa-
noon vähän aikaa tyytyväinen, mutta  nälkä  kasvaa  syödessä,  ja  hankin  GVP:n
IV-24-grafiikkakortin RGB-splitterillä composite-versiona. Toimii myös Genlocki-
na. Siihen olen kyllä tyytyväinen, mutta 24-bittisiin kuviin liittyy  monta  on-
gelmaa. Älkää pelästykö, kysyn niistä joku toinen kerta. Ongelma on koneeni.  Se
on mielestäni todella hidas A3000:ksi. SysInfo kertoo koneessani  olevan  CPU:na
68030/15.70 ja nopeutta 3.18 MIPS. Muistia koneessani on 2 Mt CHIP ja 8 Mt FAST.
Koneen mukana tuli A2000:n näppäimistö. Onko A3000:n näppis parempi, paljonko se
maksaa ja kannattaako vaihtaa? Mikä on koneeni virallinen malli  (onko  se  edes
aito A3000)?

2) Jos ostan koneeseeni Warp Engine -turbon, niin montako  kertaa  nopeampi  ko-
neestani  tulee  esim.  renderoinnissa?  Verratkaa   esim.   A4000/040:een   tai
A4000/060:een. Onko olemassa verrattavia muita A3000:n kiihdytinkortteja?  Mitkä
ovat Warpin 28/33/40 MHz:n korttien  hintaerot  ja  sopivatko  ne  kaikki  minun
A3000:eeni? Jos tilaan Warpin ulkomailta, kuinka toimia ja paljonko tulee kuluja
(ALV jne.)?

3) Kuinka Saku tulee purkaa käytännössä? Kun purin  sen  kovalevylle  ja  yritin
käynnistää, tuli ilmoitus: "Saku: medplayer.library (v5) ei auennut." Missä  vi-
ka? Purinko oikein? Jouduin  tekemään  Sakusta  boottaavan  korppuversion,  hyvä
niin, mutta olisi kiva saada se toimimaan kovalta.

Terveisin Petteri Räsänen, Kangasala

Toimitus:

1) Koneesi virallinen mallinumero on ilmeisesti A3016 (tai A3000/16, kirjoitusa-
su vaihtelee), jossa A3025:n 25 megahertsin prosessorin ja  68882-matematiikkap-
rosessorin sijaan on 16 megahertsin prosessori ja  68881-matematiikkaprosessori.
Kyseessä on siis A3000:n halvempi ja hitaampi malli.  Amiga  3000:n  näppäimistö
eroaa A2000:n vastaavasta lähinnä vain ulkoisesti. Uusi näppäimistö maksaa  Suo-
men Huoltopalvelussa noin tuhat markkaa, joten vaihtaminen ei ole kannattavaa.

2) Renderointia Warp Engine nopeuttaa todella paljon 68040:n sisäisen RISC-tyyp-
pisen matematiikkaprosessorin ansiosta. Normaaliteho on  nopeasti  laskien  noin
8-9-kertainen A3000/16:een verrattuna. Matematiikkaprosessorin (jota 3D-ohjelmat
runsaasti käyttävät) tehoero on vielä suurempi. A4000/040:een ero renderoinnissa
lienee käytännössä 2-3 kertainen. Kannattaa muistaa, että Warpissa on  huippuno-
pea muisti, joka antaa todella paljon lisänopeutta 40 MHz:n prosessorin  ohella.
Warpista on erikseen A3000-versio, koska A4000-versio ei mahdu  A3000:n  sisään.
A3000-versiossa on vain kaksi SIMM-paikkaa.

A3000:een sopii myös Commodoren A3640, joka on käytännössä samanlainen prosesso-
rikortti kuin A4000/040-mallissa. Kyseessä on siis 25 MHz:n 68040-kortti,  jolla
ei ole omaa nopeaa muistia kuten Warpilla, vaan  se  käyttää  emolevyn  muistia.
A3640 käsittelee muistia melko hitaasti, mutta jokapäiväisessä  käytössä  se  ei
haittaa. Jos renderointi on pääasia, A3640 nopeuttaa halvalla ja paljon.

Ulkomailta tilaaminen riippuu hyvin paljon siitä, mitä ja mistä  tilataan.  EU:n
sisällä ei tulleja tarvitse maksaa, mutta ALV täytyy maksaa joko lähettäjämaahan
tai Suomeen. EU:n ulkopuolelta tilattuihin tuotteisiin taas ei tule veroja, tul-
limaksut kylläkin. Warp Engineä myy Suomessa Westcom Data Oy, (921) 251 8000.

3) Kuten Sakun käyttöohjeissa mainitaankin, pitää mukana tulevat library-tiedos-
tot siirtää kovalevysi käynnistysosion  Libs-hakemistoon.  Systeemiystävällisenä
ohjelmana Saku ei osaa etsiä niitä muualta.

Jyrki Saarinen ja Janne Siren 

{3--------------------------------------------------------------------------------

Kysymyksiä:

1) Onko olemassa edullista, mieluiten PD/SW-ohjelmaa,  jolla  voi  muuntaa  Win-
dowsin True Type -fontteja säädyllisempään  muotoon,  esim.  Agfa  Compugraphic,
PostScript Type 1 tai Nimbus Q. Mistähän  modeemiton  saisi  ohjelman  halvalla?
Olisin kiinnostunut myös tavallisten bittikarttafonttien muuntamisesta  skaalat-
taviksi, jotta voisin käyttää niitä Final Copy II:lla.

2) Mistä modeemiton henkilö voisi saada skaalattavia fontteja edullisesti  olet-
taen, ettei hän halua asioida ulkomaisten yritysten kanssa valuuttasotkujen  ta-
kia?

3) Mitkä ovat ehdottomia Workbenchin apuohjemia ja mistä ne saa edullisimmin?

4) Jos käytän SUURTA ruutua, niin pystyykö Workbench venyttämään taustakuvan ko-
ko ruudun kokoiseksi, eikä vain monistamaan montaa kopiota kuvasta? Miten  ikku-
noihin saa yksilöllisen taustakuvioinnin?

5) A1200:ni on tiltannut kaksi kertaa  oudolla  tavalla:  En  voi  käyttää  AGA-
värejä, jollen buutatessa käy Setup-menussa (sieltä ei tarvitse valita  mitään).
Ongelma korjautuu Workbenchin uudelleenasennuksella korpuilta. Käytössä oli myös
kovalevy. Mikä on voinut aiheuttaa mainitunlaisen kummallisuuden?

6) Tarjotaanko Final Copy II:n omistajille mahdollisuutta  päivittää  ohjelmansa
Final Writeriin edullisella päivityshinnalla?

7) Voiko turbokortilla varustetussa koneessa käyttää vanhaa prosessoria  hyödyk-
si?

8) Jos yhdistämme A1200:n ja CD32:n, voiko CD32 ladata ohjelmia A1200:n levykea-
semasta? Voisinko pelata kaksinpelinä jotain peliä, joka  vaatii  kaksi  konetta
kaksinpeliin? Hyötyykö Workbench CD32:n nopeutetusta grafiikasta eli saanko  no-
pean 256-värisen grafiikan? Onko A1200:n CD32-laajennusta saatavilla ja onko  se
täysin CD32-yhteensopiva (uusi piiri mukana)? Saako CD32-laajennukseen kytkettyä
32-bittistä lisämuistia, kelloa, matikkaprosessoria tai  tehokkaampaa  prosesso-
ria? CD32-laajennuksessa on ilmeisesti myös koneen  ulkopuolinen  osa  (CD-asema
ainakin), mutta onko tässä osassa paikkaa laajennuskortille, jonka paikka  menee
CD32-laajennukselle?

9) Onko A1200 päivitettävissä AAA:lla hamassa tulevaisuudessa?

10) Uudemmissa käyttöjärjestelmissä tekstiä pystyy  maalaamaan,  mutta  ohjekir-
joissa ei mainita, mitä hyötyä siitä on. Löytyykö esim. leikkaa ja liimaa?

11) Mistä saisi suomenkielisen Workbenchin? Hinta?

12) Oliko Aku Ankka 11:ssä (16/3/1994) kuvattu Amiga 5000:n prototyyppi?

Kommentteja:

13) Sivun vaihto helpommaksi. Nykyään vakaa hiirikäsi on tarpeellinen.  Ehdotan,
että tekstialue jaetaan kahteen osaan, joista painaessa oikeanpuoleista saa seu-
raavan sivun ja vasenta edellisen sivun. Artikkelin vaihtoon voisi tehdä  saman-
laisen järjestelyn eli ruutu olisi jaettava neljään osaan, vaikkapa sektoriin.

14) Overskannattua ruutua käytettäessä Saku sijoittuu vasempaan yläkulmaan. Toi-
von parannusta, jotta ei tarvitsisi aina törkkiä monitorin asetuksia.

15) Pistäkää "Workbench-vinkit"-tyylinen palsta joka numeroon.  Muistakaa,  että
on amigisteja, joille perusasiat omasta koneesta ovat epäselviä.

16) Kootkaa esimerkiksi kymmenen disketillistä  välttämättömiä  Workbench-apuoh-
jelmia ja myykää sitä vaikka viidellä kympillä. Vai oletteko  jo  tehneet  näin?
Lisätietoja, kiitos.

17) Olisiko mahdollista järjestely, jossa Sakun eri numeroita voisi lukea uusim-
malla koodilla ja luettavana olevaa numeroa voisi vaihtaa yhtä helposti kuin ar-
tikkelia (olettaen, että vanhat Sakut ovat kovalevyllä)?

Terveisin, Mikko Mättö

Toimitus:

1) Edullista vaihtoehtoa ei tullut vastaan, mutta Westcom Data Oy myy Type Smith
2.5 -ohjelmaa, jolla voi konvertoida ja muokata  skaalattavia  fontteja.  Hintaa
tosin tulee 1150 mk. Westcom vastaa arkisin kello 10 - 17  numerossa  (921)  251
8000.

2) Purkeissa fontteja liikkuu runsaasti, mutta modeemittomalle  niiden  hankinta
voi osoittautua hankalammaksi. Voit tiedustella ilmaislevityksessä olevia  font-
teja Sakun koordinaattoreilta. Eri asia sitten on, löytyykö heiltäkään niitä tai
onko heillä resursseja suurelle joukolle ihmisiä etsiskellä ja  postitella  kai-
kenlaista. Tilannetta helpottanee suunnitelmissa oleva Sakun  oma  Fish-tyylinen
sarja PD-levyjä (Frog? :-). Westcom myy kaupallisia fonttikokoelmia.

3)   Tarpeelliset   ohjelmat   ovat   mielipidekysymyksiä.   Virustutka   lienee
välttämättömyys kaikille, joten ainakin Virus  Checker  tai  vastaava  kannattaa
hankkia. Tekstieditoriksi sopii halpa, mutta laadukas GoldEd ja KingCON parantaa
Shelliä. Mainitsemani ovat PD/SW-ohjelmia, joten niitä voi  tiedustella  esimer-
kiksi Avesoftista numerosta (931) 255 5050 tai Sakun koordinaattoreilta.

4) Ei pysty. Taustan ikkunoille voit valita  WBPattern-ohjelmasta  näpäyttämällä
ensin Placement-painiketta kerran (niin että painikkeeseen  ilmestyy  sana  Win-
dows) ja sitten valitsemalla kuvan tai kuvion.

5) Käyttöjärjestelmä tunnistaa AGA-piirit vasta, kun C-hakemistosta löytyvä Set-
Patch-ohjelma on ajettu. SetPatch korjaa myös muutamia käyttöjärjestelmän  buge-
ja, joten se kannattaa ja pitää suorittaa  konetta  käynnistettäessä.  Helpoiten
tämä käy lisäämällä rivi "C:SetPatch QUIET"  Startup-Sequenceen.  Tosin  yleensä
kannattaa pitää Startup-Sequence sellaisena kuin se asennuksen jälkeen onkin  ja
tehdä omat lisäyksensä User-Startup-tiedostoon.  Alkuperäisessä  Startup-Sequen-
cessa SetPatch ajetaankin heti ensimmäisenä.

6) Ei.

7) Ei.

8) Jos CD32:sta löytyvät sopivat tietoliikenneohjelmat ja  koneiden  välille  on
hankittu sarjakaapeli tai vastaava, voi CD32 periaatteessa ajaa Amiga 1200:n le-
vyllä olevia ohjelmia ja vaikka toimia kakkoskoneena kaksinpeleissä.  Ajamisessa
ongelmia tuottaa CD32:sta vakiona puuttuva  kovalevy.  Tiedostot  pitää  siirtää
RAM-levylle ja ajaa ne sieltä - suoraan sarjakaapelia  pitkin  ei  ohjelmia  voi
ajaa. Sarjakaapeliksikaan ei kelpaa mikä tahansa. Sopiva kaapeli löytyy  ainakin
CD32 Connection Kitistä, jota Englannissa myy Brian Fowler  Computers  numerossa
990-44-392-499-755. CD32:n voi myös laajentaa täydeksi tietokoneeksi Microbotic-
sin SX-1 -laajennuksella. SX-1 löytyy Englannissa ainakin Indin listoilta  nume-
rosta 990-44-543-419-999. Jos ulkomailta tilaaminen hirvittää, tutustu kotimais-
ten Amiga-kauppiaiden listaan toisaalla lehdessä  ja  kysele  heiltä  tuotteiden
saatavuudesta.

CD32:n grafiikka ei normaalikäytössä ole A1200:n vastaavaa nopeampaa, sillä Aki-
ko-piiri nopeuttaa vain ns. chunky-planar-muunnosta, jota käytetään  esimerkiksi
peleissä texture mappaukseen.

Commodoren CD1200-laajennus upposi emoyhtiönsä mukana. Nähtäväksi  jää,  vaivau-
tuuko Commodoren uusi omistaja, Escom, viimeistelemään tuotetta julkaisukuntoon.
Hätä ei kuitenkaan ole tämän näköinen, sillä edellisessä Sakussa esitelty Overd-
rive CD tuo Amiga 1200:lle vieläpä sisäistä  laajennuspaikkaa  uhraamatta  lähes
täysin  CD32-yhteensopivan  romppuaseman.  Akiko-piiriä  ei  mukana  ole,  mutta
sitäkin emuloidaan ohjelmallisesti varsin hyvällä menestyksellä.

9) Tuskin.

10) Maalatun tekstin voi kopioida leikekirjaan  painamalla  samanaikaisesti  oi-
keanpuoleisen Amiga-näppäimen ja C:n (copy) pohjaan. Tekstin  saa  leikekirjasta
ulos vastaavasti oikea-Amiga-V:llä (view).

11) Virallista suomenkielistä locale-tiedostoa Workbenchille myytiin  vain  Suo-
meen virallisia reittejä tulleiden Amigoiden  mukana,  eikä  sitä  saa  ostettua
erikseen Commodoren sotkujen takia. Purkeissa liikkuu epävirallinen ja  ilmainen
käännös, jota voit tiedustella Sakun koordinaattoreilta.

12) Ei. Commodoren säästölinja ei olisi sallinut niin suuria näppäimiä. :-)

13) Eikö näppäimistö ole silti kätevin tapa selata sivuja?

16) PD-kirjastoa ollaan suunnittelemassa. Kokoelmasta on tarkoitus tulla  maksu-
ton. Siihen saakka voit tiedustella PD-ohjelmia esimerkiksi  Avesoftista,  ellei
paikallinen Sakun koordinaattori sinua pysty auttamaan.

17) Tämä on teknisesti hieman hankala toimenpide, Sakua kun ei  ole  suunniteltu
taaksepäin yhteensopivaksi itsensä kanssa. Toivottavasti pian  nykyinen  lukuoh-
jelma korvataankin upouudella HTML-lukijalla, jossa yhteensopivuus on otettu pa-
remmin huomioon ja lehtiä voi lukea aina lukuohjelman uusimmalla versiolla  (tai
millä tahansa HTML-lukijalla).

Kiitos kommenteistasi ja pahoittelumme vastauksen viivästymisestä!  Pyrimme  to-
teuttamaan toiveitasi mahdollisuuksien mukaan.

Janne Siren 

{3--------------------------------------------------------------------------------

Suomen Amiga-käyttäjien unionin lehdet  pyrkivät  asiantuntijoiden  avulla  sel-
vittämään ongelmasi ja  vastaamaan  palautteeseesi  Posti-palstan  kautta.  Voit
lähetellä mielipiteitä ja kysymyksiäsi seuraavaan osoitteeseen  postitse.  Koor-
dinaattorit voivat myös välittää saamaansa palautetta lehteen.

Janne Siren / Saku
Oravamäentie 2 F 17
02700 Kauniainen

Internet: jts@krk.fi
