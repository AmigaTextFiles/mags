5
1*

{3                        Rise of the Robots (Amiga CD32)
{3                        -------------------------------

                                  Toni Achrén


Robotit ovat yhteiskunnan palvelijoita. Robotteja on joka lähtöön aina rakennus-
robotista raakaan sotilasrobottiin. Electrocorpin tehtaassa työskentelevät droi-
dit ovat saaneet rakennettua aivan uudentyyppisen  robotin,  muotoaan  muuttavan
Supervisorin.

Supervisor  on  ainutlaatuinen,  ja  se  on  toiminut  moitteettomasti,   kunnes
ärsyttävä pieni Ego-virus pääsee turmelemaan sen käyttäytymiskoodia ja  tekemään
siitä psykopaatin. Ainoa keino pysäyttää Supervisor,  joka  on  päättänyt  ottaa
tehtaan valtaansa ja ohjelmoida tulevista roboteista alaisiaan, on lähettää  ih-
miseen perustuva kyborgi etsimään ja tuhoamaan se.

Suunnattoman kohun ympärilleen kerännyt Rise of the Robots on  jo  jonkin  aikaa
sitten ilmestynyt myös Amiga CD32:lle. Takakansi kehuu peliä ylettömästi:  robo-
tit oppivat taistelutyylisi; ensimmäinen peli, jossa on elokuvan tasosta 3D-gra-
fiikkaa; robottien liikkeet on suunnitellut  ammattilaistason  itsepuolustuseks-
pertti; ensimmäinen muotoaan muuttava hahmo; mahtavat elokuvamaiset  animaatiot;
Queenin kitaristin Brian Mayn tekemät musiikit... Mutta pitävätkö nämä  väitteet
paikkansa?

Laitettuani rompun sisään alkaa hetken latauksen jälkeen alkuanimaatio.  Mukavan
näköistä raytrace-grafiikkaa ilmestyy muutaman sekunnin pätkin  ruutuun.  Väliin
on ängetty mitä ärsyttävin tekstiosuus tärykalvoja raastavan piipityksen saatte-
lemana. Vaistomaisesti painan aina ennen tekstin alkua nappia, jotta  voin  kes-
kittyä animaatioon. Toinen ärsyttävä piire on se, ettei alkudemoa  voi  ohittaa,
vaan sen joutuu aina katsomaan. Lopuksi hahmo juoksee ison  paneelin  luokse  ja
peli on valmis alkamaan. Mukavan tuntuinen kitaran venyttely  kuuluu  taustalla,
mutta missä on hieno Brian Mayn musiikki?  Hetken  kuunneltuani  huomaan,  ettei
sellaista olekaan. Kitaran jälkeen taustalla soi järkyttävä pimputus, joka sekin
kestää noin puoli minuuttia. Noh, ehkä itse peli on parempi.

Valikoista saa valittua yksin-  tai  kaksinpelin,  montako  kierrosta  otellaan,
tärähteleekö ruutu hypittäessä, pelin vaikeustason, hahmojen varjot sekä  välia-
nimaatiot. Tärähtelyt ja varjot eivät pahemmin vaikuta pelin nopeuteen, joten ne
voi huoletta valita. Yksinpelissä voi valita joko harjoituksen tai  itse  pelin.
Harjoituksissa voit valita, mitä hahmoa pelaat, mutta vastustajasi on  aina  ky-
borgi. Sama pätee myös kaksinpelissä, jossa toinen pelaajista on  aina  kyborgi.
Tarinan mukaan robotit on ohjelmoitu siten, etteivät ne taistele keskenään,  jo-
ten molemmat pelaajat eivät voi pelata  roboteilla.  Hyvä  selitys  (köh,  toim.
huom.), mutta olisi antanut aivan uutta hohtoa  peliin,  jos  molemmat  pelaajat
olisivat saaneet valita hahmonsa vapaasti. Yksinpelissä olet kyborgi, ja vastaa-
si tulee ensin viisi erilaista robottia ja lopuksi Supervisor.

Peliä voi pelata normaalilla joystickilla, koska peli ei  hyödynnä  CD32:n  omaa
joypadia. Helpoimmalla vaikeustasolla kaikki robotit voittaa pelkällä  hyppypot-
kusarjalla. Mahtava oppimiskyky. Helpoimmalla tasolla ei kuitenkaan  pääse  itse
Supervisoria vastaan, vaan voitettuasi viimeisen robotin kaikki alkaa alusta en-
tistä vaikeampana. Keskimmäisellä vaikeustasolla tilanne on  sama,  paitsi  että
nyt joutuu jo käyttämään eri liikkeitä voittaakseen vastustajan. Onnettoman vai-
keat erikoisliikkeet eivät onnistu kirveelläkään, paitsi  tietenkin  tietokoneen
ohjaamilta roboteilta - etkä pääse vieläkään Supervisorin kimppuun viimeisen ro-
botin jälkeen, vaan kaikki alkaa taas alusta. Vaikein taso  on  tosiaankin  vai-
kein: en ole itse edes päässyt viimeiseen robottiin asti.  Ehkäpä  sieltä  tulee
sitten se muotoaan muuttava Supervisor. (Tai ehkä  muotoaan  muuttava  merkitsee
sitä, että Supervisor onkin ne kaikki robotit, jotka tulevat  ensimmäisen  kier-
roksen jälkeen, toim. huom. :-)

Aina ennen taistelua tulee raytrace-grafiikkaa sisältäviä filminpätkiä. Ne  ovat
hienoja, mutta saisivat olla pidempiä, koska rompulla olisi vielä yli puolet va-
paata tilaa. Animaation jälkeen tulee myös  ruudullinen  tekstiä  vastustajasta,
taas ikävän piipityksen saattelemana. Onneksi niistä pääsee ohi.

Liikkeitä hahmoilla on kuusi erilaista  ja  lisäksi  erikoisliikkeet,  joita  on
yleensä kaksi. Pelin taustojen ja hahmojen raytrace-grafiikka  on  ammattimaista
jälkeä ja esimerkki muille, kuinka ne pitäisi  tehdä.  Hienoja  ovat,  mutta  ne
eivät peliä pelasta. Äänitehosteita tappelussa on noin kolme: lyönnin,  hyppimi-
sen ja taustan äänet. Kaiken kukkuraksi nekin ovat mitä järkyttävimpiä.

Rise of the Robots tekee oikeutta CD32:lle vain grafiikassa, ja sitäkin on liian
vähän. En ole nähnyt pelin A1200-versiota, mutta olettaisin,  ettei  näissä  ole
muuta eroa kuin se, että A1200:lla peli haukkaa ohjekirjan mukaan  40  megatavua
kovalevyltäsi (todellisuudessa kuulemma paljon vähemmän, toim. huom.).

{3        Rise of the Robots (Amiga CD32) 

        Grafiikka:      85
        Äänet:          65
        Pelattavuus:    70
        Yleisarvosana:  60
