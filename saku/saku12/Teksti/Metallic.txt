5
1*

{3                                Metallic Nations
{3                                ----------------

                                  Janne Siren


Vapauden planeetalla, Archadicalla, vallitsi rauha ja sopusointu.  Ihmiset  kui-
tenkin vieraantuivat politiikasta, ja valta siirtyi talouselämän johtohahmoille.
Nämä ostivat laitostuneet puolueet  ja  alistivat  vanhat  sukuvaltiot  planeet-
tainvälisen hirmuhallinnon alle.

Kaikki eivät kuitenkaan suosiolla alistuneet hirmuvaltaan, vaan osa pakeni.  Ky-
berlordi Solar Aldamarinin johtama pakolaisten joukko saapui Novian tähtiparveen
paikallista aikaa vuonna nolla. Paenneita oli yhdeksästä Archadican sukuvaltios-
ta, hieman toista tuhatta ihmistä ja robotteja kymmeniä tuhansia.  Synteettisten
asukkaiden väkiluku kasvoi nopeasti kymmeniin  miljooniin  ihmisten  määrän  py-
syessä lähes vakiona.

Novian uudet asukkaat toivat mukanaan kotoista teknologiaansa, jolla he  muutti-
vat asumiskelvottomat planeetat itselleen elinkelpoisiksi. Fuusio- ja  aurinkoe-
nergia antoi heille lähes rajattomat  energiavarat,  ja  robotit  tekivät  lähes
kaikki rutiinityöt. Asiat sujuivat taas vaihteeksi mukavasti, mutta se oli  vain
väliaikaista...

Vuonna 366 onnistui pakolaisten mukaan soluttautuneen Ubar Monarin murhata Alda-
mar. Monar kylvi riitaa ja epäsopua  jäljelle  jääneiden  kahdeksan  kyberlordin
keskuuteen. Kyberlordit jakautuivat Monarin ehdottaman keskitettyä hallintoa ko-
rostavan Novian Unionin ja Aldamarin ennen  kuolemaansa  ajaman  yksilönvapautta
puolustavan Novian Konfederaation välille. Kovaksi onnekseen  kukin  sukuvaltio-
taan johtava kyberlordi vielä piti itseään ainoana oikeana Novian yhdistäjänä ja
vapauttajana.

Seitsemän vuotta myöhemmin kaikki kyberlordit julkistivat  korkean  käsityksensä
itsestään, ja seurauksena sukuvaltioiden välille syttyi sota. Ainoastaan  murha-
tun Aldamarin johdossa olleet planeetat jäivät taistelun ulkopuolelle  vähäisine
puolustusjoukkoineen.

Sinä olet yksi näistä kyberlordeista - tavoitteenasi on selvitä Novian sisällis-
sodasta voittajana tuhoamalla kaikki vastustajasi.


{3Metalliset kansakunnat
{3----------------------

Metallic Nations on strategiapeli, jota pelataan seitsemää muuta  pelaajaa  vas-
taan modeemilla. Se ei ole tavallinen linjapeli, vaan  sitä  pelataan  erillisen
graafisen käyttöliittymän välityksellä ns. etäpelinä, eli  puhelinyhteys  tarvi-
taan vaan hetkeksi pelitietojen vaihtamiseen pääkoneen ja oman koneen välillä.

Metallic Nations on kotimaista käsialaa ja täysin suomenkielinen. Sen takana  on
Coloris-pelistä tuttu Avesoft. Metallic Nationsin vaatima erillinen  peliohjelma
löytyy niin Amigalle kuin PC:lle, ja se on vapaasti levitettävissä. Itse  pelaa-
minen kuitenkin maksaa kolmisen markkaa soittokertaa kohden, joten aivan ilmais-
ta hauskanpitoa ei tämäkään ole.





{3Kuinka kyberlordiksi?
{3---------------------

Mikäli peliohjelmaa ei lähipurkeista löydy, voi sen helposti imuroida  Avesoftin
purkista, Aveboxista. Avebox on Avesoftin sähköinen jatke, ja Metallic Nationsin
lisäksi siellä voi harrastaa aivan  normaalia  purkkitoimintaa,  kuten  imuroida
muita tiedostoja ja keskustella viestien välityksellä.  Aveboxiin  rekisteröity-
neet saavat postitse purkin käyttöoppaan (ts. kaksi  monistetta  niitattuna  yh-
teen) ja mainostauhkaa.

Aveboxissa on neljä linjaa, jotka vastaavat numerossa (931) 615 765. Vastattuasi
todenmukaisesti koneen esittämiin kysymyksiin koskien  henkilötietojasi,  siirry
tiedostovalikkoon ("F") alueelle 5 ("A 5") ja imuroi Amiga-versio peliohjelmasta
("D Z METALN11.DMS"). Voit myös tilata ohjelman värikkäine  ohjekirjoineen  Ave-
softista hintaan 19 markkaa (+ postikulut, 39 markkaa) tilausnumerosta (931) 255
5050.

Metallic Nationsia voi pelata joko levykkeeltä  tai  kovalevyltä.  Se  moniajaa,
mutta pelin aikana ei pääse taustalle heilumaan, mikä on hieman ikävää varsinkin
aloittelijalle - ohjeet pitää olla päässä tai paperilla, sillä moniajossa  niitä
ei voi selailla, eikä peliä voi keskeyttää kesken kierroksen.

Uutta peliä aloitettaessa ruutuun tulee eräänlainen hahmolomake, johon syötetään
pelaajan henkilötiedot ja roolinimi. Roolinimi voi olla mikä tahansa, mutta  sen
tulisi päättyä tavuun ar, on, er, or tai el,  vanhan  Archadicalaisen  käytännön
mukaisesti tietenkin.

Hahmolomakkeen täytettyään pelaaja pääsee valitsemaan  taitojaan.  Metallic  Na-
tionsissa kullakin pelaajalla on viisi taitoa, jotka pitää  asettaa  haluamaansa
paremmuusjärjestykseen kuvaamaan kyberlordin kykyjä. Taidot ovat  kekseliäisyys,
teollisuus-, sota-, kauppias- ja vakoilutaito.  Näillä  taidoilla  on  keskeinen
asema pelissä, mutta itse pelaajan taidot ratkaisevat lopputuloksen.

Taitojärjestyksen saatuaan peli on valmis lähettämään pelaajan tiedot pääkoneel-
le ja varaamaan hänelle paikan seuraavaan peliin. Yhteen peliin  tarvitaan  kah-
deksan osanottajaa, joten peli alkaa keskimäärin kolmen päivän kuluttua  ilmoit-
tautumisesta. Itselläni peli alkoi jo seuraavana päivänä, sillä pääsin mukaan jo
alkaneeseen peliin, jossa osa pelaajista oli jättänyt  ilmoittautumisen  jälkeen
pelin sikseen.


{3Taistelu Novian herruudesta
{3---------------------------

Peliä pelataan usean näytön kokoisella  kartalla,  joka  muodostuu  suurehkoista
heksaruuduista, sektoreista. Kartalla näkyvät omat ja liittolaisten joukot, vas-
tustajien levinneisyys sekä planeetat. Kaikki planeetat ovat valloitettavissa ja
osa myös asutettavissa. Planeetat ovatkin arvokkaita, sillä ainoastaan  ne  pys-
tyvät tuottamaan uusia sotajoukkoja ja tehtaita.

Pelin alkaessa pelaajalla on yksi planeettakunta, jolla hänen hallintosektorinsa
sijaitsee. Hallintosektori on kuin kuningas shakissa: sitä ei saa  menettää  tai
häviää pelin. Kuten shakissa, myös Metallic Nationsissa "kuninkaan"  suojana  on
voimakas sotajoukko.

Shakki on kuitenkin huomattavasti suoraviivaisempi peli -  Metallic  Nationsissa
on tärkeä osansa myös diplomatialla, tuotantolaitosten hallinnalla ja kauppasuh-
teilla. Silti ei pidä aliarvioida sotajoukkojen merkitystä, sillä ne ovat  ainoa
keino laajentaa valtakuntaa - ja lopulta voittaa peli.

Sotajoukkoja on kolmenlaisia:  tähtilippueet,  paikallislippueet  ja  legioonat.
Tähtilippueet ovat tähdistöjen välisiä avaruuslaivaston  yksiköitä,  jotka  pys-
tyvät myös pommittamaan vihollisten planeettoja. Paikallislippueet toimivat pla-
neettakunnan puollustusjoukkoina eivätkä pääse liikkumaan  kotisektorinsa  ulko-
puolelle.  Legioonat  on  nimensä  mukaisesti  tarkoitettu  planeetan   pinnalla
käytävään taisteluun, ja ainoastaan ne pystyvät valtaamaan planeettoja.

Tähtilippueet ja legioonien kuljetusalukset pystyvät liikkumaan yhden heksan pe-
likierrosta  kohden.  Kuten  kuningasta  shakissa,  myös  hallintosektoria   voi
siirtää. Pelissä on myös madonreikiä (ohjeet kutsuvat niitä hyperzondatuiksi hy-
peravaruusreiteiksi - huhhuh), joita pitkin madonreiän  molemmat  päät  omistava
pelaaja tai liittoutuma voi kuljettaa joukkojaan pitkiä matkoja kuin viereisestä
heksasta. Ajan lisäksi tässä säästyy myös energiaa, jota  kaikki  avaruusalukset
tarvitsevat liikkuakseen. Kyllä kismitti, kun  väärin  laskemani  energiavarojen
riittävyys pysäytti joukkoni sektorin päähän kohdeplaneetasta...

Kun sotajoukot saapuvat vihollisen asuttamalle sektorille, voi pelaaja kohdistaa
hyökkäyksen  joko  vastustajan  teollisuuskohteita  tai  legioonia  vastaan  tai
yrittää vallata planeetan. Taistelun tulos riippuu osapuolten tekniikan tasosta,
hyökkääjän joukkojen määrästä ja puolustuksen voimakkuudesta. Taistelu voi  syn-
tyä myös osapuolien sitä haluamatta joukkojen törmätessä toisiinsa  liikkuessaan
avaruudessa.


{3Diplomatiaa, kauppaa ja kavereita
{3---------------------------------

Diplomaattiset suhteet muihin pelaajiin ovat erittäin tärkeä  osa  Metallic  Na-
tionsia. Toki taitava pelaaja voi selvitä ilman ystäviä ja alistaa  muut  tehok-
kailla sotajoukoillaan, mutta liittoutumat lisäävät  mielenkiintoa  ja  auttavat
ainakin alkuun.

Metallic Nationsissa säännöt tuntevat  kahdentasoisia  diplomaattisia  suhteita:
kauppasuhteita ja liittoutumia. Kauppasuhteet, riippuen osapuolien  valitsemasta
kauppiastaidon  tasosta  ja  valtakuntien  koosta,  tuovat   rahaa.   Ne   eivät
välttämättä ole aina kannattavia, riippuen edellä mainitusta kahdesta tekijästä,
joten suinpäin ei kaikkien kanssa kannata kauppaan ryhtyä.

Kauppasuhde on myös osa kahden tai kolmen pelaajan välistä  liittoutumaa,  mutta
liittoutumisen etuihin lukeutuu muutakin. Liittolaisten alukset voivat  vapaasti
kulkea toistensa alueitten läpi ja saavat ilmaisen  energiatankkauksen.  Liitto-
laisten sotajoukot voidaan myös yhdistää suuremmiksi yksiköiksi, ja liiton jäse-
net voivat seurata toistensa tuotantoa. Pelin alussa on järkevää liittoutua  ai-
nakin naapurinsa kanssa, ettei heti ensiaskeleilla törmää vihamielisiin  kasvoi-
hin.

Pelissä voi kehitellä myös sääntöjen ulkopuolisia sopimuksia  viestien  välityk-
sellä. Kutakin kierrosta kohden pelaaja voi lähettää yhden viestin kullekin vas-
tustajalleen. Viesti kirjoitetaan yksinkertaisella, mutta toimivalla  teksturil-
la. Viestit ovat luonnollisesti tärkeitä myös sääntöjen mukaisissa liittoutumis-
sa, esimerkiksi suunniteltaessa yhteistä hyökkäystä tai puolustusta.

Jalomielisellä pelaajalla on Metallic Nationsissa mahdollisuus lahjoittaa muille
pelaajille rahaa ja teknologiaa. Pelaajat voivat myös vakoilla ja sabotoida toi-
siaan. Vakoilemalla saa selville kaiken, mitä jollain tietyllä vihollisen sekto-
rilla tapahtuu. Vakoilutaidostaan riippuen pelaaja voi vakoilla yhtä tai  useam-
paa sektoria kierroksessa. Sabotaasi toimii samoin  kuin  vakoilu,  mutta  siinä
tietojen hankkimisen sijaan pyritään  aiheuttamaan  vastustajalle  materiaalisia
vahinkoja.

{3Ruusuja ja risuja
{3-----------------

Peliohjelma toimii erittäin luotettavasti ja on graafisesti kaunis.  Pelatessani
törmäsin vain kolmeen pieneen ja suhteellisen harmittomaan bugiin:  liukupainik-
keiden hiirellä vetäminen toimi  hieman  omalaatuisesti,  tavalliset  painikkeet
painuivat joskus pohjaan vain siirtämällä hiiren niiden päälle  painamatta  nap-
pia, ja jos sarjaportin avaaminen epäonnistuu emokoneelle  soitettaessa,  pääsee
"pelaamaan" tyhjälle kartalle.

Metallic Nationsin ongelmat eivät piilekään toteutuksessa, vaan pelaajien aktii-
visuudessa, joka taas on suoraan verrannollinen itse pelin hintaan. Kussakin pe-
lissä on vain kahdeksan pelaajaa, jotka pysyvät samoina läpi pelin. Jos  esimer-
kiksi neljä heistä huomaa huvin heille liian tyyriiksi ja lopettaa,  pelissä  on
sen loppuun saakka neljä pelaajaa vähemmän. Itsekin huomasin pelin venyessä  sen
tulevan aivan liian kalliiksi.

Mutta  jos  rahaa  ja  innostusta  riittää,   suosittelen   Metallic   Nationsia
lämpimästi. Hieman teennäisen tuntuisen juonen alta paljastuu  erittäin  mielen-
kiintoinen ja huolella toteutettu peli: taas uusi osoitus kotimaisesta  ammatti-
taidosta.









{3Yhteystiedot
{3------------

Avesoft Finlandia Oy
PL 219
33101 Tampere

Puhelin: (931) 255 5050
Purkki:  Avebox, (931) 615 765

Metallic Nationsin pelilinja: 0700 95876 (2,66 mk + ppm) 
