@database Saku #21
@wordwrap

@node main " Saku #21 - Etusivu "

<============================================================================>
 @{"   Etusivu   " link main} @{" Ajankohtaiset " link AJANK} @{" Artikkelit  " link ARTIK} @{"    Muut     " link MUUT} @{"   Vakiot    " link VAKIO}
<============================================================================>

                       AmigaGuide-Saku #21 - 6.4. 1997

                     @{" Kansikuva " system "sakuview kuvat/kansikuva.iff <>nil:"}  -  @{" Taustamusiikki " system "sakuplay muut/taustamusiikki.MED <>nil:"}


 @{b}Pääkirjoitukset@{ub}

   @{"  Esa Heikkinen  " link ESAHE}  Päätoimittaja


 @{b}Muuta@{ub}

   Sakun @{" toimitus " link TOIMI} ja @{" organisaatio " link ORGAN}

   @{" " link IMAAN} Miten saan kuvat ja taustamusiikin toimimaan?

@endnode

@node ARTIK " Saku #21 - Artikkelit "

<============================================================================>
 @{"   Etusivu   " link main} @{" Ajankohtaiset " link AJANK} @{" Artikkelit  " link ARTIK} @{"    Muut     " link MUUT} @{"   Vakiot    " link VAKIO}
<============================================================================>

 @{"           Eiffel-ohjelmointikieli            " link EIFFE}  Mikko Koivunalho

 @{"   Blizzard 603e PB -kortti Amiga 1200:lle    " link BLIZ2}  Eero Rantanen

 @{"                 TimeKeepers                  " link TIMEK}  Renne Nissinen

 @{"                 X-Link v.34+                 " link XLINK}

@endnode

@node VAKIO " Saku #21 - Vakiot "

<============================================================================>
 @{"   Etusivu   " link main} @{" Ajankohtaiset " link AJANK} @{" Artikkelit  " link ARTIK} @{"    Muut     " link MUUT} @{"   Vakiot    " link VAKIO}
<============================================================================>

 @{"                 postipalsta                  " link POSTI}  Kirjeitä toimitukselle

 @{"                   Sakutori                   " link STORI}  Halvalla lähtee

 @{"       Sakunetin virallinen nodetilanne       " link NODET}  Messuilua

 @{"                   Tulossa                    " link TULOS}  Mitä ensi numerossa?

@endnode

@node AJANK " Saku #21 - Ajankohtaiset "

<============================================================================>
 @{"   Etusivu   " link main} @{" Ajankohtaiset " link AJANK} @{" Artikkelit  " link ARTIK} @{"    Muut     " link MUUT} @{"   Vakiot    " link VAKIO}
<============================================================================>

 @{"   Gateway 2000 ostaa Amiga Technologiesin?   " link GATEW}  Jari Ristiranta

 @{"        QuikPak tukee Gateway 2000:ta         " link TUKEE}  Anu Seilonen

 @{"          phase 5 PPC-kortit tulevat          " link BLIZ1}  Jari Ristiranta

 @{"                Java Amigalle                 " link JAVAA}  Tomi Jaskari

@endnode

@node MUUT " Saku #21 - Muut "

<============================================================================>
 @{"   Etusivu   " link main} @{" Ajankohtaiset " link AJANK} @{" Artikkelit  " link ARTIK} @{"    Muut     " link MUUT} @{"   Vakiot    " link VAKIO}
<============================================================================>

 @{"     Netti Finland Oy:n Internet-palvelut     " link NETTI}  Joni Lehto

 @{"             Viihdettä taivaalta              " link SATEL}  Esa Heikkinen

 @{"              Saku Internetissä               " link SAKUI}  Esa Heikkinen

@endnode

@node TOIMI " Saku #20 - Sakun toimitus "

<============================================================================>
 @{b}Sakun toimitus@{ub}

<============================================================================>

                          Päätoimittaja: Esa Heikkinen

                             Oikoluku: Anu Seilonen

                Kansi: Salla Airaksinen      Musiikki: "tomppa"

                AmigaGuide-version toimittaja:  Jari Ristiranta

       Internetissä ilmestyvän HTML-version toimittaja: Jouni Airaksinen

                       Amphibian kehitystyö: Tomi Jaskari

   Kaikki julkaistut artikkelit (ellei toisin mainita) ja Saku-lehdet ovat copyright © 1993-1996 Suomen Amiga-käyttäjät ry. Lehteä ei saa levittää voitollisesti. Sisällyttäminen maksullisiin ohjelmakirjastoihin vain yhdistyksen luvalla. Luet ja käytät oheista materiaalia täysin omalla vastuullasi.


 @{b}Minäkö avustajaksi?@{ub}

   Saku kaipaa apuasi, sillä lehteä on vaikea koota ilman artikkeleita. Jos sinulla on tuntemusta jostain  asiasta, jonka luulisit kiinnostavan muita, kirjoita siitä. Voitte myös lähetellä toimitukseen Amigaa koskevia kysymyksiä, joihin asiantuntijamme pyrkivät sitten vastailemaan. Julkaistusta materiaalista ei makseta palkkiota. 

   Lähettämäsi teksti oikoluetaan ja sitä mahdollisesti myös muokataan. Jos mukaan on liitetty copyright kieltäen muokkauksen, artikkelia ei voida julkaista. Emme pysty kehittämään lehteä ilman mahdollisuutta vaikuttaa sen ulkoasuun. Tekstien tulee olla toimituksessa muotoilemattomina (ilman tavutusta) viimeistään viikkoa ennen julkaisua.

   Jos et halua omaa nimeäsi julkaistavan toimitukseen lähettämäsi materiaalin ohella, muista mainita siitä erikseen.

Materiaalin saat varmimmin perille ottamalla yhteyttä päätoimittajaan:

Saku
c/o Esa Heikkinen
Vilhulantie 6 A 6
76850 Naarajärvi

BBS:  015 - 348 968 (klo 21-06, viikonloppuisin 24h)
NMT: 9400 - 677 055
Internet: oh4kju@sci.fi

@endnode

@node ORGAN " Sakun organisaatio "

<============================================================================>
 @{b}Suomen Amiga-käyttäjät ry.@{ub}

<============================================================================>

   Suomen Amiga-käyttäjät ry:n perustamiskirja allekirjoitettiin syyskuussa 1994 ja toimitettiin oikeusministeriöön. Rekisteröintiä odoteltaessa yhdistys aloittaa toimintansa mm. keräämällä jäsenmaksuja. Jäsenmaksun (60 markkaa vuodeksi 1996) voi maksaa yhdistyksen tilille (muista liittää mukaan nimesi ja yhteystietosi) ja se sisältää äänioikeuden yhdistyksen kokouksissa. Saku-lehden toimitus postitse kotiin jäsenvuoden ajan maksaa toiset 60 markkaa yhdistyksen vuoden 1995 vuosikokouksen päätöksellä.

Pankkitili: Merita Vantaa-Koivukylä 150630-100355


 @{b}Suomen Amiga-käyttäjät Internetissä@{ub}

   Suomen Amiga-käyttäjät ry:n toimintaan pääsee tutustumaan myös Internetin välityksellä. Suurimmalla osalla Sakun aktiivijäsenistä on Internet-osoite, jonne heille voi lähettää postia. Nämä osoitteet löytyvät henkilötietosivuilta Vyöhykejaosta. Yhdistyksellä on myös kotisivuja Internetissä: http://www.helsinki.fi/~jaskari/ak.html ja http://www.helsinki.fi/~hklaukka/saku.html.


 @{b}Vyöhykejako@{ub}

   Suomen Amiga-käyttäjät ry:n tukipalvelu on jaettu neljään vyöhykkeeseen. Kullakin vyöhykkeellä on oma koordinaattorinsa, useita vastuuhenkilöitä sekä yksi tai useampi tukipurkki palvelemassa alueen Amiga-käyttäjiä. Lähettäkää Saku-tilaukset (tilauksiin aina mukaan tiedot siitä mitä haluat, sopiva määrä levykkeitä ja palautuskuori riittävällä postimerkillä varustettuna) ja muu posti koordinaattoreille, ellei lehdessä toisin mainita. Ellet toisin erikseen pyydä, koordinaattoreille tai toimitukseen lähettämäsi kirje voidaan julkaista lehdessä.

 @{" « Etelä: Ahvenanmaan maakunta, Uudenmaan ja Kymen läänit » " link ETELÄ}

 @{"     « Itä: Keski-Suomen, Kuopion ja Mikkelin läänit »      " link ITÄ}

 @{"   « Pohjoinen: Lapin, Oulun ja Pohjois-Karjalan läänit »   " link POHJO}

 @{"    « Länsi: Hämeen, Vaasan sekä Turun ja Porin läänit »    " link LÄNSI}


 @{b}Koordinaattorit@{ub}

 Veli-Matti Vuorensyrjä, Esa Heikkinen,  Janne  Kiiskilä,  Joose Vettenranta.

@endnode

@node ETELÄ

 @{b}Tukipurkit@{ub}

The Bermuda Triangle (2:221/11.0@fidonet)
Ville Valpasvuo
(019) 434 695, 24h

Giga-Box
(65:51/1@sakunet, 2:220/222@fidonet, 22:468/620@globalnet, 170:10/100@giganet)
Kimmo Mustonen 
(09) 875 2828
HST DS V.32bis, 24h

JPnet
Janne Pikkarainen
(09) 855 2249
V.32bis, 24h


@{b}Vastuuhenkilöt@{ub}

Tomi Jaskari

Internet: tomi.jaskari@helsinki.fi

Yhdistyksen puheenjohtaja

Veli-Matti Vuorensyrjä
Rautkalliontie 7 F 72
01360 Vantaa

Puhelin: (09) 874 3554
Internet: wedge@sci.fi

Koordinaattori, yhdistyksen sihteeri

@endnode

@node ITÄ

 @{b}Tukipurkit@{ub}

AmigaZone BBS (65:10/1.0@sakunet)
Esa Heikkinen
(015) 348 968
Auki: 21-06, viikonloppuisin 24h

MegaByte BB/OS.dlg (2:225/20.0@fidonet, 65:11/1.0@sakunet)
Teppo Peurakumpu
(014) 612 950
Auki: 24h

 @{b}Vastuuhenkilöt@{ub}

Esa Heikkinen
Vilhulantie 6 A 6
76850 Naarajärvi

BBS:  015 - 348 968 (klo 21-06, viikonloppuisin 24h)
NMT: 9400 - 677 055
Internet: oh4kju@sci.fi

Koordinaattori, Saku-lehden päätoimittaja

@endnode

@node POHJO

 @{b}Tukipurkit@{ub}

Hard Disk Cafe
(016) 346 555
V.34, V.FC, 24h
(016) 316 456
V.34, V.FC, 24h

 @{b}Vastuuhenkilöt@{ub}

Janne Kiiskilä
Yliopistokatu 42 B 316
90570 Oulu

Puhelin: (08) 556 1773

Internet: jannek@stekt.oulu.fi, jannek@rieska.oulu.fi, jannek@phoenix.oulu.fi

Koordinaattori

@endnode

@node LÄNSI

 @{b}Tukipurkit@{ub}

Amiga Nightline BBS                     The New Age BBBS
Mikko Sepponen                          Petri Bifelt & Sami Jaatinen
(06) 434 2424                           (02) 2365010
V.32bis                                 V.FC, 24h
Auki: 22-07


Stafia BBS
(02) 52 884
V.32bis, 24h

 @{b}Vastuuhenkilöt@{ub}

Joose Vettenranta
Tuomitie 6
19700 Sysmä

Internet: joose@kontu.bbs.fi
Fidonet: 2:221/103.0  Globalnet: 22:468/200.0

Koordinaattori

@endnode

@node TULOS " Tulossa "

<============================================================================>
 @{b}Tulossa@{ub}
 Mitä ensi numerossa?
<============================================================================>
 
Seuraava Saku ilmestyy viimeistään heinäkuun alussa.

   Koska juttuja ei tähänkään lehteen ole pahemmin ollut, ei voida antaa tarkkaa julkaisuaikaa Sakulle #22. Jos kirjoittelette ahkerasti, saatte lehdenkin jo kesäkuuksi, muussa tapauksessa lehti julkaistaan heinäkuussa.

@endnode

@node ESAHE " Päätoimittajan pääkirjoitus "

<============================================================================>
 @{b}Päätoimittajan pääkirjoitus@{ub}
 @{i}Esa Heikkinen @{ui}
<============================================================================>

   Kevät saapuu jälleen ja niin saapui myös tämän lehden julkaisupäivä. Mutta artikkeleja ei pahemmin saapunut! En halua lukea kenekään valittavan lehden suppeaa sisältöä, joten jos jollakulla on intoa valittaa siitä, menköön itseensä ja miettiköön, olisiko tuon innostuksen voinut käyttää artikkelien väsäämiseen. Kuten olen jo monta monituista kertaa todennut (samoin kuin edellisetkin päätoimittajat), niin tämän lehden tekevät lukijat ja vapaaehtoiset omilla artikkeleillaan.

   Onko sitten kiinnostus lehteä kohtaan laantunut niin tyystin, että juttujen kirjoitusinto on tosi laimeaa? Halutaanko Sakua enää lukea jatkossa säännöllisesti? Nämä ovat kysymyksiä, joihin itse kukin voi vastata omalla panoksellaan - kirjoittamalla tai olemalla kirjoittamatta. Ilman juttuja tämä lehti loppuu, tähän todellisuuteen on nyt jokaisen lukijan herättävä!

   Olen varma, että lukijoiden joukossa on kirjoitustaitoisia, on ainakin aiemmin ollut, ja muutama juttu tähänkin lehteen saatiin. Mutta aivan liian vähän! Joten nyt jos koskaan olisi aika alkaa vääntää jutunpätkää jostakin aiheesta, jonka luulisi lukijoita kiinnostavan. Jutun aiheen ei tarvitse olla kiinteästi Amigaan liittyvä, jos se tuottaa ongelmia. Mutta Amigastakin löytyy varmasti kirjoittamista. Kirjoittakaa vaikka jostain ohjelmasta tai laitteesta, jota käytätte. Kirjoittakaa oma näkökantanne asiaan, vaikka samaa asiaa olisi puitu lehdessä jo aiemminkin!

Älkää antako hyvän idean kuihtua vaan kirjoitelkaa!

@endnode

@node IMAAN " Teknisiä ongelmia? "

Käytössä pitää olla SAKUVIEW ja SAKUPLAY -nimiset ohjelmat tai aliakset,
jotka hyväksyvät näytettävän kuvan tai soitettavan modulin tiedoston
nimen komentorivillään.

Ilmeisesti joillain eivät kuvat näy vaikka SAKUVIEW onkin oikein asetettu.
Vikaan saattaa auttaa seuraava toimenpide:

1. Siirry shellissä Sakun hakemistoon

2. Kirjoita seuraavat komennot

   echo MultiView Saku.guide >Saku
   rename Saku.guide.info Saku.info

3. Muuta (WB:ssä) Saku.infon default tooliksi IconX

Kiitos vinkistä Renne Nissiselle.

@endnode

@node EIFFE " Eiffel-ohjelmointikieli "

<============================================================================>
 @{b}Eiffel-ohjelmointikieli@{ub}
 @{i}Mikko Koivunalho <mikkoi@utu.fi> @{ui}
<============================================================================>

   Eiffel on nuori ohjelmointikieli. Sen ensimmäinen malli julkistettiin vuonna 1985. 12 vuotta ei ole pitkä ikä, varsinkaan kun ottaa huomioon, että kieli on tullut laajemmin tunnetuksi vasta parina viime vuotena. Niinpä Eiffelillä onkin ollut hyvää aikaa puhdistautua alkuvaiheen virheistä ja suunnitteluvioista. Kuitenkin sen määrittelyä on muutettu merkittävästi vain kerran, 1991, ja nykyinen Eiffel-malli, Eiffel 3, on sittemmin pysynyt muuttamattomana.

   Eiffel-standardi on pysynyt samanlaisena, koska Eiffelin kehitys on pääosin yksissä käsissä: Bertrand Meyerin ja ISE:n (Interactive Software Engineering), ja kielen standardina pidetään Meyerin kirjaa "Eiffel, The Language". Nimensä Eiffel on saanut ranskalaiselta insinööriltä Alexander Gustave Eiffeliltä [efe'l] (1832-1923). Kielen suunnittelussa Meyer on seurannut Eiffelin omaa ideologiaa, jonka mukaan rakenteiden itsensä (pääosin rautaa, esim. Eiffelin torni) tulee olla kaunista katseltavaa symmetrisyydessään, yksinkertaisuudessaan ja täsmällisyydessään.

   Eiffel on uusi kieli, jonka suunnittelussa on tieten tahtoen hylätty suuri joukko vanhemmissa kielissä käytettäviä ohjelmointimetodeja ja otettu käyttöön uusia. Paitsi että se on täysiverinen oliosuuntautunut kieli, se on myös pikkutarkka ja perinteisiin kieliin nähden syntaksiltaan yksinkertainen sekä ohjelmoijalta runsasta etukäteissuunnittelua vaativa.

   Eiffelin filosofiaa ymmärtääkseen on tarkasteltava perinteisiä kieliä ja niiden ongelmia. Jo kauan ennen Eiffeliä ohjelmoinnin metodologian tutkijat esittivät, että mm. GOTO-komento ei missään nimessä kuulu asialliseen ohjelmointiin, koska se sallii ohjelman suoritusjärjestyksen täydellisen rikkomisen. Tämä ja vastaavanlaiset piirteet, mm. funktion tai ohjelman keskeytys ennen loppua, on täysin poistettu Eiffelistä.

   Edelleen Eiffelin syntaksia on radikaalisti yksinkertaistettu laittamalla siihen vain kolme suorituksenohjauslauseketta: yksi ehtolauseke, yksi toistolauseke ja yksi valintalauseke (moniehto-, C:ssä switch). Perinteisissä kielissähän näitä on monissa ollut kasapäin, esim. C-kielen while-, do-while- ja for-silmukat. Miksi laittaa monenlaisia toistolausekkeita sotkemaan ohjelmakoodia, kun kerran yksi riittää kaikkiin tarpeisiin hiukan sovittamalla?

   Eiffel on myös voimakkaasti tyypitetty kieli. Tavanomaisten vanhoista kielistä tuttujen tyyppien kuten REAL, INTEGER ja BOOLEAN lisäksi siihen on "sisäänrakennettu" muita tyyppejä, jotka useimmista kielistä puuttuvat kokonaan tai ne on toteutettu kielen itsensä ulkopuolella, esim. vektori, lineaarinen lista, pino ja jono.


 @{b}Oliokieli@{ub}

   Edellä kirjoitin "sisäänrakennettu" lainausmerkeissä. Ilmaisu sallittakoon minulle, vaikka nyt selitänkin, miksi näin ei oikeastaan voi olla: Eiffel on puhdas oliokieli, joten kaikkien sen ominaisuuksienkin tulee olla olioita.

   Tietorakenteet eli tietotyypit onkin kaikki toteutettu olioina. Niinpä esimerkiksi vektoria tai listaa voi kasvattaa tai kutistaa kulloisenkin olion sisällä vaivaamatta pääohjelmaa. Muita erikoisia tietotyyppejä ovat mm. puu-tyyppi, jolla on aina kaksi oksaa ja yksi juuri, tai graafi, vielä puurakennettakin monipuolisempi joukkotyyppi. Edellä mainittuja ja muita tyyppejä voidaan käyttää mm. erityyppisen tiedon tallennukseen ja helppoon järjestämiseen. Muita tietorakenteita voi luoda omaan tarpeeseen omina olioinaan, jotka sitten voi liittää peräkkäin vaikka vektoriin tai jonoon.

   Ohjelmointia helpottaa myös automaattinen roskienkerääjä, joka vapauttaa niiden olioiden varaaman muistin, joihin ei enää ole osoitinta. Tämä tietysti hidastaa ohjelman suoritusta hivenen, mutta toisaalta nopeuttaa valtaisasti sen tekemistä, koska muistivuotoja ei synny. Niiden paikkailuunhan aikaa eniten tuhraantuu koodattaessa ja virheitä korjattaessa.


 @{b}Eiffelin toteutus@{ub}

   Nykyisissä Eiffel-ympäristöissä Eiffel-koodia ei suinkaan käännetä suoraan konekieleen vaan käyttäen välikielenä C:tä.

   Varsinainen ISE:n Eiffel on isojen koneiden kieli. Sen päätarkoitus on "programming in large", siis suurten ohjelmistojen ohjelmointi. Niinpä ISE:n oma Eiffel-paketti on paljon muutakin kuin vain itse kääntäjä. Se on pääasiassa Unix-purkeille tarkoitettu megojen kokoinen kokoelma ohjelmoijan työkaluja, valmiita kirjastoja ja oliokokoelmia mm. graafisen ympäristön luomiseen tai verkkosovellusten ohjelmointiin. ISE:n paketissa on jopa oma kieli, LACE, ACE-tiedostojen eli perinteisemmin "make"-tiedostojen tekemiseen (siis kääntämisen ja linkityksen määrittelyihin).

   Sittemmin ISE on alkanut tehdä vastavanlaista pakettia myös PC-yhteensopiviin (pätkitty, mutta toimiva malli on saatavilla ilmaiseksi Maailmanseitistä, osoitteesta http://www.eiffel.com). On myös olemassa ilmainen, GNU-lisenssillä levitettävä SmallEiffel-kääntäjä, jonka sorsakoodit on valmiiksi sovitettu GNU C -kääntäjiin tusinassa eri laiteympäristössä (ftp://ftp.loria.fr/pub/loria/genielog/SmallEiffel). (Kääntyy pienellä sovituksella myös mm. SAS C:llä.)


 @{b}Eiffelin esimerkki-ohjelmapätkiä@{ub}

   Tärkein kysymys on tietenkin, millaista on Eiffelin ohjelmakoodi. Se, pitääkö ohjelmoija koodin ulkonäöstä, on vakavampi näkökohta kuin useasti tullaan ajatelleeksikaan. Koodin, siis siistityn koodin, tulee olla ennen kaikkea helppolukuista, jotta se kelpaisi malliksi. Samalla sen tulisi kertoa kielen rakenteesta ja sisäisistä ratkaisuista. Ylempänä kerroin hiukan Eiffelin koodaamistyylistä, mutta mitäpä sanat merkitsisivät ilman konkreettisia esimerkkejä:


1. esimerkki: Hello_World.e

class HELLO_WORLD
     -- Se tutuin ohjelma... Näin merkitään kommentit Eiffelissä!
     -- Usein Eiffelillä ohjelmoidessa laitetaan vain yksi luokka
     -- yhteen tiedostoon ja kerrotaan kääntäjälle, mikä on juuriluokka,
     -- josta suoritus alkaa.
creation make  -- Millä rutiinilla olio luodaan, jos ei spesifisesti määrätä
               -- jotakin toista luontioperaatiota.

feature   -- Mitä ominaisuuksia luokalla on. Sekä rutiinit että tietoalkiot.

     make is
          do
               io.put_string("Hello World.") -- io-luokka hoitaa io-toiminnot.
          end

end  -- HELLO_WORLD    Ohjelman suoritus päättyy juuriluokan luontioperaation
     -- suorituksen päättymiseen.


2. esimerkki: Rutiinit

   Vaikkei se välttämätöntä olekaan (siis siihen ei pakoteta), esitetään että rutiineja olisi kahdenlaisia: funktioita ja proseduureja. Funktiot suorittavat jonkin (lasku)toimituksen ja antavat palautteena sen arvon; proseduurit taas eivät palauta mitään, mutta tekevät/muuttavat jotakin tai jonkin muistipaikan arvoa. Ja yksi rutiini tietysti tekee mielellään vain yhden asian. Esimerkki funktion rakenteesta:

nimi(argumentit): TYYPPI is   -- otsikko ja palautettavan arvon tyyppi
require                       -- (valinnainen) ehtolauseke argumentin arvon
                              -- sopivuuden testaamiseksi, esim. arg >= 0
local                         -- esitellään muuttujat
     luku: INTEGER
do
                              -- itse rutiini
     Result := mikäliearvo    -- funktion palauttama arvo
end                           -- rutiini loppuu ja arvo palautetaan kutsujalle
                              -- vasta end-sanaan tultaessa. rutiinia ei voi
                              -- keskeyttää.


3. esimerkki: toistolauseke

   Kuten jo aikaisemmin mainittiin, Eiffelissä on perinteisiin kieliin nähden vähän rakenteita kontrollivuon ohjaukseen, mutta ne ovat monipuolisia. Alla on malli Eiffelin toistolausekkeesta, loop-lauseesta:

from           -- from-sanan alle laitetaan toistolauseen alustukseen
               -- tarvittava koodi, esim. muuttujien alkuarvot.
invariant      -- (valinnainen) Ehtolauseke, jonka on oltava voimassa jokaisen
               -- kierroksen alussa, jotta silmukka toimisi oikein (erityisen
               -- tärkeä ensimmäisellä ja viimeisellä kierroksella)
variant        -- (valinnainen) on päinvastainen laskutoimitus kuin se mikä
               -- suoritetaan jokaisella kierroksella; kokonaislukuarvoinen
               -- laskutoimitus, jonka tuloksen täytyy olla positiivinen.
               -- Varmistaa, että suorituskertoja on äärellinen määrä.
until          -- lopetusehto
loop
               -- Tähän väliin itse silmukka.
end

   Tuntuiko pitkältä ja hankalalta? Mutta tällaisten juttujen miettiminen etukäteen tekee kummasti debuggauksesta helpompaa ja nopeampaa. Luulisi, että Meyer olisi laittanut toistolauseen loppuun vastaavan toiminnon kuin alun from-lause huolehtimaan toiston jälkeisistä toimenpiteistä. Olisiko unohtanut vai pitänyt turhan hankalana?


 @{b}Kenelle Eiffel?@{ub}

   Hankala kysymys. Helpompi kai olisi vastata päinvastaiseen: Eiffel ei ainakaan missään nimessä ole perinteisen mallin hakkerin kieli. Eiffel-koodin kanssa ei voi helposti räpeltää tai oikaista. Ohjelman suunnitteluun täytyy uhrata aikaa.

   Toisaalta aikaa ei kannata uhrata pienten sovellusten tekemiseen, mutta ammattiohjelmoijille Eiffel voisi olla mannaa. Apuneuvoineen se soveltuu isojen ohjelmien tekemiseen.

   Mikään jokapaikan jyrä Eiffel ei ole, mutta ainakin minun suosiostani se kilpailee tasaveroisesti C++:n kanssa (raskaassa sarjassa).

@endnode

@node NETTI " Netti Finland Oy:n Internet-palvelut "

<============================================================================>
 @{b}Netti Finland Oy:n Internet-palvelut@{ub}
 @{i}Joni Lehto @{ui}
<============================================================================>

   Internet-yhteyksien tarjoajia on paljon, joten monia koneenomistajia varmaankin mietityttää, mistä yhteyden hankkisi. Hankintapäätöstä tehtäessä kannattaa kiinnittää huomiota siihen, mihin tarkoitukseen yhteyttä on hankkimassa. Ennen kaikkea on tärkeää, että palveluntarjoaja on jokseenkin tunnettu, jolloin voi olla varma yhteyden toimivuudesta ja siitä, ettei kyseessä ole mikään Matti Meikäläinen, joka on saanut päähänsä rahastaa ihmisiä parilla 14400 bps modeemilla ja ylikuormitetuilla linjoilla.

   Minä päädyin valitsemaan palveluni Netti Finland Oy:ltä, joka silloin kuului halvimpiin palveluntarjoajiin. Päätös Netti Finlandin hyväksi syntyi lähinnä siksi, että se tarjoaa v.34-paketissa käyttöön:

- sähköpostin (sis. 10 Mt:n postilaatikon!)
- World Wild Web -hypermedian
- Usenet News -uutisryhmät
- FTP-tiedostonsiirron
- IRC-keskustelukanavat
- Telnet-pääteyhteyden
- henkilökohtaisen WWW-kotisivun (max. koko 5 Mt)
- Unix-shell-oikeuden

   Lisäksi Netti-liittymän mukana toimitetaan PC:n Windowsille kaikki tarvittavat ohjelmistot, joiden avulla päästään käyttämään kaikkia Internet-palveluita. Paketti sisältää mm. Microsoft Internet Explorer -WWW-selaimen sekä sähköposti- ja News-ohjelman. Mukana seuraa myös erittäin selkeä lappunen, jossa on kaikki tarvittavat tiedot ohjelmien asentamiseksi.

   Koska Amigaa käyttävät eivät voi hyödyntää mukana tulevaa pakettia, niin suosittelenkin jokaiselle Miamia ja IBrowsea, jolloin on helppoa ja nopeaa päästä linjoille ja luoda PPP/Slip-yhteys.


 @{b}Mitä Netti Finlandin palvelut maksavat?@{ub}

Netti Finland Oy:n palvelut maksavat seuraavanlaisesti (sis. alv 22%):

- Uuden asiakkaan rekisteröinti ........................ 120 mk
- Perusmaksu ...........................................  39 mk/kk
- Käyttömaksu, Turun- ja Porin tla (02-suunta) .........  11 p/min
- Käyttömaksu, muualta Suomesta ........................  16 p/min

   Laskutuskautena on kalenterikuukausi. Lasku sisältää edellisen kuukauden perusmaksun ja käyttömaksun käytettyjen minuuttien mukaan. Lasku toimitetaan erillisenä, ei puhelinlaskuun liitettynä. Hinnat eivät sisällä puhelinkuluja!

   (Tele ja puhelinyhtiöt perivät lisäksi paikallispuhelumaksun, joten koko Suomesta pääsee soittamaan paikallispuhelumaksun hinnalla Netti Finlandin palvelimelle.)


 @{b}Laitteistovaatimukset@{ub}

   Laitteistovaatimukset Internet-liittymälle ovat tietokone ja puhelinmodeemi. Tietokone voi olla Amiga, Mac, PC tai vastaava, johon on saatavana tarvittava modeemi ja ohjelmistot. Modeemin ja tietokoneen nopeuden ja kapasiteetin tarve riippuu käytetyistä Internet-palveluista ja ohjelmaversioista.

   Jopa 286-tasoisella mikrolla ja 2400 bps modeemilla voidaan käyttää sähköpostia, newsejä tai jopa merkkipohjaista WWW:tä. :) Suositus on kuitenkin vähintään 386-pohjainen mikro, Windows tai OS/2, graafiset Internet-ohjelmat ja vähintään 9600 bps modeemi.

   Amigalla, jossa on 14400 bps modeemi, pärjää aivan mainiosti ja se toimii jopa suhteellisen nopeasti WWW-sivuilla liikuttaessa. Tosin koneessa kannattaa olla FAST-muistia ja mielellään myös jonkinlainen turbokortti käytettäessä graafista yhteyttä, koska muutoin kuvien latautuminen kestää kauan!

   Jos yhteyttä tarvitsee vain tiedostojen hakuun, kannattaa käyttää vaikka Lynxiä, jolloin siirto suorastaan lentää (ainakin käytettäessä 28800 bps yhteyttä)!


 @{b}Mitä nämä palvelut ovat?@{ub}

   Koska joukossamme saattaa olla joitakin, jotka eivät koskaan ole olleet Internetissä, niin kerron hieman noista palveluista.

World Wide Web

   World Wide Web, WWW eli webbi on nykyisen Internetin keskeisin palvelu sähköpostin ohella. Se on hypermediaverkosto, joka koostuu suuresta määrästä tekstiä, kuvia ja jopa ääntä. Kaikki informaatio on palveluntarjoajien ja yritysten WWW-palvelimilla, joita Internetin käyttäjät pääsevät hyödyntämään omilla WWW-selaimillaan. Tiesittekö, että yhdellä tietokoneella ja Internet-liittymällä saadaan yrityksen informaatio näkyville jopa 30 miljoonalle ihmiselle? Kyseessä on siis laaja organisaatio eikä mikään pikku verkko. ;)

Sähköposti

   Sähköposti, email, on Internetin tärkein ja käytetyin palvelu. Internetin sähköposti on tietenkin erittäin nopea: lähetetty viesti on vastaanottajan postilaatikossa parhaimmillaan muutamassa sekunnissa ja toiselle puolelle maapalloa viesti siirtyy minuutissa!

   Sähköpostia voi lähettää kaikille, joilla on oma sähköpostiosoite. Lisäksi voi liittyä joihinkin tuhansista postituslistoista, jolloin postilaatikkoosi tulee automaattisesti postia sinua kiinnostavista aiheista.

Usenet News

   Usenet News, nyyssit, uutiset - jo nimi kertoo palvelun sisältävän uutisia, ilmoituksia sekä tiedotuksia. Newsit ovat kuin suuri ilmoitustaulu, jonne jokainen voi jättää kysymyksensä, kommenttinsa tai minkä tahansa ilmoituksen. News-palvelu on järjestelty hierarkkisesti aihepiirin mukaan tuhansiin eri uutisryhmiin.

@{i}[AG-toimittajan huomio: uutisryhmät ovat lähinnä keskustelualueita, eivät uutis- tai tiedotusalueita.]@{ui}

FTP-tiedostonsiirto

   FTP-tiedostonsiirtopalvelut ovat erittäin suosittuja erilaisten ohjelmien ja tiedostojen siirtoa ja jakelua varten. Maailmassa on tuhansia pieniä ja erittäin suuria FTP-palvelimia, joissa on rajaton määrä ilmaisia hyötyohjelmia, tiedostoja ja pelejä eri käyttöjärjestelmille. Suomessa on Euroopan suurin FTP-palvelin, josta on nopeat yhteydet ympäri Suomen.

Telnet

   Telnetin avulla voidaan ottaa merkkipohjainen pääteyhteys verkkoon kytkettyyn koneeseen. Käyttö vastaa normaalia paikallisverkon pääteyhteyttä ja vaati yleensä käyttöoikeden ko. koneeseen sekä tärkeimpien Unix-komentojen tuntemuksen.

   Telnet-yhteyden avulla voidaan hoitaa myös pankkipalvelut, pelata verkossa olevia pelejä (esim. MUD-pelit) ja olla yhteydessä BBS-järjestelmiin.

IRC-keskustelukanavat

   IRC-keskustelukanavat ovat reaaliaikaisia ryhmiä, joissa verkossa olevat käyttäjät voivat keskustella toistensa kanssa aiheesta kuin aiheesta. Keskustelijat naputtelevat koneeltaan tekstin ja muiden keskustelijoiden "puheet" ilmestyvät näytölle välittömästi.

Gopher-tiedostopalvelut

   Gopher-tiedostopalvelut ovat pääasiassa yliopistojen ylläpitämiä laajoja tekstipohjaisia tietoaineistoja, jotka on järjestetty hierarkkisesti eri aiheryhmiin.

   Gopher-palvelut sisältävät vastaavaa tietoa kuin WWW-palvelimet mutta ovat vain tekstipohjaisia. Haku- ja selailutoiminnot ovat nopeammat ja selkeämmät kuin WWW:ssä, mutta silti nämä Gopher-palvelut ovat siirtymässä monipuolisempaan WWW-muotoon.


 @{b}Ja vielä jos olette hereillä...@{ub}

   Toivon, että tästä ensimmäisestä muttei toivottavasti viimeisestä Saku-artikkelistani sai edes jonkinlaista selkoa siitä, mitä Netti Finland tarjoaa ja millä hinnalla. Toivon myös, että sellaiset lukijat, jotka eivät aiemmin olleet kuulleetkaan WWW:stä, olisivat saanneet siitä edes jonkinlaisen kuvan.

   Jos joku haluaa lisätietoja Netti Finland Oy:n littymästä, niin kannattaa ottaa yhteyttä johonkin seuraavista:

Netti Finland Oy      puhelin 020 8307070 *
PL 10, 20811 Turku    telefax 020 730 7090

Email:    netti@netti.fi
WWW-sivu: http://www.netti.fi/

* Ilmainen asiakaspalvelupuhelin päivystää arkisin (ma-pe) klo 9.00 -17.00.

@endnode

@node BLIZ2 " Blizzard 603e Power Board -kiihdytinkortti Amiga 1200:lle "

<============================================================================>
 @{b}Blizzard 603e Power Board -kiihdytinkortti Amiga 1200:lle@{ub}
 Lehdistötiedotteesta kääntänyt @{i}Eero Rantanen @{ui}
<============================================================================>

   25. helmikuuta 1997 phase 5 ilmoitti tulevasta PowerPC-turbokortista Amiga 1200:lle ja tornitetuille A1200-koneille. Tämä uusi kortti tuo A1200:n laajentamiseen uuden ulottuvuuden. Se parantaa koneen suorituskykyä moninkertaiseksi verrattuna nopeimpiin 68k-pohjaisiin turbokortteihin ja vielä sensaatiomaisen alhaisella hinnalla.

   Koska kortti on suunniteltu olemassa olevien Amigoiden laajennukseksi, se perustuu phase 5:n kekseliääseen tuplaprosessoritekniikkaan. Nopea PowerPC RISC-prosessori toimii yhdessä 68k-prosessorin kanssa, joka Blizzard 603e:n tapauksessa on 68030. Molemmat prosessorit jakavat dynaamisesti muistin ja väylät, mikä on tarpeen aidolle moniprosessoritoiminnalle. Kun alkuperäinen AmigaOS 3.x toimii 68030:llä, kuten myös olemassa olevat ohjelmat, on 100% yhteensopivuus taattu. PowerPC 603e:tä tukee laaja PPC-kirjasto, joka tarjoaa kaikki toiminnot, jotta PowerPC liittyy Amigan moniajoympäristöön. Ohjelmistojen kehittäjät voivat helposti optimoida ohjelmansa askel askeleelta porttaamalla PowerPC-koodille yksittäisiä tehtäviä, joita voidaan silloin ajaa rinnan 68k-tehtävien kanssa. Monet tärkeät Amigan ohjelmistotuottajat ovat jo valmistelemassa portattuja tai optimoituja versioita ohjelmistoistaan, joten pian on odotettavissa suuri määrä PowerPC:tä tukevia ohjelmistoja.

   Blizzard 603e Power Board tulee saataville nopealla 120 MHz:n PowerPC603e-prosessorilla, ja kortilla on PGA-kanta 68030-prosessorille. Kortilla on myös FAST-muistin laajennusmahdollisuus, joka käyttää standardin mukaisia PS/2 SIMMejä. Prosessorit jakavat muistin dynaamisesti keskenään. Optiona tulee saataville Fast SCSI-II -ohjain, joka yhdistää 10 Mt/s siirtonopeuden SCSI-standardin joustavuuteen ja laajennettavuuteen.

   120 MHz:n 603e-prosessorillaan kiihdytin tarjoaa - vain PPC-puolella - n. 170 MIPS tai n. 3.5 SPECint95 ja 2.8 SPECfp95 (arviot perustuvat Motorolan/IBM:n tuotantotietoihin). Tämä huimaava nopeus kilpailee hyvinkin tämän päivän nopeimpien PC-koneiden kanssa. Tällä teholla Blizzard 603e on valmis mihin tahansa vaativiin tehtäviin, kuten 3D-renderointiin, nopeisiin 3D-peleihin, kuvankäsittelyyn, animaatioon, videotyöskentelyyn ja moniin muihin nopeasta prosessorista riippuviin töihin.

   Blizzard 603e toimitetaan laajan ohjelmistopaketin kanssa, joka sisältää PPC-kirjaston ja työkalut luoville käyttäjille. Niiden joukossa on mm. PD GNU C -kääntäjä PowerPC:lle (sisältää lähdekoodin) ja monia demo-ohjelmia ja hyötyohjelmia lähdekoodeineen. Tämän lisäksi ilmainen kehittäjätuki on saatavilla phase 5:sen FTP-palvelimelta. Viimeisenä, muttei suinkaan vähäisempänä tulee PowerPC-optimoitu versio CyberGraphX V3:sta, RISC-optimoiduilla CyberGL/3D- ja MPEG-funktioilla ja kirjastoilla (mukana myös oma GGX-ajuri AGA-piiristölle) - ja kaikki tietenkin laajasti dokumentoituna.

   Blizzard 603e Power Boardia tullaan myymään sensaatiomaisella hinnalla, joka tarjoaa mahtavan hinta-tehosuhteen. Ehdotetut hinnat ovat:

Blizzard 603e Power Board 120 MHz 603e-prosessorilla
DEM 699,- / GBP 279,- / USD 399,-

   Huomaa, että hinnat ovat jälleenmyyntihintoja. Englannin ja Saksan hintoihin sisältyy paikallinen alv, mutta jenkkihinta ei sisällä paikallisia veroja. Nämä hinnat ovat ilman 68030 prosessoria, joka tarvitaan turbokortin käyttöön. Vanhasta turbokortista otettu prosessori sopii suoraan sille varattuun kantaan. Jos sinulla ei ole 68030-kiihdytintä, niin kysy edullista päivitystarjousta paikalliselta kauppiaaltasi.

   Blizzard 68030 -korttien rekisteröidyt omistajat - jotka ovat PowerUp-ohjelmassa - saavat upean erikoistarjouksen postissa maaliskuun aikana. Paikalliset edustajat huolehtivat näistä.

   Blizzard 603e Power Board pitäisi olla saatavilla toukokuun lopussa 1997. Sen saatavuus A1200-pöytämallille riippuu CE-hyväksynnän läpimenosta tuohon päivään mennessä.

@endnode

@node SATEL " Viihdettä taivaalta "

<============================================================================>
 @{b}Viihdettä taivaalta@{ub}
 @{i}Esa Heikkinen @{ui}
<============================================================================>

   Tämä juttu on jatkoa aiemmin kirjoittamilleni kotiteatteriin ja videokirjastoon liittyville artikkeleille. Idea tähän juttuun on kytenyt jo useita kuukausia, mutta olen pidätellyt ideaa vähän kuin pahan päivän varalle ajan puutteessa. Nyt oli oikea aika laatia tämä juttu, kun Sakun juttusisältö näytti varsin ohuelta - onpahan nyt ainakin yksi juttu lisää, ja olen lehden kasauksen ohessa yrittänyt parantaa lehden sisältöä edes hieman. Ainakin Sakunetin käyttäjät arvaavat jo otsikosta, että tämä juttu käsittelee oman satelliitti-tv-järjestelmän rakentamista, asiasta kun on ollut sivumennen juttua Sakunetissä muutamaan otteeseen. Kommentoikaa, ellette halua lukea tämäntyyppisiä juttuja enää jatkossa!

   Tekstin tarkoitus olisi innostaa yhä useampi lukija rakentamaan oma satelliitti-tv-järjestelmä, sillä lisäkanavien näkyviin saaminen ei ole kallista tiedettä, jonka vain ammattimiehet osaavat, vaan laitteiston voi lähes kuka tahansa kasata itse jopa muutaman sadan markan sijoituksilla, eikä satelliittien etsiminen taivaalta ole mikään millintarkka homma kuten yleisesti luullaan, vaan kuvan voi saada näkyviin jopa muutamassa minuutissa, kunhan osaa oikealla tavalla etsiä!

   @{" Kolme kanavaa liian vähän? " link SATE1}
   @{" Ehkä sittenkin kaapeli-tv? " link SATE2}
   @{" Reilut 100 kanavaa... " link SATE3}
   @{" Taajuusalue " link SATE4}
   @{" Radiolähetyksiä " link SATE5}
   @{" Monenlaista normia " link SATE6}
   @{" Salaukset " link SATE7}
   @{" Tärkeimmät suunnat " link SATE8}
   @{" Polarisaatiot " link SATE9}
   @{" Millainen viritin? " link SATEA}
   @{" Entäpä mikropää? " link SATEB}
   @{" Lautaset " link SATEC}
   @{" Asennus " link SATED}
   @{" Kanavia virittämään! " link SATEE}

@endnode

@node SATE1 " Kolme kanavaa liian vähän? "

   Innostus oman satelliittijärjestelmän hankkimiseen riippuu suuresti siitä, millaisena kokee suomalaisen tv-tarjonnan. Osa voi olla täysin tyytyväinen jokailtaiseen Kauniit & Rohkeat -jaksoonsa eikä siten osaa edes kaivata muunlaista tv-ohjelmaa. Jos lukeudut tähän ryhmään, ei tämä juttu ole ehkä kiinnostava, sillä jutun aiheena on kymmenien tv-kanavien haaliminen omaan vastaanottimeen vaihtoehdoksi ja lisäksi kolmelle vakiokanavalle. Tosin tuleehan tuota "Bald & Pitifulia" satelliittikanaviltakin, ja varmasti jaksot ovat paljon edellä siitä mitä Suomessa on esitetty... Mutta jos olet sitä mieltä, etteivät kolme vakiokanavaa tarjoa tarpeeksi mieleistä katseltavaa, voisi oma satelliitti-tv avata sinulle kokonaan uuden maailman!

     @{" " link SATE2} jatka...

@endnode

@node SATE2 " Ehkä sittenkin kaapeli-tv? "

   Kenties jollain on jo kaapeli-tv-liittymä ja sen kautta saatava tarjonta tyydyttää kaikki tarpeet. Omalla lautasella on kuitenkin etuja kaapeli-tv-järjestelmiin nähden. Merkittävimmät edut käytön kannalta ovat voittamaton kuvan- ja äänenlaatu, jotka ovat satelliittilähetyksissä lähes poikkeuksetta paremmat kuin "maan pinnalla" välitettävissä tv-lähetyksissä. Kaapeli jää tässä suhteessa vielä huonommaksi, ja syytkin ovat selkeät: kilometreittäin tien poskeen vedetty kaapeli huonontaa väkisinkin kuvanlaatua, eikä vähiten pituutensa vuoksi vaan myös siksi, että samaan kaapeliin tungetaan todella paljon ohjelmaa kuitenkin varsin vaatimattomalla taajuusalueella.

   Taajuusalueen laajennus loputtomiin ei ole mahdollista, koska UHF-lähetykset eivät etene pitkiä matkoja kaapelitse. Esimerkiksi kerrostalojen yhteisantenneissa muutetaan UHF-alueella lähetettävät TV2- ja MTV3-kanavat VHF-alueelle juuri tämän vuoksi. Niinpä myös kaapeli-tv-lähetykset ovat sidottuja suppealle VHF-alueelle, kunnes kuvan siirtoon aletaan käyttää valokuitua tai muuta tapaa, joka ei ole samalla tavalla häviöllinen kuin koaksiaalikaapeli. Taajuusalueen suppeus rajoittaa myös varsinaisten kanavien määrää rankasti, ja kun yhdelle kanavalle varattu tila on minimaalisen pieni, ei kaikkiin kanaviin voida tarjota esimerkiksi NICAM-stereoääntä, koska se vie enemmän kaistanleveyttä. Lisäksi NICAM-enkooderit ovat kalliita laitteita joita kaapeli-tv yhtiöt eivät varmasti vapaaehtoisesti hanki.

   Tavallisissa maan pinnalla välitettävissä tv-kanavissa on taas tutut vanhat ongelmat. Kuva voi helposti olla kohinainen, jos asuu loitommalla, ja lisäksi se ottaa helposti häiriöitä esimerkiksi ohi ajavista puutteellisella häiriönestolla varustetuista ajokeista (jokainen on varmasti nähnyt ko. kipinähäiriöitä). Jos taas asuu kaupungissa kivitalojen keskellä, voi kuvaan muodostua varjokuvia, kun signaali heijastuu taloista ja tulee oikean suunnan lisäksi kaikuna esimerkiksi vastaanottoantennin takakeilasta. Lisäksi maallisissakin lähetyksissä on taajuuskaista rajoittava tekijä - ei siksi, että kanavilla olisi tunkua (mitä nyt kokonaista kolme kanavaa, heh) vaan sen vuoksi, ettei UHF-signaali etene ilmassakaan pitkiä matkoja yhtä helposti kuin VHF-kanavat. Tarvitaan siis suuritehoisia lähettimiä ja tiheään, jotta Suomenkin kokoisen maan asukkaille voitaisiin kaikille taata hyvä televisiokuva.

     @{" " link SATE3} jatka...

@endnode

@node SATE3 " Reilut 100 kanavaa... "

   Satelliittivälitys on siis teknisesti ylivoimaisin tapa välittää korkealaatuista televisiokuvaa jopa useilla ääniraidoilla varustettuna. Silti tässäkin järjestelmässä on merkittäviä ongelmia. Ehkä pahin ongelma, joka pudottaa hyvin suuren joukon katsojista pois, on se, että tarkka "näköyhteys" satelliittiin tiettyyn taivaan kohtaan on oltava olemassa. Edessä ei saa olla rakennuksia, ei metsää - ei edes yksittäistä puuta. Esimerkiksi kerrostalossa asuvalla on tuuria, jos on parveke etelään tai länteen päin ja mahdollisuus satelliittilautasen kiinnittämiseen. Hankalissa taloyhtiöissä voi omien antennien kiinnitys olla kiellettyä, jolloin hienosti alkanut suunnitelma lisäkanavista kuolee heti alkuunsa ja ainoa ratkaisu olisi asuinpaikan vaihto tai nöyrtyminen ja luopuminen koko ajatuksesta.

   Lähes koko Suomen alueella on mahdollista vastaanottaa yli 100 tv-kanavaa ja useita kymmeniä radiokanavia kohtuullisilla laitteilla, jotka tässä yhteydessä tarkoittavat enintään 1,3 - 1,5 metrin satelliittilautasta varustettuna laajakaistaisella Ku-alueen (10,7 - 12,7 GHz) mikropäällä. Rannikkoalueilla lännessä sekä Etelä-Suomessa vastaanottokelpoisten kanavien määrä voi nousta merkittävästikin taikka tarvittavan lautasen koko pienentyä. Kaikki kanavat eivät kuitenkaan ole käyttökelpoisia, koska taivaalta tulee ohjelmaa hyvin moneen maahan. Esimerkiksi turkkilaisia, arabialaisia, unkarilaisia jne. kanavia viitsii harvempi suomalainen katsoa.

     @{" " link SATE4} jatka...

@endnode

@node SATE4 " Taajuusalue "

Satelliittien taajuusalueita on käytössä useita:

S-alue:   1700 - 3000 MHz
C-alue:   3700 - 4200 MHz
Ku-alue:  10,7 - 12,7 GHz
Ka-alue:  18,0 - 20,0 GHz

   Venäläiset ja amerikkalaiset käyttävät laajalti nk. C-aluetta, joka sijaitsee 4 GHz:n molemmin puolin. S-aluetta ja Ka-aluetta ei käytetä nykyään liiemmin tv-lähetyksissä, joten keskitymme tässä artikkelissa ainoastaan Ku-alueen vastaanottoon: sieltä löytyy ylivoimaisesti suurin ohjelmatarjonta ja kiinnostavimmat kanavat. Ku-alueen vastaanottolaitteisto on myös helpoimmin ja edullisimmin itse toteutettavissa.

   Satelliittilähetysten taajuusalueen ollessa laaja mahtuu mukaan suuri joukko kanavia ilman että niiden kaistanleveyttä tarvitsee merkittävästi rajoittaa. Analogisissa satelliittilähetyksissä on käytössä pääsääntöisesti 27 MHz kaistanleveys per kanava (tavallisen tv-lähetysten kaistanleveys on noin 5 MHz). Siten jokaisen tv-lähetyksen mukana voi olla maksimissaan jopa 10 äänikanavaa, ja koska yhden tv-lähetyksen ääni stereonakaan ei vaadi enempää kuin kaksi äänikanavaa, jää jokaisen tv-lähetyksen mukaan tilaa radiokanaville! Joillakin tv-kanavilla (kuten EuroSport) on äänikanavat hyödynnetty selostuksen lähettämiseen monella eri kielellä.

     @{" " link SATE5} jatka...

@endnode

@node SATE5 " Radiolähetyksiä "

   Tv-kanavien kylkiäisenä saa siis useita kymmeniä radiokanavia, joiden tarjonnasta moni löytää omansa. On musiikkia, uutisia, ajankohtaisohjelmia ja löytyypä joukosta jopa Radio Suomikin! (Vastaavaa Radio Suomen ohjelmaa ei löydy tavallisilta radiotaajuuksilta.) Radiolähetyksiä on sekä analogisia (PAL-lähetyksen kylkiäisinä) että digitaalisia (D2MAC-lähetysten kylkiäisinä). Radiokanavien ongelmaksi koituu lähinnä se, että niiden ohjelmistoja on vaikeaa löytää mistään, joten saadakseen käsityksen kanavan ohjelmatarjonnasta on vain yksinkertaisesti kuunneltava kanavaa eri aikoina. Sama ongelma koskee toki myös harvinaisempia tv-kanavia.

     @{" " link SATE6} jatka...

@endnode

@node SATE6 " Monenlaista normia "

   Amigan käyttäjistä varmasti jokainen tuntee tv-normit PAL ja NTSC. Helposti luulisi, että kun pelataan satelliittilaitteiden kanssa, joudutaan näiden samojen tuttujen normien kanssa tekemisiin. Näin ei kuitenkaan ole. NTSC-lähetyksiä ei Suomessa ole mahdollista vastaanottaa, koska amerikkalaiset satelliitit jäävät pahasti horisontin taakse. Mutta löytyy sitä normeja Euroopastakin, joten seuraavaksi luomme lyhyen katsauksen erityyppisiin tv-normeihin.

PAL-lähetys:

   Tämä on ylivoimaisesti yleisin lähete, jota Suomessa on mahdollista vastaanottaa. Kuva- ja äänikanavat lähetetään kaikki taajuusmoduloituina omina kantoaaltoinaan 27 MHz kaistassa. Huomattavin ero tavalliseen tv-lähetykseen on nimenomaan taajuusmodulaation käyttö. Pintalähetyksissä käytetään nimittäin amplitudimodulaatiota (AM) kuvainformaation välittämiseen, ja tämän vuoksi lähetys on herkkä kaikenlaisille kipinähäiriöille. Satelliittilähetyksissä ei luonnollisesti ole mitään edellisen kaltaisia häiriöitä, mutta kuva kyllä kipinöi, jos signaali on heikko esimerkiksi liian pienen lautasen tai huonon sään vuoksi.

D2MAC-lähetys:

   Tämä lähetetyyppi on yleisin lähinnä pohjoismaissa. D2MAC ja sen laajempi versio DMAC soveltuvat parhaiten maksullisten tv-ohjelmien välittämiseen, koska järjestelmässä on tehokkaat salausominaisuudet vakiona. MAC-lähete on analogisen ja digitaalisen lähetteen sekoitus, jossa analoginen kuvasignaali on multipleksoitu kukin komponentti erilliseksi paketikseen, jotka välitetään ajallisesti peräkkäin. Tavallisessa televisiolähetyksessähän esimerkiksi väri- ja mustavalkoinformaatio kulkevat samaa signaalitietä sekoitettuina keskenään. MAC on tässä suhteessa edellä, sillä lähetettäessä kuvasta erotetaan mustavalko- ja väri-informaatiot joka tv-juovasta, minkä jälkeen ne lähetetään ajallisesti peräkkäin kahtena pakettina, ja näiden lisäksi jokainen MAC-juova sisältää digitaalipaketin, jossa on äänikanavat (maksimissaan 8 digitaalista äänikanavaa), teksti-tv sekä ohjauskoodeja mm. salauksenpurkua ja korttien voimassaolotietoja varten. Digitaalipaketti sisältää myös monenlaista tietoa lähetettävästä ohjelmasta ja mm. kuvasuhteen. Lähetykset voivat olla normaalia television 4:3 kuvaruutukokoa taikka elokuvan alkuperäistä 16:9 kuvasuhdetta.

Digitaaliset lähetykset, MPEG:

   Taivaalta tulee myös monenlaista digitaalilähetettä. Esimerkiksi tällä hetkellä monella suunnalla mainostettu DSTV on kokonaan digitaalinen tv-järjestelmä, jonka kanavat lähetetään MPEG-datavirtana. Lisäksi taivaalta löytyy kymmeniä digitaalisia radiokanavia, joiden vastaanottoon tarvitaan erillinen esim. ADR- tai DSR-tyyppinen vastaanotin sekä maksukortti. Digitaalisen järjestelmän etu analogisiin verrattuna on sen pieni kaistanleveyden tarve: yhden analogisen kanavan viemään kaistaan mahtuu jopa kymmeniä digitaalisia kanavia, riippuen hieman laadusta. Digitaalisten kanavien lähettäminen on siten halvempaa kuin perinteisen analogisen, koska satelliitista ei tarvitse vuokrata niin paljon tilaa per kanava.

   Järjestelmässä on kuitenkin myös puutteita. Häviöllinen MPEG-säästökoodaus on kylläkin parhaimmillaan kuvanlaadultaan parempi kuin analogiset kanavat, mutta valitettavasti ohjelmantarjoajille on jätetty mahdollisuus vaikuttaa itse kuvan laatuun. Mitä parempi kuva, sitä suurempi datavirta ja sitä kalliimmat lähetyskustannukset - jokainen arvaa helposti, mitä tästä seuraa: hyvälaatuista MPEG-lähetettä ei taivaalta helposti löydy, ja useimmat kanavat jäävät laadultaan huonommiksi kuin perinteiset analogiset kanavat. Järjestelmän suomia mahdollisuuksia ei nykyisellään käytetä kunnolla hyödyksi. Tämä uusi järjestelmä näyttääkin olevan vielä lapsenkengissään, joten ehkä kannattaa vielä odotella muutama vuosi ennen näiden laitteiden hankkimista. Satelliittimaailma on kuitenkin tulevaisuudessa digitaalista, eli ennemmin tai myöhemmin joutuu MPEG-kuvaan tyytymään, ellei sitä ennen keksitä parempilaatuista vaihtoehtoa.

     @{" " link SATE7} jatka...

@endnode

@node SATE7 " Salaukset "

   Maksulliset kanavat lähetetään salattuina, jolloin niiden katseluun tarvitaan kyseistä salausta purkava dekooderi sekä voimassa oleva älykortti. Euroopassa yleisin salaus, johon MAC-virittimen omistaja törmää, on EuroCrypt. EuroCrypt-salauksessa jokainen juova katkaistaan satunnaisesti 256:sta eri mahdollisuudesta ja puolikkaat vaihdetaan keskenään. Salattua kuvaa on siten mahdotonta seurata. Katkaisukohdat lasketaan satunnaislukugeneraattorilla, jonka siemenarvoksi annetaan muutaman sekunnin välein vaihtuva tv-aseman lähettämä salattu koodi. Koodit on salattu DES-salausalgoritmilla, ja salauksen purkamisen hoitaa älykortti. Kortissa itsessään on sarjanumero, jonka avulla tv-asema voi säädellä jokaisen asiakkaansa korttia erikseen. Aina kun katselumaksua maksetaan, päivittyy kortille tiedot voimassaoloajasta. Tiedot päivitetään, kun kyseisen kanavan lähetystä katsellaan, ts. maksutiedot välittyvät satelliitin kautta ohjelman ohessa. Jos voimassaoloaika täyttyy ilman että uutta maksua on maksettu, lopettaa kortti kyseisen kanavan salauksen purkamisen. MAC-virittimessä/dekooderissa on yleensä vähintään kaksi kortinlukijaa eri maksukortteja varten.

   Viime aikoina EuroCrypt-salauksen tehokkuutta ovat heikentäneet myynnissä olevat piraattikortit, jotka purkavat salauksen useilta eri kanavilta ilman että kanavia tarvitee edes tilata itselleen. Myös Internet on pullollaan tällaisten korttien eri versioita ja rakenteluohjeita. Kortin voi periaatteessa rakentaa helposti kuka tahansa, jolla on tietokone käytössään. Nämä kortit eivät luonnollisestikaan välitä maksutiedoista mitään, vaan avaavat kanavan kuin kanavan loputtomiin asti, kunnes lähetyspäässä tehdään muutoksia salaukseen. Muutokset eivät kuitenkaan yleensä auta: muutaman päivän tai viikon kuluttua saa esimerkiksi Internetistä tai kortin myyjältä muutaman numerokoodin, joilla kortti saadaan taas ajan tasalle ja maksullinen autuus näkyy jälleen ilmaiseksi.

   Koska piraattikatselu on räjähdysmäisesti yleistynyt viime aikoina, eivät tv-asemat katsele touhua sivusta: menettäväthän he siinä suuria summia rahaa, joskin asiaa kannattaisi punnita myös siltä puolelta, että jos katselumaksut olisivat kohtuullisia, ei kenenkään kannattaisi hankkia piraattikorttia! Niinpä monet kanavat ovat ryhtyneet kehittelemään uusia salausmenetelmiä piraattikatselun estämiseksi. EuroCrypt asettaa kuitenkin menetelmille omat rajansa: salaus on aina murrettavissa, mutta se ottaa aikansa. Internetistä löytyy esimerkiksi suuri joukko tietokoneen käyttäjiä, jotka etsivät avaimia omilla tietokoneillaan. Kehittyneimmät ohjelmat kokeilevat jopa yli 500000 avainta sekunnissa, ja kun tällaista ohjelmaa ajetaan useilla sadoilla (kenties tuhansilla) koneilla, on selvää, että avain löytyy joskus.

   Tv-asemat tosin lyövät ennemmin tai myöhemmin takaisin aika-ajoin vaihdettavalla älykortilla, jossa on esimerkiksi joka päivälle eri salausavain. Näin nopeasti ei kukaan vielä pysty murtamaan avaimia, ja jos edelläkuvatun kaltainen kortti yleistyy, merkinnee se loppua piraattikatselulle - ainakin toistaiseksi. Menetelmä on kuitenkin varsin kallis tv-asemille - esimerkiksi kuukausittain uusittavat kortit kaikille asiakkaille ovat pitkä penni - mutta niin ovat myös piraattikorttien vuoksi menetetyt katselumaksut. Myös piraattikorttibisneksessä pyörivät ammattilaispiireissä isot rahat, joten suojausten hakkerointiperinne tulee tuskin koskaan katoamaan täysin: uusia suojauksia yritetään aina murtaa ja ennemmin tai myöhemmin joku voi löytää heikon kohdan. Internet toimii tehokkaana tiedonlevittäjänä aiheeseen liittyvine uutisryhmineen, joten tieto mahdollisesta onnistuneesta salauksenmurrosta ja sen yksityiskohdista leviää ympäri maailman hetkessä.

   Pitkälti Internetin vuoksi monet tv-asemat ovat joutuneet ahdinkoon piraattikatselun takia. Kun maksulliset tv-lähetykset älykortteineen aikoinaan alkoivat, ei kukaan voinut kuvitellakaan, että salauksen purkukotikonstein olisi millään lailla mahdollista. Nykyään on taas enemmänkin itsestäänselvyys, että kanavia katsotaan ilman kuukausimaksuja. Eräs satelliittilaitteita myyvä kauppias totesi kerran, että laitteiden myynti on kasvanut räjähdysmäisesti piraattikorttien tultua ja hankintakynnys on nyt alempi, kun ei mene kuukausimaksuja. Aika näyttää, mitä tulemavaisuus tuo tullessaan, mutta toistaiseksi koodisota hakkereiden ja tv-asemien välillä on jatkunut kiivaana.

   Paras ratkaisu piraattikatselun vähentämiseksi olisi järjestelmän tarjoaman PayPerView-ominaisuuden ottaminen käyttöön. Tässä järjestelmässä katsoja maksaa ainoastaan niistä ohjelmista, jotka haluaa katsoa. Tällöin turhasta ei laskuteta ja salaus purkautuu vain tilatuista ohjelmista. Tässä vaiheessa motiivi salausten murtamiseen ja samalla piraattikorttien markkinat varmasti pienenisivät. Tokihan itse kukin maksaa juuri mieleisestään ohjelmasta mieluummin kuin maksaa kuukaudesta toiseen korkeita katselumaksuja eikä saa vastineeksi riittävästi mieleistään ohjelmaa. PayPerView-ominaisuus on ollut olemassa MAC-järjestelmässä alusta alkaen, mutta tv-asemien politiikassa on jotakin todella pahasti vialla, kun tätä ominaisuutta ei käytetä! Miltä tuntuisi maksaa esimerkiksi puhelimesta joka kuukausi sama summa (oletetaan tässä että korkea summa, tuhansia markkoja), riippumatta siitä minkä verran olet soittanut?

     @{" " link SATE8} jatka...

@endnode

@node SATE8 " Tärkeimmät suunnat "

   Kun aiemmin mainitsin, että Suomessa on mahdollista vastaanottaa yli 100 kanavaa, en vielä maininnut suunnista ja eri satelliiteista mitään. Kyseinen kanavamäärä ei nimittäin tule yhdestä satelliitista vaan useasta yhteensä - itse asiassa kaikista, joita Suomessa voidaan vastaanottaa kohtuullisilla laitteilla. Suomi on satelliittivastaanoton kannalta siinä määrin huonossa paikassa, ettei täällä ole mahdollista vastaanottaa kuin muutaman satelliitin lähetyksiä. Joukossa ovat onneksi kuitenkin kaikki tärkeimmät.

   Suunnat ilmaistaan siten, että asteet on laskettu Greenwichista itään tai länteen. Greenwich on siis ikäänkuin keskipiste, 0° West. Vain itä/länsisuunta ilmoitetaan, korkeuskulma (elevaatiokulma) riippuu asuinpaikasta, joten sitä ei voi tarkalleen ilmoittaa ennalta. Satelliitteja etsittäessä näistä ei kuitenkaan tarvitse huolehtia, sillä lautasen suuntaus itse on kuvattu jäljempänä, ja se on varsin yksinkertainen tehdä.

1° West:

   Yksi aste länteen on pohjoismaisten ohjelmien keskittymä, ja täältä suunnalta tulevat kaikki maksulliset kanavat. Joukossa on vain kaksi salaamatonta kanavaa, joista PAL-lähetteenä vain yksi, joten PAL-virittimen omistajalle ei tästä suunnasta ole mitään iloa ja MAC-virittimen kanssakin saa varautua hankkimaan monta erilaista maksukorttia. Tästä suunnasta löytyy kolme satelliittia, neljättä ollaan laukaisemassa radalleen. Riittävä lautasen koko suurimmassa osassa Suomea on 65-85 cm.

TV-SAT:
Taajuus Pol Ohjelma                      Lähete Salaus    Kieli  Sisältö
------- --- ---------------------------- ------ --------- -----  -------
11.900  VK  TV1000 Cinema                D2MAC  EuroCrypt alkup. elokuvat
11.977  VK  3+            (15-24)        D2MAC  EuroCrypt tanska yleisohjelma
11.977  VK  Nickelodeon DK (7-13)        D2MAC  EuroCrypt alkup. lastenohjelma
12.054  VK  Scifi Channel                D2MAC  EuroCrypt tlkup. scifi

THOR:
Taajuus Pol Ohjelma                      Lähete Salaus    Kieli  Sisältö
------- --- ---------------------------- ------ --------- -----  -------
11.785  OK  CNN International            D2MAC  EuroCrypt engl.  uutiset
11.861  OK  EuroSport Nordic             D2MAC  EuroCrypt sekal. urheilu
11.938  OK  Children's Channel (CET6-17) D2MAC  EuroCrypt engl.  lastenohjelma
11.938  OK  Discovery Channel  (CET17-1) D2MAC  EuroCrypt engl.  dokumentit
11.938  OK  HSN Direct (shop)  (CET1-6)  D2MAC            engl.  mainos
12.015  OK  FilmNet 2                    D2MAC  EuroCrypt alkup. elokuvat
12.091  OK  FilmNet 1                    D2MAC  EuroCrypt alkup. elokuvat

INTELSAT 707:
Taajuus Pol Ohjelma                      Lähete Salaus    Kieli  Sisältö
------- --- ---------------------------- ------ --------- -----  -------
11.002  V   Cartoon Network (6-22)       D2MAC  EuroCrypt engl.  piirretyt
11.002  V   TNT             (22-6)       D2MAC  EuroCrypt engl.  elokuvat
11.016  H   TV Norge                     PAL              norja  yleisohjelma
            Radio Nettverk/Classic Radio                  norja  radio
11.055  V   TV 1000                      D2MAC  EuroCrypt alkup. elokuvat
11.096  H   TV 3 Norge                   D2MAC  EuroCrypt norja  viihde
11.133  V   BBC Prime                    D2MAC  EuroCrypt alkup. viihde
            Radio 2                                              radio
11.176  H   NRK 1                        DMAC             norja  yleisohjelma
            NRK P1                                        norja  radio
            NRK P2                                        norja  radio
            NRK P3                                        norja  radio
11.473  V   TV 3 Danmark                 D2MAC  EuroCrypt tanska viihde
11.485  H   NRK 2                        D2MAC  EuroCrypt norja  yleisohjelma
11.543  V   SuperSport                   D2MAC  EuroCrypt sekal. urheilu
11.555  H   TV 2 Norge                   D2MAC  EuroCrypt norja  viihde
            P4 Radio Hele Norge                           norja  radio
11.597  V   TV 3 Sverige                 D2MAC  EuroCrypt ruotsi viihde
11.667  V   DR 2                         D2MAC  EuroCrypt tanska viihde
            DR P3      (CET 0-18)                         tanska radio
11.679  H   MTV Europe                   D2MAC  EuroCrypt engl.  musiikki

Poimitut:   FilmNet 1 & 2:    elokuvia ympäri vuorokauden, kaikissa
                              suomenkielinen tekstitys
            TV1000 & Cinema:  elokuvia ja sarjoja, mm. Star Trek DS9,
                              suomenkielinen tekstitys
            BBC Prime:        viihdettä
            Cartoon NetWork:  piirrettyjä joka päivä klo 7-23
            CNN:              uutisia
            Discovery:        dokumentteja ja tiedeohjelmia
            EuroSport:        urheilua monella eri kielellä
            Nickelodeon DK:   lastenohjelmaa
            NRK1:           * yleisohjelmaa
            MTV:              musiikkia
            Sci-Fi Channel:   tieteissarjoja/elokuvia
            SuperSport:       urheilua, suomenkielinen selostus
            TNT:              klassikkoelokuvia joka yö klo 23-7
            TV Norge:       * yleisohjelmaa, sarjoja mm. Star Trek TNG!
            TV3 Nor/Swe/Dan:  yleisohjelmaa/viihdettä

   Tähdellä merkityt kanavat näkyvät vapaasti. Artikkelin kirjoittamisen aikana on Sci-Fi Channel ollut pimeänä jo parisen viikkoa, syynä hajonnut satelliitti. Jo muutenkin alati reistaileva TV-SAT vetelee jo viimeisiään, ja nyt yksi sen kolmesta transponderista kärähti. Ensin Sci-Fi Channel näkyi pitkän aikaa todella huonolla signaalilla, sitten signaalia nostettiin jossain vaiheessa, mutta muutaman päivän mentyä lähetys katkesi lopullisesti!

5° East:

   Viisi astetta itään käsittää kaksi satelliittia, jotka lähettävät ohjelmaa pohjoismaihin. Joukossa on kaksi salaamatonta PAL-kanavaa, suurin osa on maksullisia. Riittävä lautasen koko suurimmassa osassa Suomea 65-85 cm.

SIRIUS:
Taajuus Pol Ohjelma                      Lähete Salaus    Kieli  Sisältö
------- --- ---------------------------- ------ --------- -----  -------
11.785  OK  VH-1                         D2MAC  EuroCrypt engl.  musiikki
11.862  OK  Z-TV Sverige                 D2MAC  EuroCrypt ruotsi musiikki
11.862  OK  Nickelodeon          (7-13)  D2MAC  EuroCrypt ruotsi lastenohjelma
11.938  OK  TV 4 Sverige                 PAL              ruotsi viihde
            Radio Sweden                                  ruotsi radio
            Ecovision                                     ruotsi radio
12.015  OK  TV 6 / TV-G                  D2MAC  EuroCrypt ruotsi urheilu/yo
12.092  OK  TV 3 Sverige                 D2MAC  EuroCrypt ruotsi viihde

TELE-X:
Taajuus Pol Ohjelma                     Lähete Salaus    Kieli  Sisältö
------ ---------------------------- ------ --------- -----  -------
12.475  LC  Kanal Fem                    PAL              ruotsi viihde
            Radio Sweden Int.(until 1.4)                  ruotsi radio
            Voice of Scandinavia                          tanska radio
12.635  LC  TVS Sportskanalen            D2MAC            tanska urheilu

Poimitut:   Kanal Fem:      * viihdettä, sarjoja mm. Star Trek TNG!
            TV4 Sverige:    * yleisohjelmaa, viihdettä, sarjoja (vapaa)
            TV6/TV-G          urheilua, yleisohjelmaa
            TVS Sport         Urheilua, salaamaton 1.8.1997 asti
            Nickelodeon:      lastenohjelmaa
            H-1:         musiikkia

            Z-TV Sverige:     musiikkia, viihdettä
Tähdellä merkityt kanavat näkyvät vapaasti (salaamattomia PAL-kanavia).

13° East:

   Eutelsat. Täältä löytyvät ne ilmaiset ohjelmat, joita pääsee katsomaan edullisella laitteistolla ilman kuukausimaksuja! Tarjonta on Keski-Eurooppaan suunnattua, mutta joukosta löytyy katselukelpoisia ainakin musiikkikanavat ja uutiskanavat. Tästä suunnasta löytyy kolme satelliittia, neljättä suunnitellaan. Minimi lautasen koko 1,0 - 1,5 metriä, etelässä ja lännessä riittänee pienempikin.

EUTELSAT II F1:
Taajuus Pol Ohjelma                      Lähete Salaus    Kieli  Sisältö
------- --- ---------------------------- ------ --------- -----  -------
10.972  H   Viva 2                       PAL              saksa  musiikki
            Reteotto                                      italia radio
10.987  V   NBC Europe                   PAL              engl.  yleisohjelma
10.987  V   NBC Europe        (Dutch)                     holl.  yleisohjelma
10.987  V   NBC Europe        (German)                    saksa  yleisohjelma
            World radio Network 2/Vatican                 engl.  radio
            Radio Sweden                                  sekal. radio
            Left:Virgin  Right:Granada FM                 engl.  radio
11.005  H   VIVA TV                      PAL              saksa  musiikki
            VIVA 2 Radio                                  saksa  radio
11.055  H   arte            (CET 19-3)   PAL              saksa  viihde
11.055  H   Der Kinderkanal (CET 6-19)   PAL              saksa  lastenohjelma
11.055  H   arte            (CET 19-3)   PAL              ranska viihde
            JAM FM                                        saksa  radio
            Radio Melodie                                 saksa  radio
11.080  V   arte           (CET 19-3)    PAL              ranska viihde
11.080  V   La Cinquième   (CET 5-19)    PAL              ranska jotain
11.095  H   RTL 2                        PAL              saksa  viihde
            Radio 01 / Point of Sale 1                           radio
            Radio 01 / Point of Sale 2                           radio
            Radio 01 / Point of Sale 3                           radio
            Radio 01 / Point of Sale 4                           radio
11.146  H   Onyx TV                      PAL              saksa  musiikki
11.163  V   Deutsche Welle TV            PAL              sekal. yleisohjelma
            Deutsche Welle (German)                       saksa  radio
            Deutsche Welle                                       radio
            Deutsche Welle                                       radio
            Deutsche Welle (European 2)                   sekal. radio
            Deutsche Welle (European 3)                   sekal. radio
            Radio Finland                                 sekal. radio
            Deutsche Welle (Asian)                        sekal. radio
            Deutsche Welle (African)                      sekal. radio
11.181  H   TRT INT Avrasya              PAL              turkki yleisohjelma
            TRT FM                                        turkki radio
11.554  H   MBC - Middle East Broadcast. PAL              arabia sairasta
            Radio MBC FM                                  arabia radio
11.575  V   EuroNews                     PAL              saksa  radio
11.575  V   EuroNews (English)                            engl.  uutiset
11.575  V   EuroNews (Spanish)                            esp.   uutiset
11.575  V   EuroNews (French)                             ranska uutiset
11.575  V   EuroNews (Italian)                            italia uutiset
11.575  V   EuroNews (Arabic)                             arabia uutiset
11.593  H   VOX                          PAL              saksa  viihde
            RTL Radio - grössten Oldies                   saksa  radio
            Klassik Radio                                 saksa  radio
11.617  V   BBC World                    PAL              engl.  uutiset

HOT BIRD 1:
Taajuus Pol Ohjelma                      Lähete Salaus    Kieli  Sisältö
------- --- ---------------------------- ------ --------- -----  -------
11.224  H   TV Internacional             PAL              esp.   yleisohjelma
            RNE Radio 1                                   esp.   radio
            Radio Exterior de España                      esp.   radio
11.262  H   EBN European Business News   PAL              engl.  uutiset
            WRN 3 / Radio Canada Int.                     engl.  radio
            BBC E65 Europe                                engl.  radio
            BBC E65 Ukraine                               sekal. radio
            BBC E63                                       sekal. radio
            BBC E61                                       sekal. radio
11.325  V   TV 5 International           PAL              ranska yleisohjelma
            Radio France Info                             ranska radio
            Radio France International                    ranska radio
            France Culture Europe                         ranska radio
            Radio Suisse Romande                          ranska radio
11.345  H   Polsat 2                     PAL              puola  yleisohjelma
11.365  V   RAI Uno                      PAL    joskus    italia yleisohjelma
            RAI Radio 1                                   italia radio
            RAI Radio 3                                   italia radio
11.387  H   EuroSport                    PAL              engl.  urheilu
11.387  H   EuroSport (German)                            saksa  urheilu
11.387  H   EuroSport (Spanish)                           esp.   urheilu
11.387  H   EuroSport (Hungarian)                         unkari urheilu
11.387  H   EuroSport (Italian)                           italia urheilu
11.404  V   Canal Horizons               PAL    Nagra     ranska ei tietoa
            Radio Italia Solo Musica                      italia radio
            Radio Italia Noticia                          italia radio
11.428  H   Polsat                       PAL              puola  viihde
11.428  H   TV Bryza                     PAL              puola  ei tietoa
            RMF FM                                        puola  radio
11.449  V   Rai Due                      PAL    joskus    italia yleisohjelma
            RAI Radio 2                                   italia radio
            RAI Radio Roma                                italia radio
11.474  H   TV Polonia                   PAL              puola  yleisohjelma
            Polskie Radio 5                               puola  radio
            Polskie Radio 1                               puola  radio
            Polskie Radio 3                               puola  radio
            Radio Maria Polska                            puola  radio
11.492  V   RTL 7                        PAL              puola  viihde
11.513  H   Canal + Polska               PAL              puola  jotain
11.534  V   Rai Tre                      PAL    joskus    italia yleisohjelma

HOT BIRD 2:
Taajuus Pol Ohjelma                      Lähete Salaus    Kieli  Sisältö
------- --- ---------------------------- ------ --------- -----  -------
11.727  V   RTP Internaçional            PAL              port.  yleisohjelma
            RTP Internaçional R. Portugal                 port.  radio
            RTP Antena Um                                 port.  radio
            Radio Renascenca 1 Canal Um                   port.  radio
            RFM Radio Lisboa Canal Dois                   port.  radio
            Radio Comerçial                               port.  radio
11.746  H   EDTV Emirates Dubai          PAL              egypt. jotain
            EDTV Radio Dubai                              arabia radio
11.766  V   AB Promo Trailer             PAL              italia mainos
11.785  H   Polonia 1                    PAL              puola  viihde

Poimitut:   BBC World:        uutisia, dokumentteja, ajankohtaista
            Deutsche Welle:   uutisia, yleisohjelmaa, dokumentteja           
            EBN:              uutisia, dokumentteja, tiedettä
            EuroNews:         uutislähetyksiä ja reportaaseja 24h
            EuroSport:        urheilua, sama kuin 1° West, mutta vapaa
            NBC (Super):      yleisohjelmaa, viihdettä mm. Jay Leno, Profiler
            Onyx:             musiikkia, ei pintaliitohittejä
            Viva & Viva 2:    musiikkia ympäri vuorokauden

Radio mm:   JAM FM:           technoa ym. musiikkia
            RFM FM:           menomusaa, technoa, dance-musaa viikonloppuisin
            RTL Radio:        musiikkia
           
   Kaikista listoissa on MPEG-lähetykset on jätetty mainitsematta, koska ne ovat sidottuja kanavapakettiin, eikä käyttäjä pääse vastaanottamaan mitä tahansa MPEG-lähetyksiä, olivatpa ne sitten salaamattomia tai eivät.

   Listassa lueteltujen lisäksi Suomessa on mahdollista vastaanottaa myös seuraavia satelliitteja kohtuullisen kokoisella lautasella:

- 19,2° East: Astra 1A/1B/1C/1D/1E/1F - isohkolla lautasella saa muutamia
              saksankielisiä kanavia näkyviin usean sadan kanavan
              tarjonnasta. Suunnattu lähinnä Englantiin.

- 16,0° East: Eutelsat II F3 - näkyvät suhteessa samankokoisella
              lautasella kuin 13° Eutesat-satelliititkin, mutta tarjonta
              on lähinnä Saudi-Arabiaan, Kroatiaan, Thaimaahan, Ranskaan ja
              Italiaan suunnattua. Ei siis liiemmin kiinnostavaa.

- 10,0° East: Eutelsat II F2 - lähes vastaava kuin edellinen, mutta
              ohjelma suunnattu etupäässä Turkkiin, Slovakiaan, Ranskaan
              ja Italiaan. Ei liiemmin kiinnostavia täälläkään.

- 7,0° East:  Eutelsat II F4 - vain muutama kanava, Kreikkaan, Romaniaan
              ja Serbiaan, vielä vähemmän kiinnostavia. Muutamia uutis-
              feedejä löytyy, eli kanavia, joiden kautta uutistoimistoille
              siirretään kuvareportaaseja. Hyvällä tuurilla ja oikeaan
              aikaan oikealle taajuudelle sattuessa voi nähdä materiaalia,
              jota ei näytetä televisiossa varsinaisessa uutislähetyksessä.

- 5,0° West:  Telecom 2B/2D - täynnä ranskalaisia kanavia lähetettynä
              SECAM-värijärjestelmällä, osa salattuina. Eivät näy väreissä,
              löytyy myös muutama radiokanava, ei juurikaan käyttöä tälle
              suunnalle.

- 8,0° West:  Iso kasa salattuja maksullisia ranskalaiskanavia, SECAM-
              lähetteenä, joukossa myös kolme D2MAC-kanavaa, joista kaksi
              salattua.

     @{" " link SATE9} jatka...

@endnode

@node SATE9 " Polarisaatiot "

   Taajuustaulukossa oleva kohta "Pol" kertoo lähetyksen polarisaation. Erilaisia polarisaatioita käyttämällä saadaan samalle taajuusalueelle tuplasti enemmän kanavia, koska jopa samalla taajuudella voi olla kaksi eri kanavaa, kun niitä lähetetään eri polarisaatioilla. Tällä tavoin samassa suunnassa sijaitsevat satelliitit eivät häiritse toistensa lähetteitä, vaikka taajuuskin sattuisi samaksi. Erilaisia polarisaatioita on olemassa neljä:

Lyhenne   Tarkoitus        Selvitys
-------   --------------   ---------------------------------------------
   H      Horizontal       Vaakapolarisaatio
   V      Vertical         Pystypolarisaatio
RC tai OK Right Circular   Oikea kierrepolarisaatio
LC tai VK Left Circular    Vasen kierrepolarisaatio

   Vaaka- ja pystypolarisaatiot ovat toistensa vastakohtia, eli vaakaan lähetetyt ohjelmat eivät näy lainkaan, jos mikropää vastaanottaa pystyä ja päinvastoin. Samoin vasen ja oikea kierre ovat toistensa vastakohtia. Kierrepolarisaatioita sen sijaan voi vastaanottaa vaaka- tai pystypolarisaatiolla tavallisella H/V-mikropäällä, joskin signaali jää periaatteessa hieman heikommaksi. Käytännössä kuitenkin hyvälaatuinen H/V-pää on perinteistä kierrepolarisaatiota käyttävää CTV-mikropäätä paljon herkempi, jolloin signaalihäviö kääntyy pikemminkin voitoksi. Kierrepolarisoivalla mikropäällä ei voi lainkaan vastaanottaa vaaka- tai pystylähetteitä, joten tällaisia mikropäitä käytetäänkin vain lähinnä CTV-lautasantennipaketeissa, jolloin lautasella ei voi vastaanottaa kuin käytännössä tällä hetkellä viisi kanavaa, vaikka samasta suunnasta tulisi suurikin joukko vaaka- tai pystypolaroituja kanavia.

     @{" " link SATEA} jatka...

@endnode

@node SATEA " Millainen viritin? "

   Ennen virittimen hankkimista tulee miettiä, mitä haluaa taivaalta katsoa. Tärkein virittimen hankintaan vaikuttava seikka on, tarvitaanko mahdollisuutta vastaanottaa maksullisia DMAC/D2MAC-lähetyksiä vai riittääkö ilmaisten PAL-kanavien tarjonta. MAC-dekooderin voi ostaa myöhemminkin, joten ellei ole varma, miten harrastus etenee, kannattaa hankkia aluksi edullinen PAL-viritin!

   Koska kyseessä on täysin analoginen lähetys, ovat pelkkään PAL-vastaanottoon tarkoitetut satelliittivastaanottimet halpoja. Hinnat liikkuvat parista sadasta markasta noin reiluun tuhanteen markkaan. PAL-viritin antaa ulos televisioon sopivan RF-signaalin sekä CVBS-komposiittikuvasignaalin, jota voi syöttää useimpiin televisioihin scart-liittimen kautta. Stereoäänelle on yleensä erilliset RCA-liittimet. Joihinkin televisioihin saa lisävarusteena sisäisesti asennettavan satelliittivirittimen. Nämä ovat yleensä PAL-virittimiä. Tämäntyyppistä viritintä kannattaa kuitenkin välttää, sillä tärkeät ominaisuudet kuten virityskaista ovat näissä usein turhan suppeita. Lisäksi järjestelmän laajentaminen myöhemmin esimerkiksi MAC-dekooderilla tai moottorinohjaimella voi olla jopa mahdotonta.

   DMAC/D2MAC-lähetysten vastaanottoon tarvittavat älykortinlukijalla varustetut MAC-satelliittivirittimet maksavat noin kahdesta tuhannesta markasta ylöspäin. Käytettyjä saa edullisimmin 1000-1500 markkaan. MAC-dekoodereita saa siis myös erikseen, jolloin jo olemassaolevaan PAL-vastaanottolaitteistoon voi lisätä MAC-vastaanottomahdollisuuden. Erilliset dekooderit maksavat noin 1000-3000 markkaa laadusta riippuen ja voivat myös monessa tapauksessa olla ominaisuuksiltaan ja kuvanlaadultaan parempia kuin kuin vastaanottimeen integroidut, jolloin huippuluokan PAL-virittimen omistajat voivat hankkia laitteen oheen huippulaatuisen MAC-dekooderin. Lisäksi erillislaitteistolla saavutetaan sekin etu, että MAC-dekooderin rikkoutuessa jäävät PAL-kanavat käyttöön.

   MAC-dekooderit ovat varsin kuumina käyviä laitteita niissä tapahtuvan reaaliaikaisen kuvasignaalin käsittelyn takia, ja siten ne myös ovat herkimmin vikaantuvia osia satelliittilaitteistossa. Erillinen dekooderi liitetään hyvissä PAL-vastaanottimissa helposti yhdellä scart-johtimella sille varattuun scart-liittimeen. PAL-viritin syöttää dekooderille nk. baseband-signaalia, josta dekooderi purkaa kuvasignaalin ja äänikanavat. MAC-virittimet/dekooderit ovat myös liitännöiltään PAL-laitteita monipuolisempia. Kunnollisessa MAC-dekooderissa tai virittimessä on normaalien kuvalähtöjen (RF ja CVBS) lisäksi myös RGB-komponenttivideo ja Y/C-tyyppinen S-VHS-videolähtö. Näiden ansiosta laitteiden kuvanlaatu voi ylittää merkittävästikin perinteiset tv-lähetykset. Lopullinen kuvanlaatu riippuu kuitenkin dekooderista itsestään, sillä MAC-dekoodereissa jos missä on AD- ja DA-muuntimia ja muita komponentteja, joilla käsitellään itse kuvasignaalia, ja tällöin dekooderin laatu (ja hinta) on suoraan verrannollinen kuvan laatuun.

     @{" " link SATEB} jatka...

@endnode

@node SATEB " Entäpä mikropää? "

   Mikropää (käytetään myös nimitystä taajuusmuunnin) on se komponentti, johon lautasen keräämä satelliitin mikroaaltolähete kohdistetaan. Mikropää on sijoitettu tarkasti lautasen polttopisteeseen. Mikropää rakentuu aaltoputkeen sijoitetusta antennista, joka kerää mikroaaltosäteilyn; polarisaattorista, jolla valitaan joko vaaka- tai pystypolarisaatio sekä varsinaisesta taajuusmuunninosasta, jolla 10,7 - 12,7 GHz taajuusalue muunnetaan alemmalle taajuusalueelle (750 - 2100 MHz), jolloin se voidaan syöttää koaksiaalikaapelia pitkin virittimelle. Yli 10 GHz taajuudet eivät kulkisi lainkaan tavallista koaksiaalikaapelia pitkin sellaisenaan.

   Pudotustaajuuden määrää mikropään paikallis (local-) oskillaattori, jonka taajuus on joko 9,750 GHz, 10 GHz, 10,05 GHz, 10,6 GHz tai 10,750 GHz hieman tyypistä riippuen. Mikropää siis vähentää lähetystaajuudesta oman oskillaattorinsa taajuuden, ts. jos katsomme esimerkiksi FilmNet 1 -kanavaa THOR-satelliitista ja taajuus on 12,091 GHz, saamme 10,600 GHz paikallisoskillaattorilla varustetulta mikropäältä kyseisen kanavan ulos 1491 MHz taajuudella.

   Miksi sitten mikropäitä on saatavilla näin monella erilaisella oskillaattorilla? Vastaus löytyy virittimestä. Tyypillisen virittimen virityskaista on minimissään luokkaa 900 - 2000 MHz eli vähintään 1100 MHz. Kun taas laskemme, että taivaalta tulee ohjelmaa taajuusvälillä 10,7 - 12,7 GHz, merkitsee tämä noin 2000 MHz leveää kaistaa - viritin ei siis pysty sellaisenaan vastaanottamaan kaikkia kanavia! Sen vuoksi eri satelliittien vastaanottoon on tarkoitettu erityyppiset mikropäät. Eutelsat-kanavat sijaitsevat alhaisilla taajuuksilla, jolloin Eutelsat-käyttöön on paras 9,750 GHz paikallisoskillaattorilla varustettu mikropää, koska sillä voi vastaanottaa kaikki PAL-kanavat vaivatta millä tahansa virittimellä. Jos sen sijaan yrittäisimme katsoa em. mikropäällä aiemmin mainittua FilmNet 1 -kanavaa THORista, saisimme vastaanottotaajuudeksi 12,091 GHz - 9,750 GHz = 2341 MHz, joka jää normaalin satelliittivastaanottimen virityskaistan ulkopuolelle sen lisäksi, ettei mikropääkään anna enää ulos kunnolla näin korkeita taajuuksia. Tämän vuoksi THOR-satelliitin katsomiseen on valittava korkeammalla paikallisoskillaattorilla (10,6 GHz tai 10,75 GHz) varustettu mikropää.

   Entäpä jos halutaan vastaanottaa myös muita suunnassa 1° West olevia satelliitteja kuin THORia, ja esimerkiksi INTELSATin alimmille kanaville (TNT/Cartoon: 11,002 GHz) on 10,600 GHz paikallistaajuus liian korkea (11,002 GHz - 10,600 GHz = 402 MHz)? Tähänkin ongelmaan löytyy helppo ratkaisu, eikä edes tarvitse ostaa kahta erillistä mikropäätä. Nykyaikaiset nk. "universal"-tyyppiset mikropäät sisältävät kaksi eri paikallisoskillaattoria, tyypillisesti 9,750 GHz ja 10,600 GHz. Käyttäjä voi kanavan mukaan valita käyttöön kumman tahansa ja tällä tavoin haravoida koko Ku-alueen helposti katsottavakseen!

   Tässäkin asiassa on silti yksi mutta: viritin. Mikropään oskillaattoritaajuutta nimittäin vaihdetaan antamalla mikropäälle antennijohtoa myöten 22 kHz ääniohjaus (nk. "tone"), jolloin mikropää valitsee ylemmän (10,600 GHz) oskillaattorin käyttöön. Virittimen on oltava sellaista tyyppiä, jotta se kykenee antamaan kyseisen ohjauksen mikropäälle. Uudemmissa virittimissä ominaisuus on vakiona, vanhempiin joutuu hankkimaan erillisen välirasian, joka liitetään virittimen ja mikropään välille antennijohtoon. Tämä rasia kehittää 22 kHz tonen, kun sille syötetään 12V jännite. Joissakin virittimissä on nk. CTRL-ulostulo, josta 12V jännitteen olemassaoloa voi säädellä jopa kanavakohtaisesti, jolloin järjestelmän saa toimimaan täysin kaukosäätöisesti. Viritintä ostettaessa kannattaa selvittää, onko laitteessa tone-ominaisuus, mikäli aikoo käyttää viritintä muuhunkin kuin Eutelsatin katseluun ja hankkia tätä varten universal-mikropään.

   Polarisaatioista oli jo asiaa aiempana. Moni lukija ehkä havaitsi, että mikropääksi kannattaa valita normaali HV-polarisaattorilla varustettu, koska se vastaanottaa myös kierrelähetteet polarisaatioista riippumatta. Näin samalla mikropäällä voi vastaanottaa enemmän kanavia, sillä esimerkiksi THOR-satelliitin lähettämät kierrelähetteet ovat erittäin voimakkaita ja näkyvät siten vaivatta ilman kierrepolarisoivaa mikropäätä. Tyypilliselle mikropäälle kerrotaan polarisaatio muuttamalla mikropään käyttöjännitettä. Tällöin voidaan puhua nk. "volttiohjatusta" mikropäästä, jolloin satelliittivirittimen asennusvalikosta valitaan polarisaation ohjaukseksi valinta "volt". Ohjaus menee luonnollisesti samaa johtoa pitkin kuin käyttöjännite ja tuleva signaalikin, eli ulos tarvitsee vetää vain yksi koaksiaalikaapeli virittimestä mikropäähän.

   Toinen polarisaattorimahdollisuus on erillinen, nk. "magneettinen" polarisaattori, joka lisätään erillisenä komponenttina mikropään "nokkaan". Mikropää on tällöin vain yhtä polarisaatiota vastaanottava, ja jännitteellä voi olla mahdollista vaihtaa esimerkiksi paikallisoskillaattorin taajuutta. Tässä tapauksessa ulos joudutaan vetämään antennijohdon lisäksi kaksi johdinta polarisaattoria varten. Lisäksi virittimessä tulee olla liitäntä magneettiselle polarisaattorille. Käytännössä aloitteleva harrastelija ei kuitenkaan törmänne tämänkaltaiseen mikropäähän ellei osta isoa prime focus -tyyppistä lautasta (kts. kohta lautaset seuraavana) taikka erityisen vanhaa käytettyä satelliittipakettia. Mikropäät maksavat mallista riippuen kolmesta sadasta markasta ylöspäin (offset-lautasiin).

     @{" " link SATEC} jatka...

@endnode

@node SATEC " Lautaset "

   Joskus vanhoina FidoNet-aikoinani lueskelin jonkun helsinkiläisen kirjoittelavan siitä, kun hän rakensi satelliittilautasen itse kattilan kannesta. Nämä olivat niitä aikoja, kun Sirius-satelliitti lähetti erittäin suurella teholla, jolloin lähete näkyi jo varsin olemattomilla varusteilla. Nykyään minimi lautasen koko, jota kannattaa harkita on 45 cm, ja tämäkin pätee vain etelässä. Jälleen valintaan vaikuttaa ratkaisevasti se mitä aikoo katsoa. Alle 1,5-metristen lautasten hinnoissa ei kuitenkaan ole järisyttävän suuria hintaeroja, joten liian pientä ei kannata hankkia, vaan miettiä pikemminkin sitä, että jättää itselleen mahdollisuuden siirtyä esimerkiksi Eutelsatin ilmaiskanaviin, mikäli maksullinen tarjonta ja ainaiset kuukausimaksut alkavat kyllästyttää. Suositeltavat lautasen koot on mainittu edellä eri satelliittisuuntien yhteydessä.

   Satelliittilautasia on kahta tyyppiä. Vanhemmat sekä yli 1,5-metriset lautaset ovat poikkeuksetta nk. prime focus -lautasia, jotka tunnistaa siitä, että mikropää on sijoitettu tarkalleen lautasen keskipisteeseen ja lautanen itse on suunnattu yläviistoon taivaalle. Uudemman tyyppiset sekä pienemmät lautaset ovat nk. offset-tyyppisiä. Nämä lautaset ovat lievästi soikioita ja mikropää on sijoitettu lautasen eteen melko lailla alas yleensä tukevan varren varaan. Lautanen itse on suunnattu enemmänkin maahan kuin taivaalle päin, koska offset-lautasessa heijastus tapahtuu kulmassa, ei suoraan.

   Molempiin lautastyyppeihin on olemassa omat mikropäänsä eikä niitä voi käyttää ristiin. Kummankin tyyppiset lautaset ovat suhteessa lähes yhtä tehokkaita. Offset-tyyppistä lautasta alkaa kuitenkin arvostaa, kun tulee ensimmäinen talvi. Lautasen pysty olemus nimittäin aiheuttaa sen, ettei siihen tartu lainkaan lumi, ei kovallakaan lumisatella. Prime focus -lautasen omistaja taas saa varata varrellisen harjan talveksi lautasen läheisyyteen, jos mielii katsoa ohjelmia, sillä ylöspäin suunnattu lautanen ottaa kiusallisen herkästi lunta itseensä, eikä tällöin näy mitään. Isot lautaset ovat kuitenkin aina prime focus -tyyppiä. Suurimmat tapaamani offsetit ovat luokkaa 1,3 metriä, ja sellainen tuosta omaltakin parvekkeelta löytyy kääntyvine jalustoineen.

   Kääntyvää lautasta saattaa kaivata harrastaja, joka haluaa poimia taivaalta kaikki Suomessa näkyvät satelliittilähetykset suuntaan katsomatta. Satelliitit sijaitsevat taivaalla nk. geostationaarisella radalla, jossa maan painovoima kumoaa keskipakovoiman ja satelliitit pyörivät tarkalleen maan pyörimisliikkeen mukana ja pysyvät maasta katsoen paikallaan. Tämä alue muodostaa taivaalle ohuen "clarken vyöksi" kutsutun kaarevan alueen, jonka tarkkaan seurantaan sivusuunnassa riittää varsin yksinkertainen lautasen kiinnitystapa, jota nimitetään polarmount-jalustaksi. Moottori liikuttaa lautasta sivusuunnassa edestakaisin ja oikein säädetyt kulmat jalustan akselistossa aiheuttavat sen, että lautasen polttopiste siirtyy taivaalla täsmälleen clarken vyötä seuraten, jolloin on mahdollista valita useamman satelliitin joukosta kulloinkin haluttu.

   Kääntömoottori on itseasiassa vain vetävä ja työntävä "tunkki", joka pyöriessään lähettää liikkeeseen verrannollista pulssia takaisinpäin erillisiä kontrollijohtimia pitkin. Kun moottori liitetään erilliseen moottorinohjaimeen, voidaan ohjaimen muistiin ohjelmoida eri satelliittien paikat, jolloin satelliitin vaihto käy helposti. Kalleimmissa satelliittivirittimissä voi olla moottorinohjain sisäisenäkin, jolloin järjestelmä on täydellinen - vaihtaessasi kanavaa kääntyy lautanen tarvittaessa toiseen satelliittiin, kaikki käy kaukosäätimellä sohvalla nojaillen!

   Edellisen kaltainen täydellinen kääntyvä järjestelmä nostaa kuitenkin koko järjestelmän hintaa melko paljon, joten jos ei ole tarvetta kuin kahdelle satelliittisuunnalle (esimerkiksi 1° West ja 13° East), on halvempaa hankkia kaksi erillistä lautasta ja mikropäätä, mikäli näiden asentamiselle ei ole muuta estettä. Lähes kaikissa satelliittivirittimissä on nimittäin antennisisäänmenot ainakin kahdelle lautaselle. Yhteen lautaseen on myös mahdollista asentaa useampia mikropäitä ns. sivusyöttöinä, mutta tämä tapa vaimentaa jonkin verran signaalin voimakkuutta ja onkin siten käyttökelpoinen lähinnä Etelä-Suomessa.

     @{" " link SATED} jatka...

@endnode

@node SATED " Asennus "

   Kaikkia viritin- ja lautasmalleja kattavaa asennusopasta on minun mahdotonta tehdä, mutta seuraavassa lyhyt kuvaus, jonka perusteella alkava harrastaja saanee taivaalta jotakin näkyviin pienellä vaivalla ilman kompassia, astemittaa, laskinta ja kulmakaavoja. Kaikki mitä tarvitaan on itse satelliittilaitteisto. Olen havainnut seuraavassa kuvailemani asennusmenettelyn helpoksi ja nopeaksi tavaksi saada kanavat näkyviin ilman erikoislaitteita. Menetelmä edellyttää kuitenkin, että lautaseen on helppo päästä käsiksi samalla kun on mahdollista nähdä vastaanotettu tv-kuva. Joissakin tapauksissa tämä saattaa tietää television ja virittimen raahaamista pihalle puutarhapöydän nurkalle...

   Aluksi täytyy hoitaa kaapeloinnit. Kaapeloinneissa on käytettävä satelliittijärjestelmään soveltuvaa koaksiaalikaapelia, yleensä nk. "foam"-koaksiaali soveltuu mainiosti. Tavallinen "antennijohtokin" toimii vaihtelevalla menestyksellä ja sitä voi koemielessä käyttää, jos esimerkiksi pysyväksi aiotun kaapeloinnin reitti on vielä epäselvä. Kaapelin kumpaankin päähän hankitaan asianmukaiset liittimet, joita kutsutaan F-liittimiksi. Liitin on varsin yksinkertainen holkki, jossa on kierteet sisäpinnalla. Koaksiaalikaapelin keskijohdin kuoritaan paljaaksi noin sentin alueelta ja sen ympärillä oleva metallisukka samoin. F-liitin kierretään tiukasti sukan ympärille, ja jos kaapeli on ohutta, voi ympärillä sukan taivuttaa kuoren päälle ennen liittimen kiinnittämistä. Joka tapauksessa F-liitin on käyttövalmis, kun keskijohdin jää noin 5 mm liittimen mutteripuolelta näkyviin eikä se tavoita missään kohtaa liittimen runko-osaa taikka suojasukkaa. Kun liittimet on pyöritetty johdon päihin, voidaan johdon päät ruuvata virittimeen ja mikropäähän kiinni.

   HUOMIO: Lopullisessa asennuksessa tulee mikropään puolelle F-liittimen ja johdon päälle pyörittää muutaman sentin alue itsevulkanoituvaa eristysteippiä siten, ettei ulkona oleva liitos joudu millään lailla tekemisiin veden tai kosteuden kanssa!! Tässä pitää olla huolellinen, sillä jos liittimen sisälle pääsee vettä, syöpyy liitos nopeasti rikki, koska koaksiaalikaapelissa kulkee myös mikropään käyttöjännite!

   Ennen kanava-asetuksia on virittimen käyttöohje kanavien virityksen osalta luettava huolellisesti, jotta säästytään kenties tuntienkin turhalta työltä. Kuva tulee näkyviin vasta kun joka ikinen kanavaa koskeva asetus virittimestä on kohdallaan ja lautanen suunnassaan. Siten on osattava virittimen asetukset ja käyttö, ennen kuin taivaalta aletaan etsiä mitään.

   Syötä virittimeen taajuustaulukosta jokin tunnettu kanava, jolla on vahva lähete. Voit käyttää esimerkiksi THORin kanavia suunnasta 1° West, mikäli olet suuntaamassa sinne lautasta, taikka jotakin RAIUNO/RAIDUE/RAITRE-kanavista, jos olet suuntaamassa lautasta 13° Eastiin. Nämä ovat ko. suuntien vahvimpia kanavia. Suunnassa 5° East ovat kaikki kanavat voimakkaita, ja tämän suunnan moni löytääkin ensimmäisenä 1° Westiin tähtäillessään. Mikäli valitsit salatun kanavan, aseta älykortti valmiiksi paikoilleen, jotta näkisit heti signaalin löydettyäsi, mikä kanava on kyseessä. Tarkista vielä kerran, että kaikki asetukset (taajuus, polarisaatio, mikropään asetukset) ovat varmasti oikein ennen kuin alat etsiä. Joissakin kotimaisissa virittimissä on suuntausapu, jolla kaiuttimista saa kuulumaan äänitaajuuden, joka muuttuu signaalin mukaan. Tämän avulla on melko helppo löytää satellittien paikat, mutta joskus vinku voi johtaa pahasti harhateille.

   Ennen kuin kiinnität mitään mihinkään tai poraat reikiä, on syytä kokeilla, onko aiottu lautasen paikka vastaanottoon sopiva. VARSINKIN, jos pihapiirissä on puita, joutuu lautasen paikan etsimään kokeilemalla. Mene paikalle, johon olet aikonut kiinnittää lautasen, ota lautanen käsiisi ja osoita sillä suurinpiirtein lounaaseen (olettaen tietenkin, että lautasesi on helposti liikuteltavan kokoinen ja painoinen). Offset-lautasta suunnatessasi osoita lautasella hieman alaviistoon ja ala sen jälkeen tehdä lieviä liikkeitä vaakasuunnassa edestakaisin ja samalla seuraa tv:ssä olevaa kohinaa. Nosta pystykulmaa hitaasti joka vaakaheilautuksella hieman ylöspäin, kunnes saat eloa tv-ruutuun. Kun jotakin löytyy, etsi nopeasti sivusuunnassa paras mahdollinen signaali. Tämän jälkeen voit varovasti muutella pystykulmaa, minkä tuloksena lähes puhdas kuva pitäisi tulla näkyviin. Kun olet löytänyt tavoittelemasi kanavan, näet itse käytännössä, onnistuuko lautasen kiinnitys suunnittelemaasi paikkaan.

   Varsinaisessa kiinnitysvaiheessa voit toimia samalla periaatteella, eli etsi ensin vaakasuunta kohdalleen ja säädä lopuksi pystykulma. Kiristä pultteja hieman mutta ei vielä loppuun asti, ja kokeile säätää virittimestä kanavan taajuutta nähdäksesi, saatko kuvaa vieläkin paremmaksi. Varsinkin vanhojen ja halvempien mikropäiden paikallisoskillaattorit voivat heittää usealla MHz:lla, samoin itse virittimien taajuusnäytöt, joten kanavan paras vastaanottotaajuus ei ole välttämättä sama kuin taajuustaulukossa. Joissakin virittimessä voi säätää "offset"-arvon, jolla näyttämävirhe saadaan kalibroitua ja taajuusnäyttö tarkaksi. Kun olet säätänyt taajuuden kohdalleen, voit vielä kokeilla hienosäätää lautasen suuntausta, josko saisit kuvaa vieläkin paremmaksi. Viimeisimmän silauksen lautasen suuntaukseen saat, kun etsit jonkin heikomman kanavan ja suuntaat sen avulla kuvan mahdollisimman hyväksi. 1° West -suunnassa hienosäätöön sopii esimerkiksi 3+ (11.977 GHz) ja 13° East -suunnassa Vivat.

   Lopuksi kiinnitä pultit siten, että lautanen pysyy tuulessakin hyvin suunnassaan, kuitenkaan katkaisematta pultteja. Kun teet lopullista kiristystä, tarkkaile kuvan laatua tai testisignaalia, ettei lautanen pääse liikkumaan tässä vaiheessa. Jos lautanen on kiinni mastoputkessa esimerkiksi perinteisesti kahdella mutterilla kiristettävällä pannalla, pyri kiristämään kumpaakin mutteria vuoron perään siten, ettei lautanen pääse kääntymään sivusuunnassa epätasaisen kiristyksen tuloksena.

     @{" " link SATEE} jatka...

@endnode

@node SATEE " Kanavia virittämään! "

   Kun lautanen on lopullisesti asetettu, voidaan aloittaa tutustuminen laajentuneeseen tv-tarjontaan. Kanavat voi virittää vallan mainiosti itse etsimällä, varsinkin jos virittimessä on automaattihaku. Käydään vain läpi sekä H- että V-polarisaatioilla kaikki taajuusalueet, jotka mikropäällä on mahdollista vastaanottaa. Joku voi taas pitää enemmän valmiin taulukon kanssa virittämisestä, eli katsoa suoraan taulukosta taajuudet ja syöttää ne virittimeen. Taajuustaulukko on toki hyvä olla olemassa, jotta voisi varmistaa kaikkien mahdollisten kanavien löytymisen.

   Taajuustaulukosta näkee myös kätevästi äänikantoaallot, jotka pitää virittää PAL-kanaville erikseen. Joidenkin kanavien mukana tulee extrana radiokanavia, ja näiden äänikantoaaltotaajuudet löytyvät myös taajuuslistasta. Yleisimmin PAL-kanavien monoääni lähetetään joko kantoaaltotaajuudella 6,60 tai 6,65 MHz. Stereoääni taas tulee yleisimmin 7,02 MHz vasen ja 7,20 MHz oikea. Näillä asetuksilla pitäisi lähes kanavan kuin kanavan ääni alkaa kuulua. Muita taajuuspareja stereolähetyksille (esimerkiksi radiolähetyksille) ovat 7,38/7,56, 7,74/7,92, 8,10/8,28. Äänikantoaallot voivat sisältää myös useita monolähetteitä.

   Kulloinkin ajan tasalla olevan taajuustaulukon löytää kätevimmin Internetistä, ftp:llä osoitteesta ftp://login.dknet.dk, hakemisto pub/husted/ ja sieltä tiedosto satellit.zip. Osoitteeseen pääsee myös www-selaimen avulla.

     @{" " link MUUT} palaa Muut-osioon...

@endnode

@node TIMEK " TimeKeepers "

<============================================================================>
 @{b}TimeKeepers@{ub}
 @{i}Renne Nissinen @{ui}
<============================================================================>

   TimeKeepers on Vulcanin vuonna 1995 julkaisema puzzlepeli. Pelaaja ohjaa siinä tulevaisuuden poliisien eliittivoimia. Psykoottinen sotaherra Wilhelm on piilottanut 20 ydinpommia Maan historian neljään aikakauteen, jolloin neljä neljäntoista miehen joukkoa lähetetään etsimään ja purkamaan pommit. Pelaajan täytyy ohjata joukot kentissä oleviin teleportteihin, joista pääsee seuraavaan kenttään, ja aikakauden viimeisessä kentässä täytyy purkaa pommit. Kenttiä on 60 eli 15 jokaista aikakautta kohden, ja jokainen on täynnä ongelmia ja ansoja, jotka vaikeuttavat menoa joskus melkoisesti.

   Peli on ylhäältäpäin kuvattu, ja joukot kävelevät Lemmingsmäisen aivottomasti ("eliittijoukot" - hah!) suoraan eteenpäin tai kääntyvät takaisinpäin, jos tie on tukossa. Kenttä koostuu pienistä neliöistä, joihin voi laittaa ohjausmerkkejä joita joukot sitten tottelevat. Merkkejä on kahdeksan, ja niiden kuvat ovat selkeitä, joten pelaaminen on helppoa. Merkkejä asettelemalla hoituu kääntyminen neljään suuntaan, paikallaan odotus, edessä olevan ruudun yli hyppäys, laitteen (kytkimen, vivun tms.) käyttö ja vihollisen kanssa taistelu. Merkin voi tietysti poistaa helposti. Pelin kulku on useimmiten lähes samanlaista kuin Lemmingsissä: lähdetään yhdellä ukolla tekemään kaikki valmiiksi ja sitten päästetään loput ukot liikkeelle.

   Ongelmia ja ansoja kentissä on reilusti eli runsaasti. Niitä ovat mm. sillat, jotka saa laskettua painamalla nappia; ovet, jotka saa aukaistua myös nappia painamalla; "ansat", joihin kävelemällä takana oleva ovi sulkeutuu peruuttamattomasti (ja tappaa oven välissä olijan :); kaivoskärryt, joilla pääsee yksi kerrallaan menemään; vihollisia, jotka joko tappavat niitä päin kävelijät tai vain estävät kulkemisen (viholliset kyllä pysyvät paikallaan); tukokset, jotka pitää ampua tykillä auki; maamiinat ynnä muut. Ja sitten on tietysti kuoppia, vettä, laavaa tms., joihin kävelemällä kuolee. On myös eräänlaisia kutsuntalaitteita, joita käyttämällä tulee aikakauteen sopiva vekotin (lentolisko, helikopteri tms.) viemään ukkoa toiseen paikkaan.

   Lisävaikeutensa peliin tuo se, että hyppy, käyttäminen ja tappaminen tapahtuu vain suoraan eteenpäin, joten jos vaikka jonkun napin edessä on vain yksi ruutu käveltävää tilaa ja seuraavassa ruudussa on este, niin nappia ei voi painaa, ellei tullut esteen yli hyppäämällä suoraan kohti nappia. Ohjausmerkkejä ei voi laittaa muualle kuin tavalliseen maahan (eli ei vaikkapa silloille), joten sekin vaikeuttaa hieman.

   Eräs vaikeus, joka oikeastaan vain ärsyttää, on se, ettei joistain tasoista pääse läpi muuten kuin laittamalla ukot kävelemään edestakaisin kahta vierekkäistä ruutua ja korvaamalla toinen nuoli kengällä (hypyllä), kun ukko tulee oikeasta suunnasta (eli on käynyt kääntymässä). Parin kolmen ukon kuljettamiseen se ehkä sopii, mutta kun ainakin yhdessä tasossa piti tehdä niin jokaiselle ukolle ja kolme kertaa peräkkäin... tai sitten en vain tajunnut miten siitä selviää. :)

   Grafiikka on tuttua Vulcania - synkeää. Värit eivät siis ole niin kirkkaita kuin voisivat olla. Myös hahmot ovat läheltä mörön näköisiä, mutta itse pelin ukot ovat oikeastaan söpöjä ja animaatiot on huolella tehty: ukkojen miekkailua on ilo katsoa, niin kuin sillan laskeutumistakin. :) Ääniä ei ole kovin paljon, mutta taustalla on aina tunnelmaa luova mölinäraita (kohinaa, kopsauksia, viidakon ääniä yms. :) ja äänitehosteet ovat hyviä ja oikeissa paikoissa. Puhettakin on vähän, mutta se on aika suttuista (sentään sitä ei ole kuin tason alussa ja lopussa, ja alkuintrossa jota ei tarvitse katsoa :).

   Peli asentuu kiintolevylle helposti: siirretään vain pari ikonia kiintolevyn johonkin hakemistoon. Peli myös käynnistyy WB:stä suoraan, myös "paremmilla" näyttötiloilla kuten MultiScan. (Peli siis toimii PAL-tilassa, mutta ei aiheuta pelkkää sotkua näytölle jos peliä käynnistäessä on muu kuin PAL-näyttötila käytössä.) Pelattavuus on hyvä, vaikkakin on joitain miinuksia kuten huono vieritys (25 Hz tai jotain), mutta eivät ne pelaamista haittaa, ellei ole tulipalokiire, ja vieritystäkin on vain pystysuunnassa, eikä koko aikaa tarvitse vieritellä. Pelitilanteen voi tallentaa, mutta tallennuspaikkoja on vain yksi. Peli ei moniaja eikä siitä pääse takaisin Workbenchiin.

   TimeKeepers kuuluu Vulcanin MiniSeries-sarjaan, joten sen saa tilaamalla suoraan postilaatikkoon; paketti on niin pieni, että se mahtuu postiluukusta. Pelissä on kaksi levykettä ja se toimii kaikilla Amigoilla, joissa on 1 Mt muistia, pieni ohjekirjakin on, ja hinta on 13 puntaa + 2 puntaa postikuluihin eli hieman yli satasen. Vulcanilta voi tilata myös toiset 60 tasoa noin viiden kympin hintaan. Tilaaminen taas on toinen juttu, jos ei ole rekisteröitynyt saamaan mainoslehtisiä postitse suoraan Vulcanilta eikä pääse nettiin...

   Peli on muuten söpöpeli, joten kuolleet vain katoavat jättämättä märkää länttiä... :)

Vulcan Software 1995

2 levykettä, kaikki 1 Mt Amigat, asentuu kiintolevylle, ei moniaja.
Postikuluineen n. 15 puntaa.

Äänet........ 86%
Grafiikka.... 88%
Pelattavuus.. 90%
Vaikeusaste.. 91%
Vetovoima.... 93%

Yleisarvosana 92%

@endnode

@node GATEW " Gateway 2000 ostaa Amiga Technologiesin? "

<============================================================================>
 @{b}Gateway 2000 ostaa Amiga Technologiesin?@{ub}
 @{i}Jari Ristiranta @{ui}
<============================================================================>

   Gateway 2000 Inc. on ilmoittanut (27.3.1997) tehneensä tarjouksen Amiga Technologiesin omaisuudesta, patenteista, liikemerkeistä ja tuotenimistä. Tarjouksen suuruus ei ole tiedossa.

   Maanantaina (31.3.1997) annetun tiedotteen mukaan konkurssituomioistuin on hyväksynyt tarjouksen, mutta sitä ei ole vielä artikkelin kirjoitushetkellä tarkastettu ja varmistettu saati sitten pantu täytäntöön. Selvillä eivät myöskään ole Gateway 2000:n aikeet Amigaa kohtaan.

   "Kauppa on hyvä uutinen Gatewaylle ja Amigan käyttäjille. Se vahvistaa meidän kaupallista asemaamme ja yhtiötä (Amiga Technologies), joka on ollut edelläkävijä multimediasovellutuksissa ja käyttöjärjestelmäteknologiassa." - Rick Snyder, Gatewayn toimitusjohtaja

   Kaupan mahdollisesti vahvistuessa Amiga Technologiesin uudeksi nimeksi tulee Amiga International ja se jatkaa erillisenä yksikkönä nykyisen toimitusjohtajan Petro Tyschtschenkon johdolla.

   "Gateway 2000 antaa meille uutta voimaa ja valoa tulevaisuuteen." - Petro Tyschtschenko

   Gateway 2000 Inc. on perustettu vuonna 1985 ja on tänä päivänä maailman johtavia PC-tietokoneiden suoramarkkinointiyhtiöitä viiden miljardin dollarin liikevaihdollaan ja 250 miljoonan dollarin nettotuloillaan (1995).

Lisää tietoa Gatewaysta nettiosoitteessa http://www.gateway2000.com/

@endnode

@node TUKEE " QuikPak tukee Gateway 2000:ta "

<============================================================================>
 @{b}QuikPak tukee Gateway 2000:ta@{ub}
 @{i}Anu Seilonen @{ui}
<============================================================================>

   Tammikuun lopulla Amiga Technologiesista tarjouksen tehnyt QuikPak on toivottanut Gateway 2000:n tervetulleeksi Amiga-yhteisöön. Vaikka yhtiön johtajat ovatkin pettyneitä siihen, ettei heidän tarjoustaan hyväksytty, he luottavat silti Amigan tulevaisuuteen ja aikovat jatkaa Amigan kehittämistä ja sen käyttäjien tukemista.

   QuikPakilla uskotaan, että Gateway 2000 markkinajohtajana ja hyvämaineisena yrityksenä rahallisine ja tiedollisine voimavaroineen auttaa antamaan uudenlaista potkua Amigalle ja sen valoisammalle tulevaisuudelle. QuickPakin johtajat Dan Robinson ja Dave Ziembicki vakuuttavat jatkavansa yhteistyötä muiden Amigan tukijoiden kanssa ja pyrkivät yhteistyöhön myös Gateway 2000:n kanssa.

@endnode

@node BLIZ1 " phase 5 PPC-kortit tulevat "

<============================================================================>
 @{b}phase 5 PPC-kortit tulevat@{ub}
 @{i}Jari Ristiranta @{ui}
<============================================================================>

   Amiga tulee saamaan pitkään kaipaamaansa tehonlisäystä, kun phase 5 tuo markkinoille PPC-turbokortit malleille A1200, A3000 ja A4000. Kortteja on lupailtu toukokuun lopulle, mutta siihen ei kannata luottaa liikaa, sillä phase 5:lla on paha tapa olla aina myöhässä tuotteidensa kanssa.

   Korteilla on sekä PPC-prosessori että vanha kunnon MC680x0, jolla säilytetään täydellinen yhteensopivuus vanhojen ohjelmien sekä Amigan käyttöjärjestelmän kanssa. Molemmat prosessorit käyttävät samaa muistia ja väylää ja voivat suorittaa komentoja rinnakkain, yhtä aikaa. PPC-koodia ajetaan phase 5:n PPC-kirjastojen avulla. Monet merkittävät Amiga-ohjelmistojen tekijät jo parhaillaan kääntävät ohjelmistaan PPC-versioita.

   Korttien mukana toimitetaan tarpeellisia ohjelmointityökaluja, C-kääntäjä ja esimerkkiohjelmia lähdekoodeineen, unohtamatta PPC-optimoitua versiota phase 5:n CyberGraphX V3 -ohjelmistosta.

Arvioidut hinnat (680x0-prosessorit eivät sisälly hintoihin)

A1200:

Blizzard 603e PowerBoard: 68030, 120 MHz 603e (170 MIPS)
noin 2500 markkaa

A3000/A4000:

Cyberstorm PPC: 68040/060, 150 MHz 604e
noin 4600 markkaa

Cyberstorm PPC: 68040/060, 180 MHz 604e
noin 5600 markkaa

Cyberstorm PPC: 68040/060, 200 MHz 604e (350 MIPS)
noin 6700 markkaa

phase 5 Internetissä: http://www.phase5.de

@endnode

@node JAVAA " Java Amigalle "

<============================================================================>
 @{b}Java Amigalle@{ub}
 @{i}Tomi Jaskari @{ui}
<============================================================================>

   Finale Development on ilmoittanut julkistavansa Javan Amigalle ja pOSille tämän vuoden toisen neljänneksen aikana. Hinta ei ole vielä tiedossa.

   Laitteistovaatimukset: AmigaOS 2.1 tai parempi, 4 megaa muistia, 68020 tai parempi prosessori

Lisää infoa: http://www.finale-dev.com/java.html

@endnode

@node XLINK " X-Link v.34+ "

<============================================================================>
 @{b}X-Link v.34+@{ub}
 @{i}kirjoittaja tuntematon @{ui}
<============================================================================>

   Mikroilijalla on kolme suuretta, jotka eivät koskaan ole liian suuria: muistin määrä, kiintolevytilan määrä sekä modeemin siirtonopeus. Koska minulta kahta ensimmäistä löytyi jo mielestäni tarpeeksi ja vanha Suprani alkoi osoittaa räjähtämisen merkkejä, päätin hankkia uuden modeemin.

   Kuten jokainen lähellekään kolmatta vuosikymmentä päässyt tietää, opiskelijalla ei koskaan ole rahaa tarpeeksi, ja ne pienetkin summat on kulutettava hyvin tarkkaan. Tästäkin sain karvaan muistutuksen käytyäni hieman suuremmassa mikromyymälässä, jossa 33600 bps -nopeuksisen modeemin hinnaksi tarjottiin 1190 mk. Se siitä helposta modeemin hankkimisesta, joten alkoi armoton pienempiin postimyyntifirmoihin soittelu mahdollisten supertarjousten perässä. Siinähän aika kului Hesarin ilmoituksia kaivellessa, kunnes kaverini vihjasi tilanneensa Lincwarelta X-Link-modeemin, joka pystyisi tuohon maagiseen 33600 bps nopeuteen, ja hintakin oli erittäin kohtuullinen, 680 mk. Soitto siis Lincwarelle, ja jo kahden päivän kuluttua postilaatikkooni tuli ilmoitus paketin saapumisesta.

   Laatikko auki. Modeemi, virtalähde, ohjekirjat, tärkeimmät komennot sekä Windows-ajureiden asennuslevyke - kaikki mitä olin osannut odottaakin. Lisäksi löytyi vielä muovinen tuki, jolla modeemin sai laitettua pöydälle myös pystyasentoon - hieno lisä. Minkäänlaisia koneen ja modeemin välisiä kaapeleita ei siis mukana tule, ja ne onkin hyvä omata etukäteen, kuten myös terminaaliohjelma.

   Ei siis muuta kuin johdot kiinni ja linjoille. Modeemin valojen tulkinnan opettelu vei aikansa, sillä Suprassani ollut pistematriisinäyttö ilmaisi itseään paljon selkeämmin kuin yhdeksän rivissä olevaa lähes identtistä punaista valoa. Hyvin alkaa: heti ensimmäisellä yrityksellä 28800 bps yhteys, joka tuntui suorastaan lentämiseltä vanhaan 14400:aan verrattuna. Kaikki hyvin, kunnes yritin tiedoston siirtoa. ZModem ei edes suostunut aloittamaan lähetystä. Syyksi kuitenkin paljastui 8n1.device, joten serial.device tilalle, ja hyvin pelitti. Soittipa myös kaverini uudella samanlaisella modeemillaan, ja mutkitta tuli 33600 yhteys. Siinä vauhdissa data kirjaimellisesti lentää.

   Modeemi toimii kohtuullisen hyvin perusasetuksillakin, vaikka lähetyksen täydellinen kuntoon saaminen vaatiikin pientä virittelyä. Baudrateksi 030/50:llä varustetussa koneessa laitoin 57600, joka lienee käytännöllisin tämän nopeuksisiin yhteyksiin. 115200:lla alkaa tulla jo Hardware overflow -virheitä, ja kun NCommin tukemaa 76800:aa ei monikaan muu ohjelma tue, jää 57600 lähes ainoaksi vaihtoehdoksi ellei satu omistamaan sarjakorttia.

   Yhteydet muodostuvat kohtuullisen nopeasti ja ovat suhteellisen luotettavia. Lähes joka modeemin kanssa X-Link pääsee maksiminopeuteen, mutta esim. USRoboticsin 33600 bps (v.everything) -modeemien kanssa saadaan nopeudeksi vain 31200. Kaikkien Rockwellin piirisarjaa käyttävien modeemien kanssa kuitenkin maksiminopeus on taattu. Pienenä kummallisuutena joskus modeemi ikään kuin "jää jumiin" jonnekin soitettaessa. Tällöin modeemi koko ajan väittää "busy", vaikka linja todellisuudessa olisikin jo jonkin aikaa ollut vapaa. Tähän auttaa soittamisen hetkellinen keskeyttäminen ja hetken päästä normaalisti jatkaminen, minkä jälkeen kaikki toimii aivan normaalisti. Muiden X-Linkin omistajien en kuitenkaan ole kuullut asiasta valittaneen, joten vika saattaa olla laitekohtainen.

   Jos X-linkistä on pakko jotain negatiivista sanoa, niin ainakin virtakytkimen sijoittamista olisi voinut miettiä toisenkin kerran. Tällaisenaan se nimittäin on modeemin takapaneelissa RS-232-liittimen ja modeemin kuoren välissä, joten jos modeemin sijoittaa johonkin ahtaaseen tilaan, saa varautua todelliseen sormiakrobatiaan, jos modeemia haluaa välillä sammuttaa tai laittaa päälle.

   Tällaiset pikku virheet eivät kuitenkaan käyttöä haittaa, ja monet pitävät modeeminsa koko ajan päällä, jolloin virtanappikaan ei pääse häiritsemään käyttöä. Hinnan ja laadun suhteeltaan modeemi on aivan omaa luokkaansa, ja sille myönnetään kahden vuoden takuu.

   Ohessa taulukko keskimääräisistä siirtonopeuksista imuroitaessa 300 kt:n kokoista lha:lla pakattua tiedostoa:

X-Link v.34+ 
serial.device 37.4
xprzmodem.library 3.1
NComm 3.06
Amiga 1230/50 MHz

Yhteys:(bps) | ZModem (cps) | SModem (cps)
""""""""""""""""""""""""""""""""""""""""""
14.400       | 1620         | 1730
28.800 	     | 2800-3100    | 3200-3400
33.600       | 3200-3300    | 3400-3800(!)

   Tilasto on laitekohtainen, ja se voi hyvinkin vaihdella laitteiston, terminaaliohjelman ja yhteyden laadun mukaan.

X-Link v.34+ 
    Nopeus: 33600 bps
     Hinta: 680 mk (ulkoinen, Lincware computers)
 Liitännät: Phone, line, RS-232c ja virtaliitin.
Virtalähde: AC/AC 9V 100mA
     Takuu: 2 vuotta
  Testattu: Amiga 1230/50 MHz, 8 Mt Fast, NComm 3.06.

@endnode

@node POSTI " postipalsta "

<============================================================================>
 @{b}postipalsta@{ub}
 Kirjeitä toimitukselle
<============================================================================>

   Kun nyt kaikki valittelevat etteivät koskaan saa palautetta niin annettakoon kansalle mitä kansa tahtoo...

   Aluksi voisin hieman kommentoida tätä uutta(?) lehteä, jota tässä jo tunnin verran olen ehtinyt lueskelemaankin. Ensivaikutelma on tärkeä. Pirteä musiikki taustalla, talvisen auringon paiste ikkunasta, ja lopultakin varma tieto siitä, että Saku todellakin vielä elää ja voi hyvin, tekevät temppunsa; mieleni piristyy rankan koulupäivän jälkeen suorastaan ennen näkemättömällä tavalla, ja ehkäpä sen takia ette nyt kauheasti molli-sävyistä kritiikkiä kuulekaan.

   Intro kuvasta päätellen tekijä on selvästi vielä alle teini-ikäinen, tai juuri astumassa tälle kynnykselle, (olen pahoillani jos loukkasin jotain) joten piirtäjän arvioidun iän perusteella tuo on ihan mukava kansi, ja tuo ainakin vaihtelua niiden kymmenien sammakko-logojen jälkeen.

   Pääkirjoitus oli jotenkin paljon "kevyemmällä kädellä" kirjoitettua kuin ennen, johtuneeko sitten Esan perhetapahtumasta? Joka tapauksessa ainakin paljon pirteämpää luettavaa kuin ennen.

   Sisältöluettelo nyt ei kovin paljoa pullistele, mikä tosin on täysin ymmärrettävääkin, onhan tämä lehti sen verran myöhässäkin. Mielestäni liian paljon ottaen huomioon sen, että lehden tilanteesta ei ole tullut minkäänlaisia tilannekatsauksia tai vastaavia väliaikaisia tiedotteita.  Toivon kuitenkin, että tämän uuden lehden myötä tilanne hieman piristyisi, ja uusia artikkeleita alkaisi tihkua toimitukseen. Yritän ainakin oman panokseni antaa.

   Jotkut ovat varmasti myös ihmetelleet sitä, että miksi ihmeessä Sakussa julkaistaan nyt tuollaisia juttuja, kuten kirjoittamani X-Files video artikkeli. Heille kerrottakoon, että kyseinen juttu oli kirjoitettu heinäkuussa, kun uuden Sakun piti ilmestyä syyskuussa, ja tämä elokuvakin tuli TV:stä kolmessa osassa elokuussa... :-I

Sitten hieman kommentointia postista:

   Mielestäni Sakun nykyinen lukija ei ainakaan ole sentään @{b}niin@{ub} huono kuin millaisen kuvan Petri Keckman siitä antaa. Jotenkin tämä on vain iskostunut selkäytimeen, ja lehteä selaa luontevasti unissaankin. Sitäpaitsi tämä vanha lukija mielestäni kunnioittaa diskettilehtien perinteitä, vaikkei nyt susi lampaiden vaatteissa olekaan... :)

   Yksi asia kuitenkin tuo mustia pilviä taivaani ylle: Minkä ihmeen takia meidän jo valmiiksikin haukuttujen, syrjittyjen ja päähän potkittujen Amigistien pitää vielä toisiammekin alkaa haukkua? Siis kuinka kauan vielä joudun seuraamaan herrojen SK ja JS "keskustelua", joka on hyvää vauhtia siirtymässä Juupas-eipäs leikiksi? Mielestäni meidän Amigistien tulisi pitää yhtä. En halua, että tämä(kin) lehti kaatuu sisäisiin ristiriitoihin, vaan että sen tekijöiden keskuudessa arvostettaisiin sekä omaa, että toisen tekemää työtä. Suotakoon siis Jannelle vielä viimeinen puolustus puheenvuoro, ja sen jälkeen voisi mielestäni keskustelun lopettaa kokonaan, sillä se vain lietsoo ristiriitaisuutta Sakuun, ja tätä kautta lukijaankin.

   Ihmettelen hieman Klemolan kommenttia: "En koskaan ole saanut kiitosta työstäni", sillä varmasti olen lukenut sakusta palautetta, jossa ollaan kiitelty järjestelmäohjelmointi kursseista, ja pyydetty sitä jopa lisääkin. Ymmärrän kyllä kantasi Lincwareen, mutta montakos kertaa olet sieltä tavaraa tilannut? Minulle he ovat joka kerta toimittaneet tavarat alle viikossa. Edellyttäen tietenkin että heillä on tavaraa varastossa.

   Yhdistyksen rahan käytöstä kirjoittaessasi olit kyllä oikeassa. Mielestäni 500markkaa oli täysin uskomaton summa musiikkikilpailun voitosta, verraten, että sinne meni melkein kymmenen jäsenen, joita niitäkään nyt ei koskaan tarpeeksi ole, vuosimaksut...

   Ja liikkeistä kun nyt puhutaan, niin lisäisin vielä Anu Seilosen kirjeeseen Com2001:stä, että silmiin pisti myös, että Web Direct ainakin jossain mainoksissaan myi Amiga-pelejä, jotka olivat tuotantoa vuosilta '93-'94 vielä '96 mainoksissaan, joten eivät he näköjään kaikkea sieltä nurkista pois myyneet... :)

Ja sitten vielä muutama ehdotus:

 1) Olisiko liian paljon vaadittu, että SakuXX.run paketti sisältäisi oman hakemiston? Tämä kun on nykyään enemmänkin sääntö kuin poikkeus kaikissa paketeissa. Tiedän kyllä, että tuon parhaiten purkaa nopeasti lha:n komentorivillä, mutta monet kun suoraan käyttävät sitä vain exe-tiedostona, niin olisi ihan kätevää, että tuo tiedosto loisi oman hakemiston, eikä sotkisi tiedostoja pitkin download-hakemistoa.

 2) Mitenkäs olisi erillinen palsta lehteä koskevalle keskustelulle, sekä palautteelle, ja toinen koneilua koskeville kysymyksille?

Kas näin. Hyvät keväät ja jatkot kaikille Amigisteille!

Valtteri Murto

---
@{i}
   Kiitoksia kommenteista. Sakun levityspaketeista sen verran, että ne on ajateltu siten että aloittelevakin osaisi itse purkaa paketteja disketille. Siksi niihin ei ole pakattu mukaan hakemistoa, koska Saku ei tällöin toimisi disketiltä. Pidemmälle ehtinyt käyttäjä joka omistaa kiintolevyn ja haluaa pitää sen järjestyksessä, osaa varmasti myös luoda hakemistoja. Kun levityspaketin kopioi luotuun hakemistoon ja ajaa siellä, purkautuu lehti asiallisesti omaan hakemistoonsa eikä sotke väärää hakemistoa. Erillisiä palstoja voidaan pitää sen mukaan miten niille tulee postia. Postipalsta on ollut viimeaikoina paikoitellen laajakin, jolloin olisi aivan perusteltua jakaa se osastoihin. Kiitos ehdotuksista!
@{ui}
Esa Heikkinen

<============================================================================>

Heips..

   On tullut käytettyä tuota bbssääkin kai aika kauan, modeemin hommasin joskus 91.. Olen nyt käyttänyt internetiä marraskuusta asti, ja jäi häiritsemään tuossa Klemolan Miami artikkelissa parit jutut, tuntui kuin hän ei tietäisi amigan client ohjelmista mitään?!

   Esim yleistä browsereista ibrowse on luotettavin, mutta ei tue frameja, aweb on aika hyvä kuvia 'impatessa'. Voyager on mainio koska se tukee myös frameja yms. Amftp on varsin mainio gui ohjelma ftp-hen, sekä DirectoryOpus 5:lla onnuistuu myös..

   Ja hän ei ole nähnyt AmIRC ohjelmaa??? Sehän on uskomattoman mainio!! Käsittääkseni Aminetissakin taitaa olla jotain versioita? Hyvä gui, ja todella kätevä...

Itse käytänkin:
Mui 3.7 (uusin 3.8) ilmainen
Miami 1.93 (uusin 2.x) demo ilmainen, aikarajoituksetonkin halpa
Yam(email)  ilmainen
Ibrowse1.02 demokin toimii, paitsi ei ftp ja email
Voyager joku uudehko 
Amirc 1.3x aminet?
Amftp 1.7x aminet?

   Ja ovat mitä mainioimpia! hmm 'en ole koskaan nähnyt AmIRCiä'??? apua!

   En huomannut Sami Klemolan e-mailia, joten ajattelin kirjoitaa postipalstalle, josko asia menisi eteenpäin..

   Ja a\boxista seuraavaan sakuun!! ihmisillä on oikeus tietää :-) Minä ainakin jo kuolaan sen perään.. (sori etten itse lue kovin aktiivisesti, koska newseja saan IRCistä kamuilta ympäri eurooppaa.)

   PS! Olen ajatellut tuon IMDB:n joskus laittaa kun on backuppi välineet zippi tai romppu, mutta saakohan ne jostain ftp palvelimista tai muualta? Aminetissahan ne on, mutta hitaasti :-/, ja Amiga Zonella, mutta se on kaukopuhelu. Pääsekö Amiga Zonelle ftp:llä tai muulla? :-?

Heikki Niemelä

---
@{i}
   A\boxista ei kukaan ole kirjoittaunut juttua, joten siihen asiaan ei nyt vielä löytynyt apua. Kenties ensi lehteen joku asiaan syvällisemmin perhehtynyt voisi laatia jutunpätkää(?) Uutuutena A\BOX on todella jotain mitä on odotettu, ja et varmasti ole ainoa joka haluaisi tietää asiasta lisää. Varsinkin kun valtakunnalliset tietokonelehdet eivät uskalla siitä kirjoittaa, lieneekö pelkona PC:n ylivallan häiriintyminen. The Internet Movie Database (IMDB) löytyy ftp:llä nopeimmin osoitteesta ftp.sunet.se hakemistosta pub/tv+movies/imdb. Alihakemistosta diffs/ löytyy tietokantaan viikottain ilmestyvät päivitykset. Päivitykset on pakattu gnu zipillä ja koottu gnutarilla, joista molemmista löytyy käännökset Amigalle. Päivitykset ja listatiedostot voi purkaa gnuzipillä seuraavasti:

gzip -d <tiedostonimi>

   Mikäli purettu tiedosto on .tar päätteinen, sisältää se ison kasan tiedostoja tai kokonaisen hakemistorakenteen. Tar-paketti puretaan komennolla:

gnutar -xvf <tiedostonimi.tar>

   Amiga Zone levittää itse MovieDataBasea täydellisenä sekä viikottaisia päivityksiä sitä mukaa kun paketteja tulee. Amiga Zonelta paketit saa LZX-muodossa, tosin muotoa ollaan vaihtamassa LhA:ksi useiden OS/2 käyttäjien pyynnöstä, koska OS/2 käyttöjärjestelmälle ei saa LZX-pakkaajaa. PC seuraa Amigaa perässä ja OS/2 on äskettäin saanut oman versionsa MovieDataBasesta, joka käyttää samoja datatiedostoja kuin unixin alkuperäinen versio ja Amigan versio. Tästä siis OS/2 käyttäjien kiinnostus Amiga Zonella olevia MovieDataBasen tiedostoja kohtaan. Amiga Zonelle ei tätä nykyä pääse internetin kautta. Kenties tulevaisuus tuo joskus tullessaan järkevän hintaisia yhteyksiä jolloin moinen voisi olla mahdollista.
@{ui}
Esa Heikkinen

<============================================================================>

   Saku pyrkii asiantuntijoiden avulla selvittämään ongelmasi ja vastaamaan palautteeseesi  Posti-palstan kautta. Voit lähetellä mielipiteitä ja kysymyksiäsi seuraavaan  osoitteeseen  postitse.  Koordinaattorit voivat myös välittää saamaansa palautetta lehteen.

Saku
c/o Esa Heikkinen
Vilhulantie 6 A 6
76850 Naarajärvi

BBS: (015) 348 968 (klo 21-06, viikonloppuisin 24h)
NMT: 0400-677 055
Internet: oh4kju@sci.fi

@endnode

@node STORI " Sakutori "

<============================================================================>
 @{b}Sakutori@{ub}
 Halvalla lähtee
<============================================================================>

@{b}FORD Taunus 1.6GX -82@{ub}

Kahdet renkaat, vetokoukku, lohkolämmitin yms. varusteita, kats. 12/96,
maalattu muutama vuosi sitten. Moottori hyvässä kunnossa, tasainen
vääntö kaikilla kierroksilla, kulutus noin 7.5 l / 100 km. Tästä halpa
käyttöauto vaikka kesäksi!

Hintapyyntö: 4000 mk/tarjoa!

@{b}Toshiba P1351 matriisikirjoitin@{ub}

24-pin järeä leveätelainen matriisi tosikäyttöön! Voi tulostaa A3 arkeille
myös vaakasuunnassa, tulostaa jopa kartongille. Mukana A4-arkinsyöttölaite
jolla voit tulostaa vaivattomasti edulliselle kopiopaperille. Mukana myös
mappi jossa käyttö- sekä huolto-ohjeet kytkentäkaavoineen tee-se itse
miehelle. Ei postitse!

Hintapyyntö: 500 mk/tarjoa!

@{b}SVGA-monitorinjakaja@{ub}

Voit littää kaksi tietokonetta yhteen SVGA-monitoriin! Automaattinen, ottaa
virran toisesta koneesta kun se kytketään päälle ja vaihtaa kuvan tähän
koneeseen. Molempien koneiden ollessa päällä voi kuvaa vaihtaa myös
käsikäyttöisesti kytkimestä. Ainoa kappale laatuaan, joten jos on tarvetta
moiselle niin älä kulje tilaisuutesi ohi!

Hintapyyntö: 250 mk + mahdollinen postitus.

Puh.    (015) 348 967 klo 16 jälkeen
BBS     (015) 348 968 auki viikolla klo 21-06, viikonloppuisin 24h.
Palikka (0400) 677 055 vastaa aamusta iltaan...
NetMail via SakuNet 65:10/1, Esa Heikkinen

Esa Heikkinen

<============================================================================>

   Sakutori on tarkoitettu lukijoiden myynti-, osto-, vaihto-, anto- ja otto-ilmoituksille. Emme julkaise kopioihin liittyviä ilmoituksia, emmekä kaupallisia mainoksia, ja toivomme, ettet ilmoita Sakutoriin asoita, jotka todennäköisesti eivät ole ajankohtaisia enää seuraavan Sakun päästessä jakeluun. Ilmoitusten tulee olla perillä kahta viikkoa aikaisemmin, ja mikäli ilmoituksia tulee liikaa mahtuakseen yhteen lehteen, julkaisemme niitä saapumisjärjestyksessä seuraavissa numeroissa. Voit lähettää ilmoituksesi seuraavaan osoitteeseen. Emme julkaise kestoilmoituksia. 

Saku
c/o Esa Heikkinen
Vilhulantie 6 A 6
76850 Naarajärvi

BBS: (015) 348 968 (klo 21-06, viikonloppuisin 24h)
puhelin: (015) 348967
NMT: 0400-677 055
Internet: oh4kju@sci.fi

@endnode

@node SAKUI " Saku Internetissä "

<============================================================================>
 @{b}Saku Internetissä@{ub}
 @{i}Esa Heikkinen @{ui}
<============================================================================>

   Viime numerosta alkaen olemme saaneet toimitukseen mukaan uuden henkilön, joka toimittaa Internetissä ilmestyvää Sakun html-versiota. Pieksämäkeläinen Jouni Airaksinen on esitellyt itsensä Sakussa #19 lehden musiikin tekijänä. Lukijoiden, joilla on käytössään Internet-yhteys, kannattaa käydä tutustumassa Sakun nettiversioon, sillä lehti on varsin näyttävän näköinen ja huolellisesti tehty.

Sakua voi lukea osoitteessa http://www.sci.fi/~virgin/Sakut/20/

   Ohessa Sakun #20 polku. Numeron 20 paikalle voi jatkossa muuttaa sen lehden numeron jota haluaa lukea.

Jounin e-mail osoite on virgin@sci.fi.

@endnode

@node NODET " Sakunetin virallinen nodetilanne "

Sakunetin virallinen nodetilanne, viimeksi muuttunut 28.3.1997:

Fl (Flagit):  N = Uusi tuleva BBS,  P = Privaatti,  M = Mail-gate (ei BBS)
              D = BBS on tilapäisesti poissa linjoilta (down)
              0 = Uudet Saku-lehdet pollauksessa Amiga Zonelta
              1 = MovieDataBasen diffit pollauksessa Amiga Zonelta
              2 = Kummatkin edellisistä

Node    Fl Boss  BBS Name            SysOp            Number      City
----------------------------------------------------------------------------
65:10/1    ----  Amiga Zone BBS      Esa Heikkinen    015-348968  Naarajärvi
65:10/6 P2 10/1  Avalon              Anu Seilonen     > PRIVATE < Oulu
----------------------------------------------------------------------------
65:11/1  0 10/1  Megabyte BBS        Teppo Peurakumpu 014-612950  Jyväskylä
----------------------------------------------------------------------------
65:30/1  0 10/1  Star Fleet          Sami Klemola     05-3635254  Anjalanksk
65:30/2 P  30/1  The Rainforest      Sampo Ahokas     > PRIVATE < Niukkala
----------------------------------------------------------------------------
65:20/1    10/1  Rat's Nest          Antti Lihavainen 013-824465  Joensuu
----------------------------------------------------------------------------
65:31/1 D0 30/1  Amix BBS            Joni Lehto       05-3451183  Vehkalahti
65:31/2 D  31/1  Rölli's Lair BBS    Samppa Rönkä     05-2188621  Kotka
----------------------------------------------------------------------------
65:40/1    10/1  Telemaa             Jussi Ikonen     03-3670160  Tampere
65:40/3    40/1  Metal BBBS          Janne Antila     03-4759746  Virrat
65:40/4    40/1  Gurulandia          Atte Lehtinen    03-7844365  Lahti
----------------------------------------------------------------------------
65:41/1    40/1  Rampton Birds Box   Tommi Koivula    03-3492357  Ylöjärvi
----------------------------------------------------------------------------
65:50/1  0 10/1  The Black Force     Hannu Johansson  02-6469525  Pori
65:50/2    50/1  MuppetShow BBS      Janne Kiviluoto  02-2447907  Turku
65:50/3    50/1  The Lost Paradise   Juha Santaniemi  02-8417485  Uusikaup.
65:50/4 D  50/1  WarpZone            Ville Isoheiko   02-8417481  Uusikaup.
----------------------------------------------------------------------------
65:51/1    50/1  Giga-Box            Kimmo Mustonen   09-4557486  Espoo
65:51/2    51/1  Mental Hospital     Henri Porvali    09-3742269  Helsinki
65:51/3    51/1  Graveyard           Jani Tertsonen   09-2922185  Järvenpää

Mukana 17 boxia ja 2 privaattisysteemiä. Tilapäisesti down 3 boxia.

****************************************************************************
* HUOM: Flageilla (N, M tai P) varustettuihin systeemeihin ei saa soitella *
*       ilman erillistä sopimusta ko. paikan sysopin kanssa!! Tätä listaa  *
*       ei saa käyttää purkkilistana, vaan se on tarkoitettu esim. osoite- *
*       listaksi NetMailia lähettäville käyttäjille ja yleiseksi infoksi   *
*       verkon rakenteesta.                                                *
****************************************************************************

@endnode
