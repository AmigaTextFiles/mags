2
1*

{3                                  Assembly '98
{3                                  ------------
 
                               Risto Mäki-Petäys
 
 
Tapahtuma alkoi meidän  osaltamme  noin  klo  13  saapuessamme  paikalle.  Pieni
viivästyminen vaikutti kannattavammalta kuin välitön ryntäys heti ovien avaudut-
tua, sillä kärryt löytyivät hetkessä ja saimme  tavarat  sisään  ainakin  puolet
pienemmässä ajassa kuin aiemmin. Viimevuotisiin läpikotaisiin  kassientarkastus-
seremonioihin verrattuna tällä kertaa ei tehty muuta kuin katsottiin vaellustam-
me sivusta. Jostain syystä piakkoin sisääntulomme jälkeen alakerran ovet suljet-
tiin, ja jälkeenpäin saapuneet joutuivat käyttämään tuskallista yläkerran ahdas-
ta sisääntuloa.
 
Tälläkin kertaa oli jonkin sorttinen remontti käynnissä, mutta valaistus sentään
pelasi siinä määrin, että saimme koneet kuntoon ilman suurempia  ongelmia.  Ole-
timme saavamme kaikki neljä tietokonetta kytkettyä paikalliseen  verkkoon  mutta
petyimme; tällä kertaa järjestäjät eivät olleetkaan laittaneet  kaapeleita  val-
miiksi ilmeisesti varkauksien varalta. Verkkokaapeleita oli mukana  vain  kaksi,
ja yksi kone saatiin sarjaportin kautta verkkoon. Sattuma ei sinänsä  haitannut,
sillä yhteys oli tavattoman hidas eikä paikalla ollessa  paljon  ehtinyt  mitään
netistä hakemaankaan. Tällä kertaa emme ottaneet vahvistinta mukaan, sillä mete-
li oli sen verran kova, ettei se olisi ollut vaivan  arvoista.  Tyydyimme  täten
pelkkiin kuulokkeisiin. Mikseri riitti vahvistamaan Amigan ääntä tarpeeksi, mut-
ta Soundblasterin audioulostulo yksinään oli liian tehoton, jotta äänestä  olisi
saanut tolkkua. Onneksi paikalla jaettiin jälleen korvatulppia, sillä  kuulosuo-
jaimet unohtuivat tälläkin kerralla.
 
Yläkerrassa sijaitsivat useampien liikkeiden myyntikojut, joukossa myös sponsori
Amigator. Paikalle oli edellisvuoden tapaan tuotu pöydälle koekäytettäväksi  Si-
licon Graphicsin O². Kone oli varustettu pienikokoisella  videokameralla,  jolla
pystyi kaappaamaan videokuvaa reaaliajassa  kiintolevylle  äänen  kera.  Jostain
syystä latausajat olivat koneessa  kummallisen  pitkiä  (eivätkös  SGI:n  koneet
käytä SCSI-kiintolevyjä?), mikä saattoi johtua kaappausohjelman ajosta  taustal-
la. Samaisessa paikassa oli myös Data Fellowsin mainoskampanja; firma jakoi  il-
maiseksi colatölkkejä.
 
Kaksi edellistä tapahtumaa missanneille tiedoksi,  ettei  Assemblyillä  nykyisin
ole julkiseen käyttöön suunnattuja mikroaaltouuneja. Oma kannattaa ottaa  mukaan
jos mahdollista, tai joutuu lainaamaan toisten uuneja. Onneksi saatavilla olivat
pienikokoiset ja kätevästi kannettavat parilat, joilla sai lämpimäksi purilaisia
sekä lihapiirakoita. Kylmälaukku näytti pitävän  ruoan  syöntikelpoisena  kolmen
päivän ajan. Mukaan tuodun ruoan lisäksi paikalta löytyy myös Carrols,  joka  ei
tapahtuman aikana jostain syystä myynyt Isoa Carolinaa.
 
Tähtäimessä oli seurata kaikki compot, mutta C64-democompo meni  ohi  ollessamme
ulkoilemassa. Kyseiseen compoon oli osallistuneita  ilmeisesti  vain  kolme,  ja
näytös kesti vaivaiset 20 minuuttia. Muut compot onnistuin näkemään  kokonaisuu-
dessaan. Amigistien iloksi Amiga oli tällä kertaa enemmän  edukseen  kuin  viime
vuosina. Amiga-demoja pyöritti A4000/060  Picasso  IV:llä  ja  Delfina  Litella.
Erään järjestäjän mukaan järjestäjistö oli paniikissa PC-demojen tason puolesta.
Sekä introt, Win95-introt että demot olivat paljolti kliseisiä  (mm.  tunneleita
toisensa perään) ja erottuivat lähinnä musiikiltaan.
 
Amiga-democompon voittaja,  Nerve  Axisin  Relic,  oli  melko  elokuvamainen  ja
yllätti monet katsojat. Amiga-demoja oli yhteensä kuusi ja introja saman verran,
mutta laatu oli edukseen. Demoissa oli vain yksi vitsituotos. Animaatiot  olivat
edellisvuoden tuotoksia huomattavasti  lyhyempiä  eivätkä  erottuneet  edukseen.
Wildcompossa pääosa tarjonnasta oli lähinnä kotivideoita lukuunottamatta voitta-
jaa, Assembly Netcrew'n Get realia, jossa porukka oli  kuvannut  kaikki  klisei-
simmät demoefektit (pallot, plasma, vesiefekti, donitsit, 3D-sokkelo) videokame-
ralla. Musiikkicompoista 4-kanavaiset on karsittu  pois,  ja  jäljellä  on  enää
32-kanavaiset sekä C64-musiikit. 32-kanavaisissa taso vaihteli  melkoisesti,  ja
helmiäkin löytyi joukosta.
 
Ylipäätään Assembly '98 oli käymisen arvoinen tapahtuma. Vaikka monien  mielestä
kyseinen tapahtuma on pelkkä PC-pelimessu, ainakin tuotokset olivat melko lailla
Motorola Insideillä julkaistuja vastaavia parempia. Hinta on melko  kallis,  240
mk pääsylippu ja pöytävaraus 20 mk, mutta se on sen arvoista.
 
Kirjoittajan tavoittaa sähköpostitse osoitteesta bass.cadet@sci.fi. 
