2
1*

{3                                  Assembly '98
{3                                  ------------
 
                           Paula-Christiina Wirtanen
 
 
Perjantai-iltapäivä, työpäivä päättyy... joten kovaa vauhtia kohti  Messukeskus-
ta, jotta ehtii edes jollain lailla mukaan Assembly-tapahtumaan. Jos  nykyisestä
työpaikastani jotain hyvää on haettava, niin sieltä on kohtuullinen  kävelymatka
Messukeskukseen. Kymmentä yli neljä lähestyin paikkaa jo  intoa  täynnä.  Ulkona
oli suhteellisen viileää, joten ehkä itse messuillakin olisi  tänä  vuonna  sie-
dettävä lämpötila. Koneenikin oli kuljetettu paikalle jo aiemmin eli mitään kan-
tamuksiakaan ei ollut.
 
Sisälle tullessani tuttu, kajahteleva teknomusa kuului selkeästi jo ihan  ovelle
saakka. Ja siinä hän seisoi, iloisena ja nauravaisena kuten aina. Kuulemma hieno
alku oli ollut tapahtumalla, ja todellakin; minustakin vaikutti, että tästä  ta-
pahtumasta tulisi jotain hienoa ja erityistä... Ennen  sisäänkäymistä  kuitenkin
vietimme hetkisen aikaa ulkosalla raittiissa ilmassa  istuskellen  sisäänkäynnin
tuntumassa. Mitään kiirettähän meillä ei olisi,  ja  voisimme  hyvinkin  vaihtaa
kuulumisia kaikessa rauhassa - tietokoneen ja muita samassa pöydässä istuvia eh-
tisi kyllä näkemään vielä myöhemminkin.
 
Vihdoin sitten koitti suuri hetki: juhlapaikalle meneminen ja ikiomalle paikalle
G20:ssä istahtaminen koneen ääreen. Höh, onneton  PC  Windows  98:lla!  Hyiyäks.
Vieressä jökötti todella uhkean näköinen A4000 RBM:n tyylikkääseen torniin  lai-
tettuna, ja se jollain lailla tuntui todella  tilanteeseen  sopivammalta.  Leik-
kiköön nyt joku muu sillä PuuCeella, minulla  todella  olisi  parempaakin  teke-
mistä, kun nyt seurastakaan ei ollut puutetta.
Niinpä suuntasimme ensimmäiseksi suoraan Carrolsiin, joka oli  mukavasti  party-
paikan tiloissa. Siellä luultavasti olisi rauhallisempaa ja hiljaisempaakin pie-
nenpieneen leikittelyyn. Ja mikäs siinä; aika meni mukavasti  hampurilaisia  mu-
tustellessa. Ranskanperunoita ei tarvinnut ostaa, sillä Tripper  tuli  sopivasti
samaan pöytään kanssamme, ja  häneltä  liikeni  muutama  ylimääräinen  -  vaikka
kieltämättä olisikin ollut kohteliaampaa kysyä lupa ennen noukkimista. Eipä  kai
hänkään kehdannut puuttua minun ja ystäväni syvälliseen keskusteluun (lue: saman
ranskanperunan syöminen molemmista päistä asiaan kuuluvine kikatteluineen).  No,
tämän jälkeen oli aika poistua hetkiseksi partypaikalta.
 
Kyllä, aivan oikein luit: poistua partypaikalta. Assyja kannattaa  aina  juhlis-
taa; niinpä menin muuan Amiga-purkin porukan kanssa elokuviin kesken tilaisuuden
katsomaan Tappava Ase 4:ää. Oli huono leffa, ei olisi kannattanut poistua, joten
takaisin jälleen suoraan jo hillittömän malttamattomana odottelevan seuralaiseni
luokse. Nyt vietimmekin aikaamme ihan kunniapaikalla suoraan screeniä vastapäätä
valvovien silmien alla, joten piti vähän aikaa  käyttäytyä  kiltisti.  Ja  mikäs
siinä, kun "oikeaakin" tekemistä oli: mikäpä sen kivempaa kuin  katsella  Amiga-
introja ja demoja suoraan esityskoneelta. Ja irkkailla tottakai,  oltiinhan  As-
syilla. Pakko myöntää, että kompoja odotti nyt mielellään,  ruudulla  vipattavat
kuvat näyttivät varsin hyvälaatuisilta. Pakko myöntää myös,  että  Nerve  Axisin
"Relic" sai kyllä aikaan sellaiset vibraatiot pitkin selkää, että  melkein  hir-
vitti! Sen verran upeaa katseltavaa se oli.
 
Alkoi ilta vaihtua yöksi ja jälleen tuli aika poistua partypaikalta; nyt  nukku-
maan turvallisen välimatkan päähän kaikista koneista,  demoista  ja  teknomusii-
keista. Vähin äänin kaksi toisiinsa liimautunutta varjoa  katosikin  huomaamatta
pääovesta kohti kesäyön himmentämää Helsinkiä - matkan määränpäänä oli laborato-
rio. Laboratorio, jossa olisi tarkoitus tehdä  empiiristä  tutkimusta  aiheesta:
"Kuinka Assyjenkin aikana voidaan viettää mainio yö." Laboratorio olisi  vaikut-
tanut aivan tavalliselta opiskelijakämpältä, ellei olisi tiennyt  paikan  suurta
merkitystä tieteellisessä tutkimustyössä. Tietokoneesta tyhjä  pöytä  ja  sänky;
siinähän oikeastaan kaikki, mitä tarvitaan. Koska  maailma  on  täynnä  puhetta,
niin jätimmekin puheet sikseen ja kävimme suoraan tutkimustyön pariin.
 
Seuraava päivä valkeni, taustalla aurinko joka ei lämmitä. Sinun selkäsikään  ei
etääntynyt, vaan sen sijaan lämmitti vieläkin ihanasti.  Hyväilin  hiuksiasi  ja
heräsit. Mitähän kello mahtoi olla? Pienen hapuilun jälkeen löytyikin  Assembly-
jen aikataulu ja kello. Juuri tällä hetkellä oli musiikkikompo menossa. "Ei voi-
si vähempää kiinnostaa", naurahdit, ja olin itse samaa mieltä. Päivähän oli vas-
ta aluillaan. Niinpä palasitkin viereeni ja vietimme  mukavia  hetkiä  toisiamme
tutkien.
 
Vihdoin kuitenkin arkitodellisuuskin koitti ja alkoi tulla  jopa  hieman  kiire,
mikäli mielisimme ajoissa Amiga-introkompoon. Pienen leikittelyn jälkeen pääsim-
mekin taas matkaan kohti tuttua  ja  turvallista  Messukeskusta.  Ehdimme  vielä
ajoissa introkompoonkin! Myöhemmin lauantaina ehdin tutustua enemmänkin  vierai-
lijoihin, ja olin hetkisen aikaa koneenikin  äärellä.  Oli  ihan  kivaa  huomata
Timpsan istuvan sopivasti siinä saman pöydän tuntumassa; hän olikin  ihmetellyt,
kuka jaksaa Assyilla olla noin kauan poissa koneensa ääreltä! No, sekin mysteeri
sitten selvisi. Oli oikeastaan ihan hupaisaa tavata lähinnä IRC:stä tuttuja ami-
gisteja. Myös viime hetken viimeistelyt demokompoihin olivat hyvin antoisaa seu-
rattavaa.... sunnuntaiaamu olisi Amiga-juhlaa!
 
Sunnuntaiaamukin koitti (jätän toiston ja  lukijan  tylsistymisen  välttämiseksi
pois paljon asiaa lauantain ja sunnuntain väliseltä yöltä)  ja  epäinhimilliseen
kello seitsemän aikaan pujahti screenille Amiga-kompo! Spedesin "Boogie  Nights"
aloitti kilpailun. Olihan siinäkin tietysti omat hyvät puolensa, kuten  mieleen-
tarttuva musiikki ja groupin ilmeinen esikuva Spede! Kompon voittanut  työ,  Re-
lic, oli demoista viimeisimpänä muttei vähäisimpänä. Demo oli todellakin  hienoa
työtä. Ymmärrän kyllä sitä kohtaan esitetyn kritiikinkin: musiikki  oli  ripattu
FSOL:lta ja hetkittäin oli käytetty myös esilaskettua  animaatiota.  No,  mikäpä
olisi täydellistä, ykkössijansa demo oli ansainnut.  Joka  tapauksessa  jokainen
esitetty työ oli parempi kuin onnettomat PC-rävellykset. Esitysaika oli  todella
Amigan kannalta huonoimmasta päästä, PC-demojen aikaan kun useampi  paikallaoli-
joista oli hereilläkin. Itse  muuten  nukuin  PC-demojen  aikana  jossain  siinä
käytävällä, ja empiirinen unitutkimus sai jatkoa: kyllä, todellakin, Assyjen ai-
kana voi kuin voikin nukkua mainiosti.
 
Vaan mikään ei kestä ikuisesti. Partyt loppuivat, oli  poislähdön  aika  ja  oli
tullut eron hetki. Tiukan jäähyväissyleilyn jälkeen sinä lähdit pois, minä  kat-
selin aulassa etääntyvää selkääsi ja jään odottamaan seuraavaa Assembly-tapahtu-
maa kauniiden muistojen siivittämänä.
