2
1*

{3                                  Pääkirjoitus
{3                                  ------------

                      Saku #26 (3/98) - 1. lokakuuta, 1998


Olen sanaton. Olen tuijottanut minuuttikaupalla otsikkoa "Pääkirjoitus" saamatta
mitään aikaiseksi. Kolmen kuukauden ähellyksen tulos, kahdeskymmeneskuudes Saku,
on sittenkin vienyt minusta poloisesta mehut. Tässäkin  hommassa  oppi  näköjään
tarttuu tehokkaimmin kantapäiden kautta. Omani taitavat olla rakkuloilla.
 
Kun Janne Siren kesällä ehdotti päätoimittajan  tehtäviä  minulle,  olin  kahden
vaiheilla. Kieltäytyminen olisi tietenkin ollut helppoa, mutta  jotenkin  lehden
tekeminen oikolukijana ja silloin tällöin artikkelien kirjoittajanakin on vienyt
mukanaan. Alitajuisesti olin kai jo päättänyt astua ruoriin,  ennen  kuin  Janne
asiaa suoraan kysyikään.
 
Saku on selvinnyt uskomattomienkin vaiheiden kautta näin pitkälle. Edellinen Sa-
ku, 5-vuotisjuhlanumero, oli loistava esimerkki vapaaehtoistyön ja asiaansa  us-
kovien ihmisten voimasta. Se sama voima on pitänyt myös Amigaa hengissä kaikkien
vaikeuksien keskellä. Pitkän matkan mutkat ovat kaikkien tiedossa, mutta  se  ei
vähennä saavutuksemme arvoa.
 
Eräs tähän Sakuun artikkelin kirjoittanut amigisti kirjoitti saatteessaan: "Kuu-
lin, että muutkin kuin Sakun toimittajat  voivat  kirjoittaa  artikkeleita  leh-
teen". Sakun toimittajiahan olette juuri te, lukijat ja tekijät, Suomen  amigis-
tit! Älkää olko liian kriittisiä itseänne kohtaan. Hyvä  aihe  juttuun  riittää.
Pilkkusäännöt ja kieliopin krumeluurit kyllä setvitään toimituksessa, niistä  ei
kannata painajaisia nähdä. Sitä vartenhan on olemassa päätoimittaja ja oikoluki-
ja. :)
 
Toimitukselliset-otsikon alta löytyy eräänlainen työpaikkailmoitus. Tämän  Sakun
uutispalsta jäi melko laihaksi. Päätoimittajan ja  oikolukijan  tehtävät  vievät
sen verran aikaa, että uutisten metsästys kärsii. Nyt etsinkin siihen  tehtävään
omistautuvaa henkilöä, jonka vastuulle uutisten toimittamisen voisi antaa.  Tar-
kemmat tiedot ovat ilmoituksessa.
 
Lopuksi kiitän kaikesta sydämestäni koko Sakun ja Suomen Amiga-käyttäjien yhdis-
tyksen väkeä saamastani tuesta. Kertaakaan ei ole  tullut  sellainen  olo,  että
olisin tehtävässäni yksin. Janne Siren on ollut uskomattomana apuna  pohjustaes-
saan ensimmäistä lehteäni. Tästä on hyvä jatkaa, kun ensimmäisen numeron  synny-
tystuskat alkavat olla takanapäin. :)
 
Anu Seilonen
 

PS: Teen minkä taannoin lupasin/uhkasin: Larille rakkaat synttärionnittelut Sei-
losen tytöiltä! :-)
