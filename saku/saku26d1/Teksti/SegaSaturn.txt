2
1*

{3                            Sega Saturn pelikoneena
{3                            -----------------------
 
                                Terho Henriksson
 
 
Omistan Sega Saturn -pelikonsolin. Hankin sen silloin kun CD32:n  flipperit  al-
koivat kyllästyttää, eikä Microcosmin tasoisia pelejä enää kuulunut.  Tarvittiin
jotain uutta. Sega  on  kuuluisa  "pikselintarkoista"  kolikkopelikäännöksistään
konsolilleen, joten valintani oli siksi Sega Saturn.
 
Pelikonsoli on hyvä valinta myös Amigistille, joka haluaisi pelata  nykyaikaisia
pelejä ilman PC:n ostamista. Konsolin käyttö on joka tapauksessa moninkertaises-
ti helpompaa kuin tietokoneen. Pelaaminen onnistuu mukavasti  siellä,  missä  on
iso televisio ja hifilaitteet. CD vain asemaan ja virtaa kehiin.  Eikä  tarvitse
pelätä, että juomat kaatuisivat näppäimistölle. :-)
 
 
{3Sega Saturnin tekniikka
{3-----------------------
 
Vaatimattoman tuntuiset kaksi RISC-prosessoria toimivat  moniajossa,  jotta  3D-
grafiikka olisi sulavaa. Graafisesti vaativissa peleissä kuten  Quakessa,  jossa
on Saturn-versiossa runsaasti valoefektejä, tämä on tärkeää  pelattavuuden  kan-
nalta. 

CPU:            2 kpl 32-bit SH2 (28,4 MHz, 25 MIPS)

Ääni:           68EC000 (11,3 MHz)
                PCM&FM
                32 äänikanavaa
                16 bit/44,1 KHz max.
                Ääni DSP

Resoluutio:     320x224 24-bit (voidaan lomittaa - tilaa on käytetty mm. Virtual
                Fighter 2:ssa).  Hardware tukee polygonigrafiikkaa, Gouraud-var-
                jostusta, lukuisia skrollaustapoja ja zoomausta.

Muistit:        Työ           16 Mt
                Näyttö        12 Mt
                Ääni           4 Mt
                CD-puskuri     4 Mt
                Backup RAM   256 kt

                IPL ROM        4 Mt

Lisävarusteet:  3D-pad (Virtua Stick)
                ase (Virtua Gun)
                ratti (Arcade Racer)
 
Autopeleissä, kuten vieläkin erinomaisessa Sega Rallyssa, ratin käyttö tekee pe-
liin sitä pelihallin tuntua. Asetta käytetään Segan spesiaalipeleissä kuten Vir-
tual Cop 1 & 2 sekä The House Of The Dead -pelissä, josta seuraavassa enemmän.
 
 
{3The House Of The Dead
{3---------------------
 
Pelin alkudemossa puhelinvastaajaan tullut viesti kertoo, ettei kaikki ole  koh-
dallaan DBR-geeniteknologiafirman keskuksessa, jossa  kehitetään  uudentyyppisiä
aseita. Kaksi agenttia - pelaajat - Thomas Rogan ja G lähetetään  kuudesti  lau-
keavan käsiaseen kanssa tekemään asiasta selvää. Firman pihassa vastaan tuleekin
zombeja, jotka pitävät työntekijöitä vankeinaan.
 
Kyseessä on Segan käännös kotikonsolilleen pelihalleista tutusta  The  House  Of
The Dead (THOTD) -pelistä. Sega  Saturnin  Virtual  Cop  -sarjan  pelien  tavoin
käännös on jälleen tehty niin hyvin kuin  mahdollista.  Parhaimmillaan  peli  on
Virtual Gunin kanssa kaksinpelinä. Kuten pelihalleissa, toinen pelaaja voi liit-
tyä ykköspelaajan kaveriksi kesken pelin, samalla myös vihollisia tulee  vastaan
enemmän.
 
Pelaaminen ei tapahdu kuten Quakessa, jossa pyssymiestä  ohjataan,  vaan  näkymä
ohjautuu ja zoomailee pehmeästi tapahtumien mukaan kuten TV-kameran kuva, ja ai-
noaksi tehtäväksi jää liipaisimen nopea ja tarkka käyttö. Aluksi pelit  loppuvat
lyhyeen käden puutumisen vuoksi - vasta osumatarkkuuden  kehityttyä  peli  alkaa
sujua.
 
THOTD:ssa ei ole lisäaseita, ainoastaan lisäelämiä voi kerätä. Ase ladataan Vir-
tua Gunilla ampumalla TV-ruudun ulkopuolelle. Valitettavan  monesti  se  unohtuu
pelin actionin keskellä! Panttivankien ampumisesta menettää yhden  elämän,  toi-
saalta panttivangin pelastaminen zombilta voi antaa jopa lisäelämän.
 
THOTD:ssa on yksi uusi elementti verrattuna Virtual Copiin  -  zombit  reagoivat
siihen, mihin kohtaan niitä ampuu. Esim. zombi ei ole moksiskaan, jos siltä  ir-
toaa käsi. Tarkka ampuja pysäyttää useammat zombit yhdellä tarkalla laukauksella
päähän, mutta se ei ole helppoa. Ruumiiseen saa mättää jopa kolme laukausta.
 
Pelissä on kolme eri leveliä ja lukuisia eri reittejä, joiden mukaan  voi  suun-
nistaa, ja kaikki tiet vievät lopulta kohti kunkin levelin huimaa  päätöstaiste-
lua. Reittivalinnat huomaa vasta useiden pelien jälkeen. Tietyn zombin  tuhoami-
nen tietyssä tilanteessa valitsee reiteistä toisen. THOTD:n Saturn-versiossa voi
myös säädellä vaikeustasoa ja valita eritasoisia  henkilöllisyyksiä,  joilla  on
eri määrä ammuksia ja osumatarkkuutta.
 
THOTD:ssa on käytetty lapsiystävällisempää vihreää "verta". Peliin on  tosin  jo
julkaistu koodi, joka muuttaa värin punaiseksi...

Pelin sai edullisimmin ilmestymisviikolla  Special Reservestä Englannista tilat-
tuna £43.89, mukana tuli myös Virtua Gun.

        Grafiikka:      90%
        Äänet:          92%
        Vetovoima:      92%
        Pelattavuus:    92%

        Action:
        1-peli          90%
        2-peli          98%

        Yleisarvosana:  92%

        Saatavana:      PC & Sega Saturn

        "Hyvää vaihtelua MYSTin vipujen kääntelylle."
        "Paras pelihallikäännös, mitä on kotikoneille tehty."
        "Saturn-omistajan pakko-ostos."
 


{3Dreamcast - Segan näytön paikka
{3-------------------------------
 
Segan tulevaisuuden suunnitelmista pelikonsolimarkkinoilla on  vaikuttavaa  ker-
rottavaa 128-bittinen Dreamcast-superkonsoli. Koneen julkaisupäivä on  Japanissa
marraskuun 20. päivä, ja Eurooppaan sitä voi odotella vuoden 1999 aikana.
 
Sega tuntuu ottavan asioita varman päälle, koska Playstation  on  konsolimarkki-
noilla jyrännyt  Saturnin  yli.  Siksi  Microsoft  tuo  Dreamcastiin  WindowsCE-
käyttöjärjestelmän DirectX:llä, mikä mahdollistaa ohjelmistokehityksen konsolil-
le Visual C++ -ympäristössä ja Internetin käytön. Hitachi taasen varustaa konso-
lin omalla 200 MHz:n 128-bittisellä SH4-RISC-prosessorilla, joka laskee liukulu-
kuja neljä kertaa 260 MHz:n Pentium II -prosessoria nopeammin. MIPS-tehoja  pro-
sessorissa on 360.
 
3D:stä pitää huolen  erikoisversio  NEC:in  PowerVR-2-teknologiasta,  konsolissa
oleva piiri laskee kolme miljoonaa polygonia sekunnissa - 10 kertaa enemmän kuin
nykyiset konsolit. Grafiikka renderoidaan super-hires-moodissa, pehmennetään  ja
skaalataan tv-ruutuun sopivaksi. Siten grafiikka tukee tarkimpiakin  televisioi-
ta, myös VGA-monitoreita.
 
Eikä mikään pelikone ole ilman ääntä mitään: Yamahan 64-kanavainen  reaaliaikai-
nen 3D-äänipiiri kuulostaa varmasti upealta Dolby Surround -laitteilla.  Lisäksi
laitteessa on vakiona päivitettävä modeemi ja verkko-ominaisuudet vaikka  Quaken
tapaisten pelien pelailuun. Hinnaksi arvellaan 150-225 dollaria.
 
Sega tähtää uudella konsolillaan takaisin markkinajohtajaksi. Myös Sony ja  Nin-
tendo ovat tekemässä omista konsoleistaan kakkosversioita, mutta Segalla on eri-
nomaiset pelit ja uusin tekniikka. Nähtäväksi jää,  kuka  taiston  tällä  kertaa
voittaa.
Kirjoittajan tavoittaa sähköpostitse osoitteesta terhox@sci.fi, ja hänen kotisi-
vunsa löytyy osoitteesta www.sci.fi/~terhox/.
