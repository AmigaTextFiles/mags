2
1*

{3                        Online-shoppailemaan ulkomaille
{3                        -------------------------------
 
                                Terho Henriksson
 
 
Olen hankkinut useita ohjelmia ja laitteita Amigalle  ulkomailta.  Pääosin  olen
käyttänyt apuna Internetiä. Tässä kerron  muutamia  ohjeita  ja  vinkkejä  huip-
pukätevään online-shoppailuun.
 
 
{3Ostomaan valinta
{3----------------
 
Suomalaisen kannattaa tilata Euroopan Unionin maista, koska EU:n  ulkopuolisista
maista ostetuista tavaroista joutuu maksamaan tullia. Amiga-tuotteiden ostajalle
suosittelen Englantia. Tietoja  liikkeistä,  hinnoista  ja  yhteystiedoista  saa
kätevästi CU Amigasta ja Amiga Formatista.
 
 
{3Maksaminen ulkomaille
{3---------------------
 
Visan tai vastaavan kansainvälisen luottokortin  valinnasta  maksuvälineeksi  on
tiettyjä etuja tilaajalle. Visalla voi saada noin kaksi kuukautta korotonta mak-
suaikaa, jos tilaa kuukauden alussa, ja tilaamiseen voi myös käyttää Internetiä.
Lisäksi mahdolliset kulut ovat minimaalisia. Visalta ei myöskään  saa  veloittaa
ennen kuin tuote on lähtenyt matkaan asiakkaalle.  Rahaa  ei  siis  ole  turhaan
kiinni esim.  jossain  ohjelmassa,  jos  vaikka  sen  ilmestymispäivää  yhtäkkiä
lykätäänkin kuukaudella tai jos tuotteen saa halvemmalla ennakkotilaajana.
 
Ennen tilaamista täytyy varmistua siitä, että  oma  selain  tukee  SSL-koodausta
(Security Socets Layer). IBrowse-selain tukee SSL-koodausta, kun hakee tarvitta-
van laajennuksen HiSoftin kotisivuilta. AWeb ja  Voyager  tukevat  sitä  yhdessä
Miamin kanssa, jos Miamiin on asennettu SSL. Salatulle www-sivulle (https://) ei
pääse selaimella, missä SSL ei ole toiminnassa tai oikein asennettuna.
 
Turvallisinta on ostaa sellaisilta yrityksiltä,  jotka  mahdollistavat  suojatun
tilauksen - yleensä www-sivulta löytyy maininta "secure order". Tällöin kun  Vi-
sa-numero lähetetään myyjäliikkeelle, numero  salakoodataan  lähetyksen  ajaksi,
jolloin sen on käytännössä mahdoton joutua vääriin  käsiin.  Esimerkkejä  näistä
yrityksistä ovat Special Reserve ja Blittersoft, joita olen itse käyttänyt.
 
Shareware-ohjelmista ainakin Miami 3.0:n rekisteröinti onnistuu  online-muodossa
vaivattomasti. Erityinen rekisteröintiohjelma ottaa yhteyttä Miamin rekisteröin-
tipalvelimeen ja toimittaa sinne salakoodattuna  Visan  tiedot.  Sitten  ohjelma
imuroi sieltä avaintiedoston (keyfile), ja rekisteröinti on saman  tien  valmis.
Koko prosessi vie ainoastaan minuutin  tai  pari.  Amiga-maailmassa  selvästikin
tiedetään, mitä hyvä ja nopea palvelu on!
 
Isompiin Visa-tilauksiin kannattaa laittaa  huomautukseksi  maksimihinta,  jotta
lähetyskulut eivät tuottaisi yllätystä. Laitteet saapuvat yleensä vakuutettuina,
ja toimitushinnat vaihtelevat paikoittain. Monesti online-tilauksessa kone  toi-
sessa päässä laskee ennen tilauksen hyväksyntää, mitä Visa-kortilta tullaan  ve-
loittamaan, joten silloin huomautusta ei tietenkään tarvita. Pikkutuotteet kuten
CD-levyt ja ohjelmistot tulevat usein pienemmillä postikuluilla kuin normaalisti
Suomen postimyynnistä tilattuna.
 
 
{3Varotoimia
{3----------
 
Jos tilaat jotain ulkomailta, teet sen täysin omalla vastuullasi. Kuluttajansuo-
jalaki ei päde ulkomaisiin kauppoihin. Jos epäilee, että jotain voisi mennä  vi-
kaan, pitää selvittää asiat myyjäliikkeen kanssa ennen kauppaa vaikka  sähköpos-
titse. Luottokunta (Visan myöntäjä Suomessa) ei suosita Visa-tietojen  lähetystä
Internetin kautta. Yksi mahdollisuus on tilata  postitse  tai  faksilla,  mukaan
lisäksi oma allekirjoitus.
 
Valuuttakurssit kannattaa tarkistaa! Niillä on taipumusta heitellä  joskus  ylös
ja alas, joten on hyvä säännöllisesti seurata  esim.  teksti-tv:stä  tilannetta.
Jos Suomesta voi saada tuotteen suurin piirtein samaan hintaan ja samassa  ajas-
sa, kotimaa on paras vaihtoehto.
 
 
{3Etuja
{3-----
 
Monesti huomaan säästäväni useita  satasia  kalliimmissa  tuotteissa  verrattuna
Suomesta tilaamiseen. Varsin mukavia tilattavia ovat mm. romput Weird Scienceltä
tai Epiciltä, joilla  on  erinomaiset  valikoimat.  Aina  silloin  tällöin  saan
lisäksi erikoistarjouksia postitse. Toimitusajat ovat viikon tai kahden luokkaa.
 
Internet-kauppa ei rajoitu ainoastaan Amiga-tuotteisiin. Esim. musiikki-CD:t  ja
CD-singlet voi tilata ulkomailta. Olen käyttänyt suosittua CDNow:ta  kerran,  ja
vaikka se onkin Yhdysvalloissa, pikku CD-paketti näytti ohittavan tullin -  kan-
nattaa siis kokeilla useamminkin. CDNow:n nettisivun ostoskori-käyttöliittymä on
tehty serverin omalla CGI-kielellä, joten se toimii ilman Java-selainta.
 
{3Lopuksi
{3-------
 
Online-tilaaminen kasvattaa jatkuvasti suosiotaan.  Kansainväliset  luottokortit
mahdollistavat tilaukset ulkomailta ilman kalliita käyntejä pankissa. Mukavaa on
sekin, että amigistikin voi täysin  olla  mukana  tässä  nykyaikaisessa  tavassa
tehdä ostoksia ulkomaille. Suosittelen!
 
Kirjoittajan tavoittaa sähköpostitse osoitteesta terhox@sci.fi ja hänen  kotisi-
vunsa ovat osoitteessa http://www.sci.fi/~terhox/.
