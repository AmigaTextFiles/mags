2
1*
{3SUOMEN AMIGA-KÄYTTÄJÄT RY.                                   KOKOUSMUISTIO
{3HALLITUS 1997-1998
{3                                                             1.8.1998
 
{3HALLITUKSEN KOKOUS 3/98
 
 
AIKA            1. elokuuta kello 13.30 - 19.50
 
PAIKKA          Espoon keskus, Janne Pikkaraisen koti
 
LÄSNÄ           Janne Sirén, puheenjohtaja
                Tomi Jaskari
                Simo Koivukoski
                Janne Pikkarainen, sihteeri
                Tapani Tanskanen
 
 
{31
{3Tilikausi päättyi, tilit selviksi
 
Kokouksen keskeisenä teemana ja tärkeimpänä käsiteltävänä asiana oli  käydä  yh-
distyksen kulunut tilikausi (1.7.97 - 31.6.98) läpi ja valmistella sen esittelyä
tilintarkastajille ja vuosikokoukselle.
 
Ensimmäisenä keskustelua herättivät viitenumerot ja muut pankkitoiminnan  kouke-
rot. Todettiin, että viitenumerosotkun aiheuttamia puuttuvia osoitteita oli saa-
tu kiitettävästi, mutta varsinkin yksi puuttuva kotiinkanto-osoite on yksi aivan
liikaa. Osoitteiden selvittämiseksi aiotaan  mahdollisuuksien  rajoissa  käyttää
jäsenen oma-aloitteisen ilmoittamisen lisäksi numerotiedustelua ja  muita  vaih-
toehtoja. Edelleen, jäseniä kehotetaan kuitenkin ilmoittamaan, mikäli osoitetie-
tojen epäillään olevan vanhentuneita tai puuttuvan tyystin jäsenrekisteristä.
 
Paljon keskustelua ja eriäviä mielipiteitä syntyi myös viitenumeroiden mahdolli-
sesta jatkokäytöstä. Mielipiteenvaihdon seurauksena  tultiin  siihen  tulokseen,
että ensi hätään vain parannetaan nykyisiä liittymisohjeita tarpeen mukaan, eikä
käytetä viitenumeroita sotkemassa kuvioita. Viitenumerottomat maksut aiheuttavat
kuitenkin yhdistykselle kuluja, joten tulevaisuudessa tullaan mahdollisesti  an-
tamaan jokaiselle jäsenelle oma jäsennumero, joka olisi samalla  viitenumero  ja
jolla voisi maksaa ensimmäisen jäsenmaksun jälkeen tulevat  jäsenmaksut,  mikäli
yhteystiedot ovat pysyneet entisellään.
 
Tomi Jaskari tutkii tilitapahtumien mahdollista käsittelyä  konekielisessä  muo-
dossa nykyisen paperirumban sijaan. Tomi tutkii myös  Suvi  Koivukosken  tekemän
pohjatutkimuksen perusteella yhdistyksen  yleishyödyllisyyden  vahvistamista  ja
sitä kautta mahdollisuuksia kerätä toiminnalle lisärahoitusta. Liittymisen  vir-
taviivaistamiseksi puolestaan ehdotettiin yhtä ainoaa jäsenmaksua, mutta  todet-
tiin kotiinkannon olevan kuitenkin  hyvä  palvelu  ja  toteutettavissa  järkevän
työmäärän puitteissa vain nykyisessä maksullisessa muodossaan.
 
Tomi Jaskari laskee tilit ja ottaa mahdollisimman pian  yhteyttä  tilintarkasta-
jiin. Samalla vahvistettiin Tomi Jaskarin ja Veli-Matti Vuorensyrjän  yhteistyön
jatkaminen jäsentietokannan sekä yhdistyksen pankkitilin hoitamisessa. Muu  hal-
litus keskittyy varsinaisen julkisen yhdistystoiminnan kehittämiseen. Pohdittiin
myös muutamien jäsenten esittämää toivomusta saada jäsenmaksun uusimiseen  pank-
kisiirtolomake automaattisesti vuoden  vaihteessa  kotiin.  Todettiin  kuitenkin
tämän olevan hyötyyn nähden työlästä ja kallista.
 
Aiheen lopuksi esitettiin hauska ajatus jäsenmäärien  kuukausittaista  vaihtelua
kuvaavasta käppyrästä yhdistyksen kotisivuille. Sama käppyrä tulee olemaan  saa-
tavilla myös äänimuodossa. Tomi Jaskari hoitaa määrien  laskennan,  Janne  Sirén
vääntää käppyrän ja Janne Pikkarainen huhkii kasaan  samplen.  Jäsenmääriä  tut-
kailtaessa näkyi selvästi, että  toiminnan  vilkastuminen  Saku  97  -tapahtuman
jälkeen on todella näkynyt tilitapahtumissa: heinäkuusta  pitkälle  syksyyn  oli
hiljaista, ja vuoden 1997 lopusta tähän päivään  uusia  jäseniä  on  ilmaantunut
kuin sieniä sateella.
 
 
{32
{3Vuosikokous kenties jo elokuussa
 
Yhdistyksen säännöt edellyttävät, että vuosikokous järjestetään  heinä-syyskuus-
sa. Tällä kertaa kokousta kaavaillaan elokuun lopulle.
 
Kokouspaikkaa päätettiin vaihtaa Heurekan nostettua  tuntuvasti  viikonloppuhin-
noitteluaan. Kokouspaikkaideoita Vantaalta esitettiin neljä: Sokos-hotelli, Kou-
lun tietotekniikkakeskus, Vantaan pääkirjasto ja  varalla  Tiedekeskus  Heureka.
Tomi Jaskari oli tutkinut myös Espoon tarjoamia vaihtoehtoja, mutta  sopivia  ei
ollut oikein löytynyt. Tomi selvittää mahdollisimman pian,  mikä  Vantaan  vaih-
toehdoista sopii meille parhaiten.
 
Edellytyksiä tapahtumapaikalle asetettiin seuraavasti: riittävästi tilaa ja  mu-
kavia istumapaikkoja sekä siistit ja edustavat tilat. Videotykki ja piirtoheitin
ovat tietenkin plussaa. Lisäksi tapahtumapaikan valinta on  tasapainoilua  ihan-
teen "tilaa kaikille jäsenille" ja käytännön kokemuksen "harva sinne  kuitenkaan
vaivautuu" välillä. Hallitus arvioi, että kokoukseen saapuu alle 30 jäsentä.
 
Tilaisuuden kestoksi arvioitiin  noin  neljä  tuntia,  josta  ensimmäinen  tunti
käytettäisiin valmisteluun, kaksi tuntia itse kokoukseen ja  kenties  tunti  ko-
kousperinteen mukaiseen Amiga-tuotteiden esittely- ja  myyntitoimintaan.  Suomen
Amiga-yrityksiltä päätettiin tiedustella halukkuutta osallistua kokoukseen, mut-
ta ennen kaikkea rakentamaan yhdistyksen toimintaa ja siinä  sivussa  tarjoamaan
kokousvieraille mahdollisuutta hypistellä ja ostellakin jotain.
 
Tärkeintä vuosikokouksessa on keskustella yhdistyksen toiminnasta ja  valmistau-
tua seuraavaan vuoteen. Mistään Saku-tapahtumien kaltaisesta  massatilaisuudesta
ei tule olemaan kysymys. Kokouskutsut lähetetään jäsenille heti kun  kokoustilat
on varmistettu ja kutsut asianmukaisesti kasattu. Kokouskutsu tulee olemaan  ta-
valliseen tapaan esillä myös mm. yhdistyksen kotisivuilla.
 

{33
{3Postituslista häädetään, uusi koti tarjolla
 
Helsingin yliopisto vaatii Suomen Amiga-käyttäjät ry:n  postituslistan  lopetta-
mista, sillä sen käyttö ei enää opiskelijatoiminnan ulkopuolisena vastaa laitok-
sen politiikkaa. TKK:n DOT-kerho on tarjonnut nykyistä vastaavaa kotia postitus-
listalle ja tarjoukseen päätettiin tarttua. Janne Sirén  huolehtii  yksityiskoh-
dista. Esitettiin myös toivomus, että postituslista voitaisiin jakaa kahtia tie-
doituslistaksi ja keskustelulistaksi, mutta  käytännön  mahdollisuuksista  jakaa
listaa ei vielä ole varmuutta.
 
 
{34
{3Saku 99 iskee vuoden kuluttua
 
Luonnollisesti uuden Saku-tapahtuman järjestäminen herätti  runsaasti  keskuste-
lua, olihan Saku 98 onnistunut yli odotusten. Kokouksessa tutustuttiin koko hal-
lituksen voimalla Saku 98:n saamaan julkisuuteen englantilaisissa  Amiga  Format
ja CU Amiga -lehdissä. Todettiin kansainvälisen  lehdistötiedottamisen  onnistu-
neen todella erinomaisesti. Saku 98 on kuitenkin hiljalleen loppuun lypsetty, ja
nyt on aika keskittyä tulevaan.
 
Hallitus totesi luottavansa siihen, että Amigan tilanne reilun  vuoden  kuluttua
on riittävä tapahtuman järjestämiseen. Todettiin, että ennen uuden malliston il-
mestymistä alamäkeä voi olla havaittavissa, mutta sitä suuremmalla syyllä tapah-
tuma järjestetään. Amiga-yritysten tulevaisuudesta Suomessa ei oltu yhtä varmoja
ja varauduttiinkin siihen mahdollisuuteen, ettei viittä kotimaista yritystä enää
vuoden kuluttua ole esittelijöinä. Yhdistys tietenkin toivoo, että  näytteillea-
settajia olisi enemmänkin kuin edelliskerran viisikko.
 
Usko  tulevaisuuteen  pysyy  kuitenkin  vankkana,  ja   merkittävänä   askeleena
eteenpäin toivotaan Saku 99 -tapahtuman vetonaulaksi Amigan uutta  developer-ko-
netta AmigaOS 4.0:lla varustettuna. Amigan tie tulevaisuuteen on vihdoinkin kar-
toitettu, ja Suomen Amiga-käyttäjät ry. aikoo olla mukana koneen uudessa tulemi-
sessa, jota odoteltaessa Saku 99:n kaltaisen tapahtuman todettiin olevan  erino-
mainen tapa pitää maamme Amiga-markkinoita hereillä. Näin ollen hallitus  päätti
ryhtyä toimeen päättäväisellä mielellä jo nyt, vaikka itse tapahtumapäivää  kaa-
vailtiin vuoden 1999 syyskuun alkuun. Janne Sirén ottaa totuttuun  tyyliin  pro-
jektin hoitaakseen.
 
Ulkomaista  tarjontaa  päätettiin  laajentaa  mahdollisuuksien  rajoissa.  Petro
Tyschtschenkoa toivottiin luonnollisesti paikalle ja  lisäksi  edustajia  muilta
kuuluisilta Amiga-alan yrityksiltä, esimerkiksi Phase 5:ltä ja Cloantolta. Ulko-
maisilta yrityksiltä päätettiin myös ajoissa tilata esitteitä tapahtumassa jaet-
tavaksi ja todettiin, että Saku 98:n saaman kansainvälisen  lehdistöhuomion  an-
siosta uuden tapahtuman järjestäminen lienee tältä osin hieman helpompaa.
 
Tapahtumapaikaksi ajateltiin taas kerran Heurekaa, jonka tilat, varustus ja toi-
mintatavat ovat tulleet tutuiksi. Tällä kertaa tosin kaavailtiin  tapahtumatilo-
jen laajentamista edelleen auditorion jatkuvaan käyttöön sekä väliaulaan. Hintaa
massiivisten näyttelytilojen vuokraamiselle kyllä tulee, mutta kuluja ajateltiin
mahdollisesti kattaa pyytämällä pientä osallistumismaksua näytteilleasettajilta.
Raha-asioista puhutaan tarkemmin kuitenkin vasta kun tilat on lyöty  lukkoon  ja
hinta selvillä.
 
Esitettiin huolenaihe Heurekan tilojen epäkäytännöllisyydestä, mutta keskustelun
jälkeen  todettiin  Heurekan  edustavuuden  ja   tilojen   erikoisuuden   olevan
enemmänkin mahdollisuus kuin ongelma. Heurekan tuttuus on myös merkittävä plussa
hankkeessa, joka muuten synnyttää pakostikin niin paljon kysymysmerkkejä. Inter-
net-yhteyden toiminta pitää tosin tällä kertaa varmistaa ajoissa, ja  sitä  voi-
taisiin hyödyntää IRC-yhteyden lisäksi  esimerkiksi  Web-kameralla.  Ehdittiinpä
Web-kameran yhteyteen ehdottaa jo "bongaa Petro" -kilpailuakin.
 
Puhetta oli myös aikaisempaa paremmista palkinnoista ja  jonkinlaisesta  karkki-
tai keksitarjoilusta. Järjestäjille ajateltiin teettää kunnon paidat sekä  hank-
kia siistit nimilaput. Kyselyn täyttämistä varten ostetaan laatikollinen kyniä.
 
Runsasta julkisuutta pidettiin tärkeänä, ja tiedottamista  ajateltiin  laajentaa
esimerkiksi radion tietokoneaiheisiin ohjelmiin, joista  esimerkkinä  mainittiin
Lahden paikallisradion Rytmiradion Sähköpaimen.  Päänvaivaa  aiheutti  kuitenkin
se, kuinka aikaisin mainostaminen kannattaisi aloittaa. Todettiin, ettei  tapah-
tumaa kannata voimalla hypettää liian aikaisin, mutta pieni esimainos  logon  ja
ennakkointron voimalla voisi tehdä terää vielä  kuluvan  vuoden  puolella.  Näin
ajatus tapahtumasta iskostuisi ihmisten mieliin, ja samalla  tekemisen  meininki
näkyisi yhdistyksen kulissien takaa.
 
Tapahtuman logo ja kutsuintrot herättivät kokouksen päätteeksi runsaasti keskus-
telua. Ideoita pursuteltiin demoja katselemalla ja logoon kaavailtiin jonkinlai-
sia diskosävyisiä valokiiloja. Logon toteuttavat Janne Sirén ja Janne  Pikkarai-
nen. Janne Pikkarainen  ottaa  lisäksi  tehtäväkseen  koordinoida  introjen  te-
kijäryhmän.
 
 
{35
{3Muut esille tulleet asiat
 
Amigatorille lahjoitettiin kaksi Amiga-julistetta Assembly '98 -tapahtuman myyn-
tikojua varten. Amiga Internationalilta saatuja  julisteita  ollaan  lahjoitettu
lisäksi Motorola Inside '98 -tapahtumalle ja palkinnoiksi  yhdistyksen  aktiivi-
henkilöille sekä kilpailujen voittajille. Julisteita on vielä jäljellä 20 kappa-
letta ja niitä käytetään jatkossakin huolella harkiten.
 
Mietittiin yhdistyksen mahdollisuutta sponsoroida esimerkiksi  Assemblyjen  kal-
taisten tapahtumien Amiga-osuutta.
 
Esitettiin ajatus järjestää joulun alla Saku-pikkujoulut.
 
Tomi Jaskari poistui kokouksesta kello 16.20 ennen kohtaan 4 siirtymistä.
 
Kiitos kokousjärjestelyistä Janne Pikkaraiselle ja Janne Sirénille. 
