2
1*

{3                                  SID-maniaa!
{3                                  -----------
 
                                Markku Heikkinen
 
 
Nyt kun kaikkialla on menossa armoton 80-lukubuumi, niin tietokoneitten  saralla
tähän aikaan kuuluvat ehdottomasti Commodore 64 ja sen iki-ihanat musiikit. Tämä
SID-musiikki kaataa kansan jyrkästi kahtia: toiset pitävät sitä täysin mitäänsa-
nomattomana pärinänä, mutta toisille se tuo mieleen nuo ajat,  jolloin  C64  oli
tasavallan tietokone ja joka niemessä ja notkossa helisivät synteettisesti  luo-
dut sävelmät. Kolme plus kohina oli kova  sana  aikanaan,  ja  vielä  nykyäänkin
löytyy paljon muusikoita, jotka jaksavat työstää taideteoksia tuolla ihmelastul-
la.
 
Musiikin teko nepalla ei ollut mitenkään helppoa, vaan piti  tuntea  jopa  kone-
kieltä, jotta sai aikaiseksi  soundeja,  jotka  repivät  koneesta  kaiken  irti.
Myöhemmin tarjolle tuli myös tracker-tyylisiä ohjelmia, joilla säveltäminen hel-
pottui kummasti. Itse  kuulun  joukkoon,  joka  ei  ole  saanut  aikaiseksi  en-
simmäistäkään sävelmää, joten jätän tuon  teknisen  puolen  selittämisen  niille
jotka sen osaavat.
 
Tämä aikakausi piti sisällään paljon supertähtiä,  jotka  parhaimmillaan  loivat
peleihin koko pelin myynnin pelastavat musiikit. Rob  Hubbard  on  varmaan  yksi
tunnetuimmista nimistä. Häneltä syntyivät mestariteokset moniin peleihin,  kuten
Sanxioniin, IK+:aan, Deltaan ja niin edelleen. Lahjakkaiden  säveltäjien  listaa
voisi jatkaa loputtomiin. Vielä nykyäänkin monilla demopartyillä on omat  compot
myös C64-säveltäjille. Voitaneen siis sanoa, että jotain erikoista tuossa  ihme-
piirissä on.
Samaa piiriä käytetään vielä nykyäänkin, kun halutaan luoda  oikein  omaperäisiä
efektejä. Osoitteessa http://www.sidstation.com on nähtävissä projekti, jossa on
tarkoitus valjastaa 6581 uudelleen hyötykäyttöön. Sivuilta  löytyy  MP3-muodossa
olevia efektejä, joissa on tavoiteltu jotain ennenkuulumatonta. Soundeja on tar-
koitus käyttää esimerkiksi musiikkiteollisuudessa. Todella mielenkiintoista, sa-
noisin.
 
Internet on tässäkin suhteessa ehtymätön tiedonlähde, jos haluaa kerätä SID-bii-
sejä tai muuten vain tutustua kuusnepan maailmaan. Yksi oma suosikkini on ehdot-
tomasti osoite http://www.cucug.org/c64128.html, josta  löytyy  linkkejä  moneen
makuun, ja SID-piirillekin on omistettu useita sivuja. Yksi suurimmista  SID-ko-
koelmista on ehdottomasti High Voltage Sid Collection, joka on  aivan  uskomaton
kokoelma SID-biisejä. Tällä hetkellä kokoelman käsittää noin 9000 biisiä -  mah-
tava kokoelma, taitaa kulua vielä eräskin tovi ennen kuin kaikki biisit on  tul-
lut kuunneltua. :)
 
Itse käytän SID-biisien kuunteluun Hippo Playeriä. Sidplay on toinen  soitto-oh-
jelma, joka on suunniteltu nimenomaan kyseisten biisien soittoon.  Nopeasta  ko-
neesta on etua, sillä varsinkin Sidplay vaatii hieman puhtia konehuoneelta. Mut-
ta mitäpä jos eräänä kauniina päivänä iskee kova hinku tuottaa omaa  SID-musiik-
kia?
 
Ensimmäinen vaihtoehto on tietenkin kaivaa Nepa naftaliinista ja kokea nk.  real
thing, mutta  on  myös  muita  vaihtoehtoja,  nimittäin  taikasana  THX.  Osoite
http://abyssweb.ml.org/thx on omistettu ProTracker-tyyliselle  editorille,  joka
on suunniteltu nimenomaan C64-tyylisen synteettisen musiikin tekoon. Tämä ohjel-
ma on mielestäni paras tapa tavoitella sitä "oikeaa soundia", ja  jos  hallitsee
ProTrackerin, niin hallitsee kyllä myös tämän ohjelman.  Tällä  ohjelmalla  olen
myös saanut aikaan ne ensimmäiset kuusnepalirkutukseni.
 
Mitä tähän voi enää muuta lisätä? Jotkut asiat  eivät  kuole  koskaan,  ja  yksi
niistä on Nepa ja sen omaperäinen äänimaailma. Sopivilla ohjelmilla  Amigan  saa
soimaan kuin edeltäjänsä konsanaan.
 
Kirjoittajan  tavoittaa  sähköpostitse  osoitteesta  marhete5@sun1.kajak.fi  tai
markku.heikkinen@mbnet.fi.
