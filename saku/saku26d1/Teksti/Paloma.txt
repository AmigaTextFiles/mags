12
1
0 PalomaLogo.IFF 240 0
1 Paloma_1.IFF 340 0
2 Paloma_2.IFF 0 0
3 VT_Logo.IFF 192 135
4 Paloma_2.IFF 0 0*




                              Sami-Petteri Ylönen
 
 
Paloma  IV  on  TV-viritin/Video-in-lisäkortti  Picasso  IV:lle.  Kortti  vaatii
firmware-version 7.x, jonka  asennuslevyke  päivittää  automaattisesti  versioon
7.4. Tämän jälkeen pitämällä shift ja hiirennapit  pohjassa  resetin  yhteydessä
Picasso IV:n oma "Early Startup Control" aukeaa.  Kätevä  tapa  tarkistaa,  onko
kortti kunnolla asennettu on p4info, joka sijaitsee asennuslevykkeen  C-hakemis-
tossa. Ohjelmistosta kannattaa käydä hakemassa uusimmat versiot Village Tronicin
kotisivulta. Paloma IV:n asennuslevykkeen uusin versio on 1.3 ja PalomaTV:n  uu-
sin versio 1.21.
 
 
{FHelppo asennus
{F--------------
 
Paloma tulee pienehkössä paketissa, jossa on mukana kortti, ohjelmisto (yksi le-
vyke), adapteri S-VHS -> CVBS, antenniadapteri sekä ohjekirja ja  rekisteröinti-
kortti. Itse kortti on noin 10 cm x 5 cm, ei siis mikään kovin iso.  Kortti lii-
tetään Picasso IV:een, johon se menee suurempaa voimaa käyttämättä, kunhan liit-
timet on kohdistettu oikein. Tässä vaiheessa on myös syytä  olla tarkkana staat-
tisen sähkön kanssa  eli koskettaa  tuokio vaikkapa  vesi- tai lämmityspatteria.
Seuraavaksi asennetaan antenniadapteri, koska Paloman piirilevyllä  oleva anten-
niliitin lienee RCA-mallia. Kortti käyttää Picasso IV:ssä olevaa S-VHS-liitintä,
johon voi mukana seuraavalla adapterilla syöttää myös CVBS-signaalia.  Ohjelmis-
ton voi asentaa jälkeenpäin, homma  hoituu  automaattisesti  mukana  seuraavalla
installer-scriptillä.


{EOhjeettomanakin helppo ohjelmisto
{E---------------------------------
 
PalomaTV  on  helppokäyttöinen  ohjelma,
vaikkakaan mitään asetusten  määrityksiä
ei ole missään mainittu.  Ainoa  ohje on
ARexx-dokumentti,  jossa mainitaan  vain
kaksi  tooltype-optiota.   Tooltypet  on
{*kyllä asetettu, vain sulkeiden poistami-     {EPaloma IV ei ole koolla pilattu.
nen jää käyttäjälle. Vaikkakin  optioita
voi hieman järkeillä ARexx-dokumentista,
koska ne ovat melkein samoja, silti esimerkiksi SWITCHER-optio on jätetty  tyys-
tin selittämättä - löysin sen history-tiedoista  Village  Tronicin  kotisivulta!
Jonkinlainen käyttöohje ohjelmalle olisi tarpeen.
 
Minulta PalomaTV:n käytön opetteluun meni noin puoli tuntia asetuksineen  päivi-
neen. Kanavien viritys on automaattinen, vaikkakin 60%  löydetyistä  "kanavista"
oli pelkkää kohinaa. Kanavien tuhoaminen on (ehkä liiankin) helppoa. Mitään suo-
raviritystä ei ole, ellei sitten tekstieditorilla laita kanavan tietoja  suoraan
Prefs-tiedostoon. Prefs-tiedostossa on vain kanavan nimi ja  taajuus  -  helppoa
kuin mikä. PalomaTV skannaa automaattisesti koko taajuusalueen ja löysi helposti
kaikki näkyvät kanavat (seitsemän, ainakin kaapeli-tv:stä)  ja  tulipa  parikym-
mentä koodattua kanavaakin (yhteensä 26 kanavaa).
 
Mitään suoravalintanäppäimiä kanaville ei ole, mistä mainitsin jo palautteessani
Village Tronicille. Kanavat valitaan hiirellä Remote Control -ikkunasta tai  RA-
miga +/- vaihtaa yhden kanavan ylös/alaspäin. Ehdotin, että numeronäppäimistöstä
toimisi suoravalinta, nollasta S-VHS/CVBS ja tähdestä saisi valita kaksinumeroi-
sen kanavan tms. Lähetin Village Tronicille muitakin  parannusehdotuksia  ohjel-
maan.
 
Kaukosäätimestä voi säätää kuvan kirkkautta, valoisuutta ja  väriä  sekä  ääntä.
Äänen voi myös mykistää kaukosäätimestä ja välilyönnistä. Muitakin  näppäinoiko-
teitä on, ja kaikkea voi myös säädellä ARexxin kautta.
 
 
{EKäyttökokemuksia
{E----------------
 
Ohjelmassa on muutamia - öö - Microsoft sanoisi näitä ominaisuuksiksi, minä  bu-
geiksi. :-) PalomaTV jymähtelee aika ajoin ilman mitään ilmeistä syytä.  Ruutuun
tulee kahdeksan pystypalkkia, joissa kaikissa on sama  kuva,  kunnes  tv-kanavan
nimi  menee  pois  ruudusta  (tooltypeissä  on  minulla  määriteltynä  SHOWCHAN-
NEL=BRIEF), minkä jälkeen ruutu muuttuu vaaleanpunaiseksi. Ääni kuuluu koko ajan
ja jos ohjelman lopettaa, kone kaatuu.
 
Jos PalomaTV:n käynnistää, kun tooltypeissä on  PUBSCREEN=Workbench,  käynnistyy
se ikkunaan Workbench-ruudulle, mutta jos PUBSCREEN:iä ei ole määritelty, ei Pa-
lomaTV suostu aukeamaan ikkunaan. Entäpä jos haluan  TV:n  aukeavan  full-scree-
ninä, ja mahdollisesti sen jälkeen  haluan  sen  ikkunaan?  Ei  ole  mahdollista
v1.21:ssä.
 
Muutaman kuvan kaappauksen jälkeen olen tyytyväinen  kuvanlaatuun,  ja  kuulinpa
juuri kaveriltani, että kuvanlaatu  on  yhteneväinen  Hauppagen  samanhintaiseen
PC-korttiin. Lomitus tietysti häiritsee, mutta kaapatessa  lomittamatonta  kuvaa
tulee kuvasta saman korkuinen kuin lomitetusta kuvasta, ja  alapuolisko  kuvasta
on kohinaa. Kuvan voi kaapata ILBM- tai YUVN-muodossa. ILBM-talletus kestää noin
{55 sekuntia, kun taas YUVN tallentuu alle kahdessa sekunnissa.

{5History-tiedoissa mainitaan kaksi ohjelmaa, joilla YUVN-kuvia voi  muutella  jo-
{5honkin toiseen  muotoon: ADPro ja VLab.  Lisäksi ainakin  Janne Jalkasen  mainio
{5kotimainen PPT-kuvankäsittelyohjelma  osaa ladata YUVN-kuvia.  Ohjelman kotisivu
{5löytyy osoitteesta http://www.iki.fi/~jalkanen/PPT.html.
 
{5Laitoin muutaman kuvan kotisivulleni, jossa ne saavat olla, ellei  pahempaa  ti-
{5lanpuutetta ilmaannu, eli http://www.iki.fi/letti/grab/. Osa on jpg:ksi  muutet-
{5tu, enkä ainakaan paljaalla silmällä pahempaa kuvanlaadun huonontumista  huoman-
{5nut. Kaikki kuvani olen kaapannut suoraan TV:stä, videoitani kun  en  ole  vielä
{5poikamiesopiskelijaboksiini raahannut. Laitan niitä sitten tuonne kotisivulleni,
{5kunhan saan videot ja Amigan samaan huoneeseen.
 
 
{4        Paloma IV, TV-viritin/Video-in-lisäkortti Picasso IV:lle

{5        Valmistaja:                          http://www.villagetronic.com/amiga/
 



{5        Edustaja:       Broadline Oy, puh. (09) 874 7900, broline@dlc.fi

{5        Hinta:          1095 mk
 
{5        Mitat:          10 cm x 5 cm x 1 cm (pituus x leveys x korkeus)
 
{5        Testattu:       Amiga 4000 68060/50MHz, AmigaOS 3.0, Kickstart 3.1
{5                        Picasso IV, Delfina Lite, Amiganet
        Arvostelu:      + monipuolinen ARexx-tuki
                        + kaapatun kuvan laatu
                        + kortin laatu
                        + helppokäyttöinen, vaikkakin ohjeet puuttuvat
                        + kivakivakivakiva pikkuvekotin vapaa-aikaan :)
                        - ohjelmistobugit
                        - ohjelmiston käyttöohjeiden puute
                        - vain Picasso IV:lle
 
        Yleisarvosana:  97%

Picasso IV:stä voit lukea lisää Timo Kemppaalan artikkelista Sakussa #25.
