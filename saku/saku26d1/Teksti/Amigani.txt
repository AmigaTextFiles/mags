2
1*

{3                          Amiga 1200:ni tie tähän asti
{3                          ----------------------------
 
                                Jarkko Pienimäki
 
 
Kaikki  alkoi  siitä,  kun  näin  MikroBitin  3/97  Bittipörssissä  ilmoituksen:
"Myydään A1200, 2 joystickiä, hiiri, 3,5":n kovalevysovitin, n. 200 diskiä, Can-
non Fodder ym. muita pelejä ja ohjelmia, 1100 mk."
 
Minä ajattelin: "Jes, kaksi tikkua, joista voi ainakin toinen olla Arcade", mut-
ta ne osoittautuivatkin Tac-2:ksi - yäk. Puhelimessa selvisi myös, ettei  koneen
mukana tule kiintolevyä eikä monitoria (vain antennijohto), mutta 1100 mk tuntui
kumminkin halvalta. Kone oli Torniossa eli kaukana Keski-Pohjanmaalta, joten ky-
symykseen tuli vain postiennakko, jossa on aina riskinsä varsinkin käytettyä ta-
varaa ostaessa.  Toinen ongelma  oli raha.  Itselläni oli 700 mk,  joten ehdotin
maksusopimusta, jossa  maksaisin 700 mk heti ja kuun lopussa loput,  mutta se ei
käynyt.  Toisaalta ymmärrän hyvin miksei,  koska on  erittäin suuri riski, ettei
toinen maksakaan rahoja,  mutta minä tietenkin olisin maksanut. Käännyin vanhem-
pieni puoleen, joilta sain loput rahat.
 
Kun kone saapui samalla viikolla, se oli onneksi pakattu hyvin ja saatu ängettyä
melko "pieneen" pakettiin. Kotona  paketin  avattuani  totesin,  että  kone  oli
vieläpä hyvässä kunnossa. Alle 20 minuutissa kone oli pöydällä käynnistysvalmii-
na, joten uskollinen A500:ni siirtyi kakkoskoneeksi. Harmi vain,  ettei  minulla
ollut silloin yhtään AGA-peliä, mutta toki oli pelejä, jotka hyötyvät nopeammas-
ta prosessorista, kuten Civilization.
 
Ostin 3.4.1997 Impossible Mission 2025 AGA:n Gentle  Eyeltä  postikuluineen  129
markalla ja Slam Tiltin kaverilta satasella. Sen jälkeen  olikin  pakko  hankkia
rca-johto Amigan saamiseksi kiinni stereoihin, joten Slam Tiltiin tuli  paremmat
äänet. Ostin samalta kaverilta 170 Mt:n 2,5" kiintolevyn 200  markalla.  Libera-
tionista pulitin 100 mk, ja sen asennus maksimidetaljeilla sekä 71:llä seinägra-
fiikalla kesti kolme tuntia! Itse peli oli mahtava ja pelihahmon reppu on  suun-
niteltu loistavasti; tavarat vievät myös tilaa  eivätkä  pelkästään  painoa.  93
markkaa kului viiteen korpulliseen PD/SW-kamaa Gentle Eyeltä. 80  markalla  sain
AlienBreed3D:n, jonka ostamista suosittelen kaikille, koska se on klassikko.
 
Samalla tilasin kolme levyllistä PD/SW-tavaraa ja Quatro GT -tikun,  joka  muis-
tuttaa Competition Pro Extraa. Quatro oli rikki, joten lähetin sen takaisin. Ti-
lalle saamani uusi Quatro toimi noin 15 minuuttia  eikä  sen  jälkeen  liikkunut
enää vasemmalle. Lopulta vaihdoin Quatron Competition Pro Extraan, joka on  hyvä
ohjain. Jos joku ostaa sellaisen ja se tuntuu  liian  jäykältä,  niin  kannattaa
avata se, ottaa prikka pois ja laittaa kumiin muovirasvaa  silloin  tällöin sekä
tietysti vispata sivulta sivulle ja ylhäältä alas aina ennen  pelaamista,  koska
silloin ohjain löystyy. Minun piti maksaa tikkujen hintojen välisestä  erosta 40
mk eli hintaa jäi 160 mk.
 
Blizzard 1230-IV -turbo sekä 8 Mt:n SIMM puolestaan maksoivat yhteensä  1440  mk
ja saapuivat 7.7. Kinaran poistomyynnistä tilasin Shadow Fighter AGA:n,  Premier
Manager 3:n ja kaverille Zool 2:n yhteensä 138  markalla  31.7.1997.  Lokakuussa
1997 ostin Q-Driven 600 markalla kaverilta, joka  tornitti  koneensa  eikä  enää
tarvinnut Q-Driveä, vaan osti itselleen uuden nopeamman IDE-romppuaseman. Joulu-
kuussa tilasin jälleen Gentle Eyeltä Strangersin (180 mk) ja samalla Competition
Pro CD32 -tikun, jolla AB3D:n pelaaminen onnistui paljon paremmin. Yhteensä hin-
taa tuli postikuluineen 369 mk.
 
Saman kuun lopussa tilasin Kinarasta kolme CD32-peliä (kaksi itselleni ja  kave-
rille yhden): OverKill ja Lunar-C eli Defender- ja Project-X-kloonit sekä Dispo-
sable Hero, joka oli roskaa. Hintaa tuli 157 mk. 30.12.1997 tuli sitten tilaama-
ni Cedric, joka on kyllä CD:llä, mutta A500 kamaa. Muuten peli on hyvä  tasohyp-
pely, jossa jopa täytyy miettiä puzzlejen kanssa, mikä on ihmeellistä tasohyppe-
lyissä. Hintaa tuli postikuluineen 109 mk.
 
Ja saapui vuosi 1998. Ostin vanhan 170 Mt:n kiintolevyni tilalle 1,27 Gt:n  3,5"
levyn (890 mk) ja tietysti 2,5" -> 3,5" sovittimen (145 mk), koska koneen mukana
tullut johto ei käynyt. Vuosien etsimisen jälkeen sain Ultima 5:n 150 markalla -
viimeinen kappale Gentle Eyeltä, olin tietysti iloinen! Koko paketille tuli hin-
taa postikuluineen 1224 mk. Vanhan A500:n muuntajan löysin 40 markalla, ja  pos-
tikuluja tuolle 2,1 kg painavalle muuntajalle tuli 61 mk eli enemmän  kuin  itse
laitteen hinta!
 
OnEscapee, joka on erittäin hyvä FlashBack-klooni, maksoi 270 mk, ja samalla ti-
lasin "No Risc No Fun" -paidan (80 mk), kooltaan ikävä kyllä "vain" XL, joka  on
pieni - pitäisi olla XXL. Hintaa tuli 385 markkaa postikulujen  kanssa.  20.4.98
ostin Ultimate Super Skidmarksin, postikulujen kanssa 185 mk, sekä vaihdoin  170
Mt:n kiintolevyn 32 Mt:n muistiin. Sain siis vanhasta kiintolevystä 320  mk  eli
jopa enemmän rahaa kuin olin siitä maksanut. ;-)
 
Kyllästyin vanhaan Amiga 1200:n hiireen ja tilasin uuden  kolminappisen  Wizard-
hiiren, 560 DPI eli riittävä, ja maksoin siitä postikuluineen 184 mk - aika hyvä
kauppa. Genetic Speciesin tilatessani  annoin  vaihdossa  Ultimate  Skidmarksin,
josta sain 60 mk eli noin puolet itse maksamastani hinnasta, joten Genetic  Spe-
ciesille jäi hintaa 210 mk. Samaan syssyyn tilasin uuden hiirimaton, Artofficen,
joka on tähän mennessä ollut hyvä: ei kerää  pölyä, on tarpeeksi iso ja erittäin
ohut, vain 0,6 mm. Postikulujen kanssa kertyi hintaa 289 mk.
 
Olen odottanut kohta kolme viikkoa scart-johtoa Amigan ja TV:n väliin  sekä  sa-
malla tilaamaani scart-jakajaa, johon saa kaksi scartia kiinni  (kumpikin  laite
ei tosin voi olla päällä yhtä aikaa). Tänään on 18.8., joten saapa nähdä, kauan-
ko kestää. Scart maksaa 190 mk, jakaja 100 mk + postikulut 39  mk  eli  yhteensä
229 mk.
 
Summa summarum: olen kuluttanut A1200:aan 7140 mk, A500:aan 2995 mk sekä  pelei-
hin, levykkeisiin yms. noin 4000 mk. Moni on sanonut, että olisin sillä hinnalla
saanut "oikean" koneen eli PC:n, ja lähes yhtä monta kertaa olen saanut  oikais-
ta, että Amiga on ainoa oikea tietokone minulle. Kuten Highlanderin  lanseeraama
lausahdus kuuluu:
 
"There can be only one!"

Kirjoittajan tavoittaa sähköpostitse osoitteesta jarkko.pienimaki@cop.fi tai
jagge@xoommail.com.
