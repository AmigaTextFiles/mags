@database SAKU.guide

# Tämä on AmigaGuide-dokumentti.  Voit kyllä lukea tätä ilman tarkoitukseen
# kehitettyä ohjelmaa, mutta parhaan mahdollisen mukavuuden saavuttamiseksi
# sinun kannattaa käyttää joko AmigaGuide- tai MultiView-lukuohjelmaa.

@node main "Suomen Amiga-käyttäjien unioni ylpeänä esittää: AmigaGuide-SAKU"

              @{b} AmigaGuide-SAKU: @{ub}4/94 #5 - 20. kesäkuuta, 1994

                     @{" « Kansilehti » " system "SAKUVIEW Kuvat/Kansi.IFF"} @{" « Musiikkia » " system "SAKUPLAY Musiikki/Somewhere.MOD"}

                                 @{b} Sisältö @{ub}

 @{" Toimituksen puheenvuoroja                                              " link TOIMITUS}
 @{" Suomen Amiga-käyttäjien unioni (päivitetty 8. kesäkuuta, 1994)         " link SAKU}
 @{" Edellisten AmigaGuide-Sakujen artikkelit                               " link ARTIKKELIT}

@{b} Ajankohtaiset @{ub}

 @{" Uutiset                                                                " link UUTISET}
 @{" Mielipide: Kuinka voit, Amiga?                                         " link AMIGA_NÄKEMYKSET}
 @{" Keskustelua Amigan tulevaisuudesta                                     " link AMIGA_KESKUSTELU}

@{b} Testit @{ub}

 @{" Mikko Virtanen: Microcom DeskPorte ES 28.8 FAST -faksimodeemi          " link MICROCOM}

@{b} Pelit @{ub}

 @{" Janne Siren: PD-pelejä kesäiltojen iloksi                              " link PD-PELEJÄ}
 @{" Janne Siren: The Settlers                                              " link SETTLERS}

@{b} Sekalaiset @{ub}

 @{" Heimo Laukkanen: Elämää takkatulen ääressä - Työ tekee miehen          " link TAKKATULI}
 @{" Janne Siren: Muistoja kotitietokoneiden alkuajoilta                    " link MUISTOJA}

@{b} Ilmoitukset @{ub}

 @{" Amiga Users' Fantasy BBS                                               " link AUFBBS}

@{b} Vakiot @{ub}

 @{" Posti                                                                  " link POSTI}
 @{" Errata                                                                 " link ERRATA}
@endnode
@node TOIMITUS "Toimituksen puheenvuoroja"

                                 @{b} Toimitus 
                                  -------- @{ub}

          Päätoimittaja: Janne Siren  Yhteyshenkilö: Tomi Jaskari
           Kansilehti: Anssi Johansson  Musiikki: Davide Floreno
@{i}
     Toimitus eivätkä kirjoittajat vastaa julkaistuista artikkeleista. 
       Luet ja käytät oheista materiaalia täysin omalla vastuullasi. 
@{ui}

                               @{b} Pääkirjoitus 
                                ------------ @{ub}

Tämänkin kesä-Sakun takana on lukematon määrä työtunteja - toivoisinkin
enemmän palautetta artikkeleihin ja SAKU-lehtiimme yleensä.  Tarttukaapa
laiturilla löhötessänne kynään ja raapustakaa meille muutama rakentava
ehdotus.

AmigaGuide-SAKU hyppää kuutosen yli, jotta numero olisi samalla tasolla
disketti-Sakun kanssa.  Samalla AmigaGuide-SAKU siirtyy palautteenne
mukaisesti julkaistavaksi tasaiseen tahtiin disketti-Sakun rinnalla joka
toinen kuukausi.  Toivottavasti yhteistyö pelaa.

Ja nyt katsomaan Ritari Ässää...  :-)

@{i}Janne Siren @{ui}


                           @{b} Minäkö avustajaksi? 
                            ------------------- @{ub}

SAKU kaipaa apuasi, sillä lehteä on vaikea koota ilman artikkeleita.  Jos
sinulla on tuntemusta jostain asiasta jonka luulisit kiinnostavan muita,
kirjoita siitä.  Halukkaat ottakoot yhteyttä toimitukseen SAKU-osastossa
mainittujen osoitteiden välityksellä.  Voitte myös lähetellä tänne Amigaa
koskevia kysymyksiä joihin asiantuntijamme pyrkivät sitten vastailemaan.
Julkaistusta materiaalista ei makseta palkkiota.


            @{b} Kuinka saada kuvat näkymään ja musiikki soimaan? 
             ------------------------------------------------ @{ub}

Kuvien katselemiseksi tulee SAKUVIEW-aliakseen olla asetettuna sopiva
IFF-kuvaformaattia tukeva katseluohjelma, joka nappaa kuvan tiedostopolun
komentoriviltä.  Esimerkiksi Display, MultiView tai Viewtek sopii mainiosti
tähän tarkoitukseen.

1> Alias SAKUVIEW C:Viewtek

Pakettiin liitetyn musiikki-moduulin saa soimaan näpäyttämällä erillistä
musiikki-painiketta etusivulta.  Tarvitset vain sopivan soitto-ohjelman ja
siihen viittaavan SAKUPLAY-aliaksen.  SmartPlay on hyvä vaihtoehto, se ei
NW-optiolla avaa ikkunaa ja soiton saa loppumaan näpäyttämällä musiikki-
paniketta toistamiseen.

1> Alias SAKUPLAY C:SmartPlay NW
@endnode
@node SAKU "Suomen Amiga-käyttäjien unioni"

                 @{b} « SAKU: Suomen Amiga-käyttäjien unioni » @{ub}

                 @{" Vyöhykejako                             " link VYÖHYKEJAKO}
@endnode
@node VYÖHYKEJAKO "Suomen Amiga-käyttäjien unioni: Vyöhykejako"

                          @{b} « SAKU: Vöyhykejako » @{ub}

                 @{" Vyöhykkeistä                            " link VYÖHYKKEISTÄ}
                 @{" Kartta                                  " system "SAKUVIEW Kuvat/Sakula.IFF"}

                 @{" Stadin rajamailla                       " link STADIN_RAJAMAILLA_VYÖHYKE}
                 @{" Järvizone                               " link JÄRVIZONE_VYÖHYKE}
                 @{" Lapponia                                " link LAPPONIA_VYÖHYKE}
                 @{" Wild West                               " link WILD_WEST_VYÖHYKE}
@endnode
@node VYÖHYKKEISTÄ "Suomen Amiga-käyttäjien unioni: Vyöhykejako"

Suomen Amiga-käyttäjien unioni on jaettu neljään vyöhykkeeseen.  Kullakin
vyöhykkeellä on oma kerhoherransa, useampia vastuuhenkilöitä, sekä yksi tai
useampi tukipurkki palvelemassa alueen Amiga-käyttäjiä. @{" Kartasta " system "SAKUVIEW Kuvat/Sakula.IFF"} näette
maantieteelliset rajat vyöhykkeille.  Luonnollisesti muidenkin alueiden
SAKU-henkilöt pyrkivät auttamaan mielellään, mutta puuhaa on muutenkin
enemmän kuin tarpeeksi.

@{i}Janne Siren @{ui}
@endnode
@node STADIN_RAJAMAILLA_VYÖHYKE "Suomen Amiga-käyttäjien unioni: Vyöhykejako"

                          @{b} « Stadin rajamailla » @{ub}

                       @{" Tukipurkit                   " link STADIN_TUKIPURKKI}
                       @{" Vastuuhenkilöt               " link STADIN_HENKILÖT}
@endnode
@node STADIN_TUKIPURKKI "Stadin rajamailla: Tukipurkit"

@{b} Epsilon Indi BBS @{ub}(170:10/103.0@giganet)
 Janne Siren
 (90) 505 4201
 v32bis, 24h

@{b} The Bermuda Triangle @{ub}(2:221/11.0@fidonet)
 Ville Valpasvuo
 (914) 434 695

@{b} Giga-Box @{ub}(2:220/222@fidonet, 22:468/620@globalnet, 170:10/100@giganet)
 Kimmo Mustonen 
 (90) 875 2828
 HST DS v32bis, 24h
@endnode
@node STADIN_HENKILÖT "Stadin rajamailla: Vastuuhenkilöt"

 @{" Janne Siren     " link JANNE_SIREN}
 @{" Tomi Jaskari    " link TOMI_JASKARI}
 @{" Heimo Laukkanen " link HEIMO_LAUKKANEN}
@endnode
@node JANNE_SIREN "Stadin rajamailla: Vastuuhenkilöt"

@{b} Janne Siren @{ub}
 Oravamäentie 2 F 17
 02700 Kauniainen

 Internet: jts@krk.fi

 Tukipurkin ylläpitäjä ja AmigaGuide-Sakun päätoimittaja.
@endnode
@node TOMI_JASKARI "Stadin rajamailla: Vastuuhenkilöt"

@{b} Tomi Jaskari @{ub}
 Rasinkatu 7 C 80
 01360 Vantaa

 Internet: tomi.jaskari@helsinki.fi

 Suomen Amiga-käyttäjien unionin yhteyshenkilö.
@endnode
@node HEIMO_LAUKKANEN "Stadin rajamailla: Vastuuhenkilöt"

@{b} Heimo Laukkanen @{ub}
 Kauppakartanonkatu 28 M 167
 00930 Helsinki

 Internet: huima@hsaaret.nullnet.fi
@endnode
@node JÄRVIZONE_VYÖHYKE "Suomen Amiga-käyttäjien unioni: Vyöhykejako"

                              @{b} « Järvizone » @{ub}

                       @{" Tukipurkit                   " link JÄRVIZONEN_TUKIPURKKI}
                       @{" Vastuuhenkilöt               " link JÄRVIZONEN_HENKILÖT}
@endnode
@node JÄRVIZONEN_TUKIPURKKI "Järvizone: Tukipurkit"

@{b} AmigaZone BBS @{ub}
 Esa Heikkinen
 (958) 422 757
 Auki 21-04 EET
@endnode
@node JÄRVIZONEN_HENKILÖT "Järvizone: Vastuuhenkilöt"

 @{" Esa Heikkinen " link ESA_HEIKKINEN}
@endnode
@node ESA_HEIKKINEN "Järvizone: Vastuuhenkilöt"

@{b} Esa Heikkinen @{ub}
 Vilhulantie 6 C 24
 76850 Naarajärvi
@endnode
@node LAPPONIA_VYÖHYKE "Suomen Amiga-käyttäjien unioni: Vyöhykejako"

                              @{b} « Lapponia » @{ub}

                       @{" Tukipurkit                   " link LAPPONIAN_TUKIPURKKI}
                       @{" Vastuuhenkilöt               " link LAPPONIAN_HENKILÖT}
@endnode
@node LAPPONIAN_TUKIPURKKI "Lapponia: Tukipurkit"

@{b} The Spit @{ub}(2:228/406.2@fidonet)
 Lauri Aalto
 (981) 330 434
 Auki 22-06 EET
@endnode
@node LAPPONIAN_HENKILÖT "Lapponia: Vastuuhenkilöt"

 @{" Mika Välitalo " link MIKA_VÄLITALO}
@endnode
@node MIKA_VÄLITALO "Lapponia: Vastuuhenkilöt"

@{b} Mika Välitalo @{ub}
 Valtatie 5
 99100 Kittilä
@endnode
@node WILD_WEST_VYÖHYKE "Suomen Amiga-käyttäjien unioni: Vyöhykejako"

                              @{b} « Wild West » @{ub}

                       @{" Tukipurkit                   " link WILD_WESTIN_TUKIPURKKI}
                       @{" Vastuuhenkilöt               " link WILD_WESTIN_HENKILÖT}
@endnode
@node WILD_WESTIN_TUKIPURKKI "Wild West: Tukipurkit"

@{b} Data Store @{ub}
 (938) 822 0253

@{b} Tommy's @{ub}(2:221/320.2@fidonet)
 Tommi Hakala
 (931) 356 4867
 Auki 22-08 EET
@endnode
@node WILD_WESTIN_HENKILÖT "Wild West: Vastuuhenkilöt"

 @{" Antti Vähä-Sipilä " link ANTTI_VÄHÄ-SIPILÄ}
@endnode
@node ANTTI_VÄHÄ-SIPILÄ "Wild West: Vastuuhenkilöt"

@{b} Antti Vähä-Sipilä @{ub}
 Vinkkelikuja 38
 26660 Rauma
@endnode
@node ARTIKKELIT "Edellisten AmigaGuide-Sakujen artikkelit"

@{b}3/94 #4 - 30. toukokuuta, 1994 @{ub}

@{i}Uutiset @{ui}

Janne Siren: Commodore ei ole konkurssissa!
Uutiset

@{i}Palaute @{ui}

Marko Tamminen: Korjaus Final Writer III -artikkeliin

@{i}Messuraportit @{ui}

Jukka Mustasilta: CeBIT'94, Hannover

@{i}Tietokoneet @{ui}

Esa Heikkinen & Sami Jäntti: MOD-soittimet testauksessa
Mikko & Olli Haanperä: PD-kääntäjät
Tomi Jaskari: Amigan ohjelmoinnin alkeita
Esa Heikkinen: Amiga 3000 vaihtoehtona
Pasi Kovanen: Haastattelussa OctaMED:in tekijä, Teijo Kinnunen
Marko Pudas: Amiga ja Euroopan Unioni
Tomi Jaskari: GVP Spectrum ja EMPLANT pikatestissä
Harri Salokorpi: Viewtek 2.1
Esa Heikkinen: Scala 500
Pasi Kovanen: Amiga Voice Mail 1.19
Esa Heikkinen: Amiga 500 käyttäjän video
Juha Kuronen: Hypermedia

@{i}Pelit @{ui}

Jarno Tuomainen: Microcosm (Amiga CD32)
Mikko & Olli Haanperä: Yo Joe
Jarno Tuomainen: Castles II - Siege & Conguest! (Amiga CD32)
Mika Öhman: Combat Air Patrol

@{i}Tekniikka @{ui}

Esa Heikkinen: Elektroniikkakurssi - Osa 2


@{b}2/94 #3 - 1. maaliskuuta, 1994 @{ub}

@{i}Uutuudet @{ui}

Timo Nuotio: Atari Jaguar, 64-bittinen konsoli

@{i}Tietokoneet @{ui}

Toni Miettinen: PowerPC ja Motorola MC68060
Sami Sundell: Voiko Kickstart 1.3:n kanssa enää elää?
Pasi Kovanen: Haastattelussa Real 3D:n tekijä, Vesa Meskanen
Taneli Korhonen: Great Valley Products A530 -turbo
Pasi Kovanen: Final Writer III
Jari Nieminen: CanDo 2.51
Harri Salokorpi: Minimorph 1.0
Amigan käyttäjät ja kuuluisat käyttötarkoitukset
Uutisia Amiga-maailmasta, koonnut Pasi Kovanen
Mielipide - Kömmähdys Mikrobitissä?

@{i}Grafiikka @{ui}

Janne Siren: Vista aloittelijan silmin
Harri Tolvanen: Piccolo, 24-bittinen näyttökortti
Toni Miettinen: HamLab Plus testipenkissä

@{i}Pelit @{ui}

Timo Nuotio: Cannon Fodder
Mika Öhman: The Settlers
Juhani Eronen: Hired Guns

@{i}Tekniikka @{ui}

Esa Heikkinen: Elektroniikkakurssi - Osa 1

@{i}Huumori @{ui}

Heimo Laukkanen: Elämää takkatulen ääressä - Tuhertelijan tarina


@{b}1/94 #2 - 18. tammikuuta, 1994 @{ub}

@{i}Tietokoneet @{ui}

Amigan tulevaisuus, Lew Eggebrecht haastattelussa
Tomi Jaskari: SCSI-levyä asentamassa
Mika Öhman: SupraTurbo 28
Janne Siren: MicroBotics MBX 1200z
Pasi Kovanen: Great Valley Products A1230 JAWS
Janne Siren: Computer Systems Associates 12-GAUGE

@{i}Tietoliikenne @{ui}

Esa Heikkinen: Aloittelevan modemistin ohjeisto
Tuomas Tonteri: DayDream BBS
Janne Siren: TechnoBBS kehittyy

@{i}Pelit @{ui}

Tomi Väisälä: Dune II, Battle for Arrakis

@{i}Tekniikka @{ui}

Esa Heikkinen: Videonauhurin puhdistus

@{i}Huumori @{ui}

Pekka Pussinen: Pekka-sedän näkötesti


@{b}1/93 #1 - 14. marraskuuta, 1993 @{ub}

@{i}Messuraportit @{ui}

Heimo Laukkanen, Janne Siren: KT-Data 1993, Helsingin Messukeskuksessa
Dan Zerkle/Pasi Kovanen: World of Commodore, 1993

@{i}Tietokoneet @{ui}

Toni Miettinen: Tietokoneiden huominen
Antti Vähä-Sipilä: Amigalla aivoaaltoja stimuloimassa
Topi Kanerva: Amigan grafiikan tulevaisuudennäkymät
Mikko Virtanen: Amiga 4000/030, mitä uutta?
Tero Tammelin: Tietotekniikan sanastoa
Sami Jäntti: AHD, PC:n kovalevy Amigaan
Tomi Jaskari: IDE - SCSI historiikki

@{i}Pelit ja urheilu @{ui}

Juha Lindblom: MegaZone - The Ultimate Laser Adventure
Heimo Laukkanen: Budo ja tekniikka
Juha Lindblom: RC-autoilu, mitäs kummaa?

@{i}Tietoliikenne @{ui}

Janne Siren: EXCELSIOR!, Amigan purkkisoftien kuningas?
Janne Siren: Uusi kotimainen purkkiohjelma, TechnoBBS

@{i}Lehdet @{ui}

Antti Vähä-Sipilä: Hakkeri-lehti arvostelussa
Pasi Kovanen: Tekniikan Maailma tunaroi

@{i}Sekalaista @{ui}

Antti Vähä-Sipilä: Kuinka luot (lähes) täydellisen julkaisun
Esa Heikkinen: Videokirjasto
Pro Amiga Oy
@endnode
@node UUTISET "Uutiset"

                                 @{b} Uutiset 
                                  ------- @{ub}

                            Koonnut: Janne Siren

@{i}Uusi aikaraja Commodoren myyntineuvotteluille @{ui}

Commodore sai lisää aikaa kauppojensa sopimiseen Bahamalaisen tuomioistuimen
siirrettyä neuvottelujen aikarajaa, se on nyt 24.  kesäkuuta.  Virallista
tiedoitusta neuvottelukumppaneista ei ole tehty.  [Lähde:  Internet]


@{i}Dave Haynie siirtyi Scalalle @{ui}

Commodorella pitkään uusien AAA-piiristen Amigoiden parissakin työskennellyt
Dave Haynie erosi (kenties erotettiin?) Commodoren taloudellisen tilanteen
pakottamana ja työskentelee nykyisin Scalalla.  CATS ja West Chester ovat
toiminnassa, joten kehitys jatkuu.  [Lähde:  Internet]


@{i}68060-kiihdytinkortteja Amigalle @{ui}

Advanced Systems & Software on kehittämässä Amiga 4000:lle Cyberstormiksi
ristittyä 68060-kiihdytinkorttia.  Kortilta löytyy 50 MHz Motorola 68060,
tilaa 128 megalle muistia ja paikka SCSI-moduulille josta löytyy myös
Ethernet.

Advanced Systems & Software
1329 Skiles St.
Dallas, Texas 75204
USA

Puhelin: 990-1-214-821-7776 
 
Utilities Unlimited on myös kehittämässä 68060-kiihdytintään ja Jim Drew
herätti keskustelua ilmoittaessaan sen olevan Zorro III -, eikä CPU-kortti,
ja että koneessa voi olla jopa neljä 68060-korttia samaanaikaan kussakin
enintään neljä prosessoria.  Tämäkö vihdoinkin ratkaisu paljon prosessori-
aikaa syövien ohjelmien moniajoon, jokaiselle oma prosessori?  Jim Drew
yleensä tietää mistä puhuu (paitsi julkaisuajankohdista keskusteltaessa)
joten saapa nähdä miten 16 68060-prosessoria hyrrää samassa Amigassa ja
kuinka pian...  [Lähde:  Internet, Amiga World]


@{i}PC EMPLANT viivästyy jälleen @{ui}

EMPLANT:in PC-emulaatio viivästyy jälleen.  Jim Drew ilmoitti vihdoinkin
jonkin aikaa sitten suunnitelluksi julkaisupäiväksi kesäkuun ensimmäisen,
mutta Utilities Unlimited epäonnistui jälleen tavoitteessaan, PC EMPLANT:ia
ei ole vieläkään julkaistu.  Ongelman ilmoitettiin liittyvän 486-prosessorin
MMU:n emulointiin.  [Lähde:  Internet]


@{i}CD32 Connection Kit yhdistää Amigan ja CD32:en @{ui}

CD1200 näki vihdoinkin päivänvalon CEbit'94 messuilla Hannoverissa, (ks.
SAKU #6, AG-SAKU #4) mutta varsin moni omistaa jo Amigansa lisäksi CD32:en.
Nyt heillä on mahdollisuus siirtää tiedostoja CD-levyltä Amigaansa kaapelin
avulla, jonka toinen pää liitetään CD32:en näppäimistöliittimeen ja toinen
Amigan sarjaporttiin.  Siirtonopeudet eivät päätä huimaa, (150 kiloa RAM-
levylle 16 sekunnissa) mutta laite toimii.  [Lähde:  Amiga Format]
@endnode
@node AMIGA_NÄKEMYKSET "Mielipide: Kuinka voit, Amiga?"

                      @{b} Mielipide: Kuinka voit, Amiga? 
                       ------------------------------ @{ub}

Amiga oli vuonna 1985 jotain aivan uskomatonta.  Se tarjosi grafiikan
jollaista ei siihen asti kotikoneissa oltu nähty, äänet jotka ovat vielä
tänäänkin kilpailukykyiset ja moniajavan ikkunoidun käyttöjärjestelmän.
Vuodet kuluivat ja yhä enemmän Amigoita myytiin, mutta Commodore tuntui
julkaisevan vain pieniä parannuksia laitteeseensa haluttomana esitellä
mitään joka veisi pohjan alta jo entuudestaan suosituilta malleilta.

Tässä tehtiin paha virhe.  PC:t alkoivat hiljalleen nakertamaan Amigan
suuria markkinoita peli- ja kotikoneenakin.  AGA tuli ainakin vuoden liian
myöhään, kiitos tilanteesta aivan ulkona olleen Commodoren johtoportaan.

Amiga tarjoaa edelleen kevyimmän ja toimivimman kotikoneiden moniajavan
käyttöjärjestelmän, hyvän laajennettavuuden ilman keskeytysten kanssa
säheltämistä ja upeat perusominaisuudet.  PC:t ovat kuitenkin yleisten
laajennuskorttiensa avulla nousseet Amigan grafiikan ja äänien ohitse,
eivätkä vastaavat laajennukset ole yleistyneet Amigalla pienemmän
käyttäjäkunnan vuoksi. 

AAA-piiristö ja seuraavan sukupolven Amigat kenties pystyvät palauttamaan
osan menneisyyden menestyksestä, mutta valitettavasti PC-yhteensopivien
valta-asemaa lienee aivan mahdoton horjuttaa niitä paremmillakin koneilla.
Konsolirintamalla CD32 on jyllännyt vakuuttavaa tahtia, mutta kuinka saada
ihmiset ymmärtämään että Amiga on niin paljon muutakin kuin pelikone?

Toivottavasti Commodore ei toistamiseen pilaa Amigan mahdollisuuksia vaan
pystyy jatkossakin tarjoamaan vaihtoehdon niille, jotka eivät aina usko
enemmistön mielipiteeseen vaan tekevät itse oman valintansa.

@{i}Janne Siren @{ui}

                                   - - -

80-luvun puolivälissä elettiin kotitietokoneiden kulta-aikaa.  Nykyajan
hirmuinen peikko, PC-standardi oli kotirintamalla vielä surkeassa asemassa,
C-64 oli kruunaamaton kuningas ja MSX-koneetkin olivat vielä kovasti kiinni
markkinoiden syrjässä.

Commodore oli kuitenkin sitä mieltä, että jotain on tehtävä.  Johdossa
olevat kovat jätkät ymmärsivät, että vaikka kuusnepuli vielä myikin hyvin,
aika ajaisi siitä kuitenkin ennen pitkää ohi.  Niinpä alettiin rakentamaan
uutta tasavallan tietokonetta.

Tuloksena syntyi Amiga.  Ensin tuli A1000, joka oli vielä melkoisen raakile,
ikään kuin koekappale.  Nopeassa tahdissa tuli markkinoille A500 -
varsinainen kuusnelosen korvike - sekä A2000, jolla oli tarkoitus vedota
tosikäyttäjien sydämiin.  Tuote oli onnistunut, se oli tekniikassa valo-
vuosia kilpailijoitaan edellä ja vakuutti jokaisen erinomaisilla
ominaisuuksillaan.

Tuli vuosi 1991.  Amiga myi edelleen kohtalaisesti, mutta jotain pientä
piristystä tarvittiin, olihan kone ollut täysin muuttumaton jo nelisen
vuotta.  Niinpä Commodore pisti nerokkaat insinöörinsä töihin, ja niin
markkinoille tuli A3000, malliston lippulaiva, joka sisälsi uudet ja hienot
ECS-grafiikkapiirit.  Totta puhuen ne eivät olleet ollenkaan niin hienot,
mutta niistä jaksettiin silti suitsuttaa.  Markkinoille tuotiin myös A500+,
joka oli vain uudistettu malli A500:sta, ECS-piireillä ja uudella
käyttöjärjestelmäversiolla varustettuna.  Pian A500+ vedettiin tuotannosta
ja tilalle tuotiin A600, uuden sukupolven alkunuotti.  Se oli kompaktin
kokoinen ja ominaisuuksiltaan lähes täydelleen vastaava A500+:n kanssa.
Huomattavana parannuksena siihen sisällytettiin jo valmiiksi ATID-
kovalevyohjain, ikävä kyllä pienuus meni käytännöllisyyden edelle ja
kotelosta tehtiin niin ahdas että sinne sopii vain 2.5" kolossaalisen
hintaiset kovalevyt.

Koitti vuosi 1992.  Amigan tähti oli jo pitkään ollut hiipumassa, kun
markkinoita oli vauhdilla alkanut valtaamaan tuo aikaisemminkin mainittu
hirviö.  PC tuli ja kovaa, peliominaisuuksissa - joita kotikäytössä lähinnä
tarvittiin - se kiri Amigan rinnalle ja ohi.  Commodore oli kokonaan
unohtanut mainonnan, he eivät ilmeisesti ymmärtäneet, että pelkillä
ominaisuuksilla ei konetta myydä.  Nyt herättiin, ja hätäisesti koottiin
kasaan AGA-piiristö ja kaksi siihen pohjautuvaa konetta, A4000 ja A1200.
Amiga-harrastajat olivat luonnollisesti innoissaan, tarkoituksenahan oli
nostaa Amiga jälleen kehityksen kärkeen.  Hetken huuman jälkeen kuitenkin
havaittiin, että ainakaan näillä eväillä se ei tulisi onnistumaan.  AGA
olikin vain uudelleenlämmitetty ECS, eli käytännössä OCS jota oli vain
pikaisesti hiukan parannettu, ikään kuin silmänlumeeksi.  Olihan se toki
huomattava parannus entiseen, mutta ei maailmaa mullistavaa.  Ääniä ei edes
vaivauduttu uudistamaan, tosin vanhojenkin piiristöjen äänet ovat varsin
kohtalaisia.  A1200 oli selkeästi suunnattu pikkuväelle, entisille A500:n
omistajille ja uusille ostajille, jotka tahtoivat lähinnä pelata.  Kone
hinnoiteltiin kohtalaisen järkevästi, mutta siinä oli sama ongelma kuin
A600:ssa:  koneeseen sopi kivuttomasti vain 2.5" kovalevy.  Toki hiukan
kustomoimalla sinne sopivat 3.5" levytkin, mutta harva peli-intoilija
uskaltaa alkaa sahailemaan konettaan.  A4000 oli iso jyrä.  Sen oli
tarkoitus iskeytyä sinne mihin A2000:n aikanaan, eli yritysmarkkinoille.
Varmuuden vuoksi siitä valmistettiin myös kevyemmällä 68EC030-prosessorilla
varustettu malli, ikään kuin kotimarkkinoiden tehokkaammaksi koneeksi.
Homma kuitenkin pissi hiukan, sillä epähuomiossa A4000:n emolevy unohdettiin
suunnitella tarpeita vastaavaksi, ja sen seurauksena muuten varsin tehokkaan
68040-prosessorin voimavaroja onnistuttiin kahlitsemaan kätevästi 68030:lle
suunnitellulla laudalla.  Hinnoittelu suoritettiin niin järjettömästi, että
tehoa tarvitseva siirtyi sangen nopeasti PC-puolelle jos ei ollut
vankkumaton Amiga-fanaatikko.  Jonkin ajan kuluttua mukaan sotkettiin myös
CD32, CD-pelikonsoli joka pohjautui A1200:n tekniikkaan lähes täydelleen,
lisäten systeemiin kuitenkin pelien grafiikkaa sangen runsaasti nopeuttavan
Akiko-piirin.  Tämän markkinointi onnistuikin kohtalaisesti Commodoren
suurilla alueilla, Keski- ja Länsi-Euroopassa, Suomessa se ei ehtinyt oikein
jalansijaa saamaan, eihän tänne Pohjolan perukoille niin suosittuja koneita
saatu.  Ilmeisesti siinäkin hinnoittelu kuitenkin oli tehty väärin, tällä
kertaa päin vastoin kuin A4000:n kohdalla, sillä suurista myyntiluvuista
huolimatta Commodore teki tappiota.

Niin tultiin vuoteen 1994, Commodoren uljauden viimeisiin päiviin.  Jo kauan
oltiin tiedetty että Commodorella menee huonosti, mutta CD32:n ja muidenkin
AGA-koneiden kohtalaiset myyntiluvut antoivat toivoa valoisammasta
tulevaisuudessa.  Huhtikuun lopussa kuitenkin Amiga- maailmaa järkytti
uutinen, jossa kerrottiin Commodoren menneen konkurssiin.  Noh, tilanne ei
ollut aivan näin paha, sillä loppujen lopuksi selvitystilaan joutuivat vain
Commodore International ja muutama tytäryhtiö.  Seurauksena oli kuitenkin
tuotannon keskeyttäminen, eikä se ilmeisesti vielä kirjoitushetkelläkään ole
käynnissä.  Lisäksi näiden yhtiöiden kaatumisen seurauksena olisi lähes
varmasti koko konsernin kaatuminen, ja ehkä Amigan siinä mukana.

Mitä seuraavaksi?  On huhuttu Samsungista ostamassa Commodorea, mikä saattaa
olla hyvinkin mahdollista.  Mutta pelastaako se Amigan tulevaisuuden?
Tuskin.  On totta, että Samsungia ei liiemmin ole näykynyt tietokonemark-
kinoilla; se tekee komponentteja muttei varsinaisia koneita.  Näin ollen
Amiga olisi sille uusi aluevaltaus, koko kansan kotitietokone.  Samsung
voisi pumpata rahaa Commodoreen ja mainostaa mvaltavilla resursseillaan
konetta.

Tämän turvin Amiga voisi elää jonkin aikaa.  Ehkä sen myynti kääntyisi jopa
nousuun.  Mutta tosiasia kuitenkin on, että pidemmän päälle yksittäinen
standardi ei oikein enää pärjää.  Kun Amiga tuli markkinoille, olivat ne
pullollaan erilaisia yhden koneen standardeja.  Nykyään markkinoilla on
käytännössä vain valtavirran PC, Mac ja Amiga, sekä Iso-Britannian
markkinoilla jos jonkinlaista hämäräperäistä merkinpuolikasta.

Viime vuonna Apple oli maailman suurin tietokonevalmistaja myyntiluvuissa
mitattuna.  Sen muutama miljoona konetta on kunnioitettava saavutus, ei
siinä mitään.  Se ei kuitenkaan riitä, kun vastassa on satojen valmistajien
standardi, jonka suurin valmistaja IBM myi viime vuonna yksin lähes saman
verran.  Mitä mahdollisuuksia tässä on enää pienellä Amigalla, joka myi vain
viidesosan Applen luvuista?  Apple on jo ottanut omalla alueellaan askeleen
kohti PC-yhteensopivia:  se julkaisi PowerMac-mallistonsa, joka on ainakin
jossain määrin PC-yhteensopiva, ehkä hiukan kankeasti mutta se on alku.
Tämän yhteensopivuuden turvin se toisaalta saa lisää ostajia, koska samoja
koneita voidaan nyt pyörittää sekä PC:issä että Maceissa.  Toisaalta se
mielestäni osaltaan vähentää pelkästään Macille tehtyjä ohjelmia:  mitä
järkeä ohjelmatalojen olisi valmistaa pelkästään yhdelle konemerkille
tarkoitettuja ohjelmia, kun se on yhteensopiva PC:n kanssa ja PC:itä on
paljon enemmän?  On ilmiselvää että suuremmat markkinat houkuttelevat.
Tähän mennessä Mac on pärjännyt erinomaisilla ohjelmillaan, mutta jos ne
siirtyvät myös PC:lle, niin Macista tulee pikkuhiljaa ensin hiukan
erikoislaatuinen PC-yhteensopiva, sitten aivan tavallinen riviklooni.

Minkä polun Amigan valmistaja valitsee?  Pidemmän päälle tulevaisuus omana
standardina on synkkä, enkä näe sillä suunnalla kuin hiljaisen hiipumisen ja
lopulta koneen valmistuksen lopettamisen.  Saattaa olla, että lähdetään
kulkemaan samaa tietä kuin Apple.  Amigasta on oletettavasti tulossa
RISC-versio, ja huhut (huom!) kertovat, että siihen tulisi käyttöjärjestel-
mävaihtoehdoksi Windows NT, jolla siis kyettäisiin käyttämään PC:n ohjelmia.
Emulaatioitahan luonnollisesti on jo, mutta vielä ne eivät ole tulleet itse
koneen mukana.  Jos Amiga ottaa tämän suunnan, luulen että sille käy samoin
kuin tuossa Mac-veikkauksessani, eli se sulautuu hitaasti mutta varmasti
PC-yhteensopivien harmaaseen massaan.

Koneena Amiga on kulkenut pitkän taipaleen.  Kun se ilmestyi, se oli
teknologian huippua, ja ylivertainen pelikone.  Sitten Commodore unohti
mainonnan ja myynti alkoi laskea.  Osaltaan myyntiä laski myös runsas
piratismi, joka laski rankasti pelien määrää, ja pelithän ovat kaikesta
huolimatta Amigalle elinehto.  Nyt Amiga on jälleen yhdessä risteyksessä.
Kumman tien se valitsee?  Kokeeko se hitaan ja kiduttavan kuoleman
kolossaalisen kilpailijansa kupeessa, vai toteuttaako se vanhaa sanontaa:
"If you can't beat them, join them." Vain Luoja tietää, jos sekään.

@{i}Sami Sundell @{ui}

                                   - - -

Uutinen Commodoren konkurssista (no okei, selvitystilasta, sama asia) oli
lievä järkytys minulle.  Ensimmäistä kertaa kuullessani siitä, otin sen
pelkkänä hölmönä juoruna, joita kuulee aina joka toinen viikko.  Varsin
nopeasti minut kuitenkin vakuutettiin uutisen todenperäisyydestä.  Paniikki.
Vuosi sitten ostamani uusi Amiga olisi ehkä kohta romu-rautaa, ja hetken
päästä kaupoista ei löytäisi Amigan Amigaa, kaikki myytäisiin nopeasti pois
murskaavin loppuunmyyntihinnoin.  oli valtaisa.  PC-ystäväni tietysti
riemuitsivat.  Parin viikon päästä alkoi yllättäen tulla huhuja Samsungin ja
Commodoren yhteisistä bisneksistä.  Nyt on ainakin jotain toivoa, sillä
ostaja ei tule olemaan mikään tiskikoneita tai löylykiukaita valmistava
paskahuusi Venäjällä vaan mitä todennäköisimmin yksi Aasian isoimmista
firmoista.

Näin tarkemmin ajateltuna Commodoren konkurssi oli hyvä asia.  Firmaa ei
yksinkertaisesti voi johtaa huonommin kuin miten Commodoren pomot sen
tekivät, joten Amigalle tapahtunee ainakin jotain positiivista.  Uskoisin
myös, että uusien piiristöjen kehittely, etukädessä AAA:n, kehittely
nopeutuu, sillä todennäiköinen ostaja, Samsung on rikas firma ja sillä on
mammonaa - miehistöä ei tarvitse heittää lomalle ainakaan varojen puutteen
vuoksi.

Commodoren suurin ongelma oli kuulemma koneiden tuottaminen, niitä kun ei
kyetty tuottamaan tarpeeksi nopeaan tahtiin.  Tähänkin luulisi tulevan
korjauksen Samsungilta.  Itseasiassa siihen pitää tulla korjaus!  On se nyt
kumma, jos koneille on paljon kysyntää, niin niitä ei ole sitten saatavilla.
Tuon luulisi olevan viimeinen ongelma bisneksessä.  Yleensä tuskastellaan
sillä, että tavaraa on liikaa varastossa, mutta ei, Commodorellahan on
kaikki aina niin ainutlaatuista.  Noh, eiköhän Samsung osaa hommansa ja
nostaa Amigan taas jaloilleen.

Entäs jos Amiga ei tulekaan enää takaisin markkinoille missään muodossa?
Itse ainakin aion käyttää nykyistä Amigaani niin kauan kuin se on
käytettävässä kunnossa, luovun siitä sitten kun käyttö on tuskaa.  Päätän
tietokone harrasteeni sitten siihen.  PC tai Mac-rintamalle en aio astua.
Ehkäpä joskus ostan uuden koneen, jos ja kun markkinoille tulee uusi
standardi, joka on asiallinen ja mukava käyttää.  Kyllähän harrastuksia on
muitakin kuin tietokoneilu, joten ei tässä niin hengestä ja elämästä ole
kyse.  Tietokoneen vieressä aikaani kuluu kuitenkin varsin paljon, joten
aivan hevillä en tästä sporttisesta harrasteestani luovu.

Lopuksi toivoisin vielä Amigalle pitkää ikää ja hyvää tulevaisuutta.  En
itse ainakaan loppujen lopuksi jaksa uskoa, että tämä on Amigan loppu, se on
selvinnyt jos jonkinlaisista ongelmista, tämä on oleva vain yksi niistä.

@{i}Mikko Virtanen @{ui}
@endnode
@node AMIGA_KESKUSTELU "Keskustelua Amigan tulevaisuudesta"

                    @{b} Keskustelua Amigan tulevaisuudesta 
                     ---------------------------------- @{ub}

 Tomi Jaskari, Kimmo Mustonen, Janne Siren, Sami Sundell ja Mikko Virtanen

                   Editointi: Sami Sundell ja Janne Siren

                          Järjestelyt: Janne Siren

Amigan asema on jo pitkään horjunut, mutta erityisesti Commodoren väistämät-
tömältä tuntuva myynti ja emoyhtiön ajautuminen konkurssiin ovat herättäneet
paljon  keskustelua.   Päätimme  lisätä oman kortemme kekoon ja kokoonnuimme
viiden hengen ryhmänä pohdiskelemaan tilannetta Amiga Users' Fantasy -purkin
välityksellä.  Erinäiset häiriöt, sekoilut ja myöhäinen ajankohta raastoivat
keskustelun monipuolisuutta, mutta useita varsin mielenkiintoisiakin puheen-
vuoroja jaettiin nykyisten ja entisten Amigistien kesken.

@{i}Janne: @{ui}Commodoren myynti tai myymättä jättäminen voi merkitä joko ruusuisem-
       paa tulevaisuutta Amigalle tai koko tuotesarjan lakkauttamista.  Mil-
       laiset  mahdollisuudet  mielestänne on 'teollisuusstandardista' poik-
       keavalla  mikrolla nykypäivänä, ja mitä sen tulevaisuuden eteen voisi
       tehdä?

@{i}Sami: @{ui} Noh,  olen  eri  lähteissä jo aikaisemmin tuonut ilmi kantani.  Amiga
       saattaa uuden valmistajan myötä nousta ehkä varsin suosituksikin mik-
       roksi, mutta PC-yhteensopimattomalla koneella ei kotikonemarkkinoilla
       ole pitkällä tähtäimellä tilaa.

@{i}Kimmo: @{ui}Joo,  toivon  tietysti  koneen kehityksen jatkumista, mutta PC tuntuu
       olevan todella vahvoilla.  Toivottavasti joiltakin löytyy kiinnostus-
       ta  koneen  kehittämiseksi eteenpäin.  Mutta vaikka koko homma lopah-
       taisi  tähän paikkaan, niin kone ei suinkaan kuole.  Sen todistaa mm.
       C64, joka ei ole vieläkään kuollut.

@{i}Tomi: @{ui} Amigan paras puoli on sen kekseliäät ja viitseliäät käyttäjät.  Teol-
       lisuusstandardeja  on  lukuisia, mutta innovaatiot eivät nouse sieltä
       vaan Amigalla voi olla hyvinkin ruusuinen tulevaisuus.

@{i}Sami: @{ui} Sanoit, että yksittäisten valmistajien koneissa syntyvät innovaatiot.
       Ehkä  se on totta, mutta ne innovaatiot siirtyvät melko nopeasti myös
       PC-puolella  (noh,  nopeasti ja nopeasti).  Ja joku ne aina kuitenkin
       keksii, on sitten yksittäisstandardeja tai ei.

@{i}Janne: @{ui}Amiga  on monessa suhteessa ainutlaatuinen kone, joka varmasti jatkaa
       eloaan vielä pitkään sen valmituksenkin loppumisen jälkeen, mutta jos
       valmistus  loppuu on toiveet paremmasta tulevaisuudesta silti heitet-
       tävä pois...  Mikäli uusi omistaja onnistuu jatkamaan kehitystä, niin
       tilanne  voikin  olla aivan toinen.  Amigalla on kuuliainen käyttäjä-
       kuntansa  ja  hyvällä  markkinoinnilla se voisi haukata takaisin osan
       siitä menneestä menestyksestään kotimikrona.

@{i}Kimmo: @{ui}Onko järkevää alkaa spekuloimaan sillä, tuleeko Amigan valmistus jat-
       kumaan  vaiko ei?  Jos jollain on tästä asiasta tietoa, niin se voisi
       kiinnostaa lukijoita.

@{i}Mikko: @{ui}Itse näen asian niin, että Amiga on nyt siellä jossain meren pohjassa
       ja  ainoa  suunta  sieltä on ylöspäin.  Eli jos Amigalle jotain vielä
       tapahtuu, on se positiivista.

@{i}Tomi: @{ui} Minun  mielestäni olemme lähestymässä PC-arkkitehtuurin murroskohtaa;
       toisaalta  ovat tulossa digitaaliset assistentit, joihin voi lähettää
       viestejä.  Toisaalla on UNIX ja kolmannella taholla Microsoft Window-
       sseineen, jolle edes Pentiumin teho ei tunnu riittävän...

@{i}Sami: @{ui} Microsoft  on  vihattu ohjelmatalo, mutta kummasti sen tuotteet silti
       ovat PC-maailmassa yleisimipiä.  Ne vaativat paljon tehoa, mutta ovat
       ihmisille  tutuimpia  ja  siten turvallisimpia.  UNIXia ei mielestäni
       pidä  sekoittaa  mukaan  puhuttessa PC:istä, sitähän voi käyttää joka
       koneessa.   Se saattaisi olla yksi vaihtoehto Amigan henkiinjäämisel-
       le:  edullinen ja tehokas UNIX-kone.

@{i}Janne: @{ui}Amigallekkin  löytyy  muutamia  UNIX-virityksiä.  Ne eivät kuitenkaan
       tunnu  levinneen juuri minnekään, eikä niiden toimivuudesta voi mennä
       takuuseen.  Commodoren AMIX lopetettiin jo aikoja sitten eikä BSD- ja
       Linux-portit  ilmeisesti ole vielä aivan valmiit.  Kuinka sopiva UNIX
       myöskään on yhdenkäyttäjän kotikoneeseen on toinen seikka.  Hieno mo-
       niajava  käyttöjärjestelmä kun Amigasta löytyy jo muutenkin, eikä oh-
       jelmien porttaus sille ole mitenkään ylivoimainen tehtävä.

@{i}Sami: @{ui} Totta toinen puoli.  Linuxista ei kannata Amigan puolella puhua, joi-
       denkin kommenttien mukaan ei kaikissa tapauksissa PC-puolellakaan 8).
       NetBSD  ilmeisesti  toimii kohtalaisen hyvin?  Joka tapauksessa, mie-
       lessäni oli lähinnä se, että valmistaja (Commodore, Samsung, mikälie)
       pistäisi  pakettiin  oman systeeminsä valmiiksi käyttöjärjestelmäksi.
       Saahan  niitä  aina  kehiteltyä uusia, ei kai AMIX ainoa mahdollisuus
       ollut...   Käyttöjärjestelmä on tosiaan nytkin hyvä, mutta se on ehkä
       vähän  outo  joillekin.   Jotkut tarvitsevat UNIXia, toiset diggaavat
       MS-DOSia, AmigaOS ei ole kumpaakaan.

@{i}Tomi: @{ui} Yhdyn  Samin linjoihin.  Tärkeintä olisi tarjota toimiva kokonaisuus,
       jossa  Amigan monipuolisuutta hyväksikäyttäen luotaisiin mahdollisim-
       man  halpa  laite,  jolla  Internetin hypertekstipalvelijoihin, World
       Wide Webbiin ja Gopheriin saisi yhteyden.

@{i}Mikko: @{ui}Jos  UNIX  heitetään Amigaan vakiokäyttöjärjestelmäksi, niin Amiga ei
       ainakaan tule menestymään!  Ei UNIX ole tarkoitettu massoille, lähin-
       nä  ammattilaisille.   Itse, näin peruskäyttäjänä, sanoisin UNIXista,
       että  en henk. koht. ainakaan haluaisi sitä missään nimessä Amigaani.
       Minun kokemukseni siitä on, että se on sekava, lähinnä ammattilaisil-
       le  tarkoitettu käyttöjärjestelmä, josta normaali pulliainen ei kovin
       helposti itselleen mukavaa käyttöympäristöä saa.

@{i}Janne: @{ui}Amigan  UNIXin leviämisen  pahin este on halvemmista malleista uupuva
       MMU.   PC:llä tuo laite on tavallinen osa uusia prosessoreita ja hal-
       vemmat  mallit  markkinoidaan ilman vähemmän tärkeää matikkalutikkaa.
       Kaikista uusista Amigoista tulisi löytyä MMU vakiona.

@{i}Sami: @{ui} MMU:n  puute  pikkumalleissa  toisaalta rajoittaa UNIXin käyttöä van-
       hoissa  koneissa,  mutta kun puhutaan tulevaisuudesta, niin tarkoitin
       lähinnä  tulevia malleja.  Joissa taas luultavasti tulee olemaan MMU,
       koska uusien koneidenhan on suunniteltu olevan lähinnä 68040-, 68060-
       ja RISC-pohjaisia.

@{i}Janne: @{ui}UNIX  sortuu kotimikron käyttöjärjestelmänä sen ylitsepursuavasta mo-
       nipuolisuudesta  seuraavaan monimutkaisuuteen.  Lähtisin ennemmin ke-
       hittelemään  AmigaOS:ää  lisäämällä  mm.  muistinsuojauksen ja virtu-
       aalimuistin koneeseen vakioina.  Se ei tosin ole ratkaisu Amigan ase-
       man  parantamiseen,  mutta saisi ainakin jo olemassa olevan käyttäjä-
       kunnan iloiseksi.

@{i}Sami: @{ui} UNIXiinkin  on saatavilla kohtuullisen yksinkertaisia graafisia käyt-
       töliittymiä,  joilla  sen  voisi  ehkä muuttaa vaikka lasten leluksi,
       ongelmaksi tosin jäisi kuitenkin UNIX-ohjelmien kääntöpakko.

@{i}Kimmo: @{ui}Jos muistinsuojaus hidastaa konetta pahasti, niin se on vähän huonom-
       pi  juttu.   Uusien muistialuetietojen lataaminen MMU:lle aina taskin
       vaihdon  yhteydessä  pitäisi  saada  tehtyä jotenkin nopeammin, ennen
       kuin  muistinsuojaus  toimisi  jouhevasti.  Mutta tähän toivottavasti
       voidaan  keksiä ratkaisu.  Amigassahan on tunnetusti apuprosesoreita.
       Pelkästään  MMU:n ohjailemiseen voisi tarvittaessa tehdä oman apupro-
       sessorin  (hommasta  voi tulla vähän hintava, eivät nuo custom-piirit
       suinkaan ilmaisia ole [SS]).

@{i}Tomi: @{ui} Kuten  aikaisemmin esitin, NMT- ja GSM-tekniikka on esimakua käsitie-
       tureiden  esiinmarssille.   Katsoisin  Amigan  tulevaisuuden lepäävän
       pitkälti interaktiivisen videon ja romppujen suunnalla -  Amigan aika
       yleiskoneena on päättymässä.

@{i}Sami: @{ui} Totta, niin totta.  Amigalla ei ole enää mitään tarjottavaa kotikäyt-
       täjälle.   Ilmestyessään se oli hieno kone, kokonaan toiselta planee-
       talta  muihin  sen  aikaisiin koneisiin verrattuna.  Sitten Commodore
       alkoi säätämään, ja seurauksena Amiga on jäänyt polkemaan paikalleen,
       kun taas PC on kirinyt kovaa vauhtia ja mennyt jopa ohi.  Amigassa ei
       ole  enää  ylivoimaisia  grafiikkaominaisuuksia, eikä myöskään ääniä.
       Sen  ainoa  mahdollisuus on joko erikoistua johonkin todelliseen työ-
       hön  -  videoalallahan  se  on jo hyvässä asemassa, sieltä voitaisiin
       aloittaa  -  tai  sitten  lopettaa kokonaan tietokoneiden tuotanto ja
       keskittyä väsäämään Amiga-konsoleja.

@{i}Janne: @{ui}Entäs  Windows NT?  Pilaisiko se vain Amigan käyttöympäristön ja oma-
       peräisyyden  vai olisiko se ratkaisu RISC-Amigoiden kirkkaammalle tu-
       levaisuudelle?   Mikä  Amigasta  tekisi  enään Amigan, jos se pyörisi
       Microsoft Windows NT:llä?

@{i}Sami: @{ui} Windows  NT  on paljastunut melko heikoksi viritykseksi, ei siitä ole
       kunnon koneisiin 8) Jos Amiga alkaa käyttämään tuollaista, niin se ei
       enää  ole  Amiga,  koska silloin se olisi menettänyt sen viimeisenkin
       vetonaulansa, hyvän käyttöjärjestelmän.

@{i}Kimmo: @{ui}Ohjelmoijan  näkökulmasta katsoen Amigan käyttöjärjestelmä on mainio.
       Valmiita  kirjastorutiineita  on  ROM:ssa  runsaasti.  Moniajo toimii
       ilman,  että  ohjelmoijan  tarvitsee  kikkailla  mitään.  Tällaisella
       järjestelmällä  on  tulevaisuutta.   Toki  huonojakin  puolia löytyy.
       32-bittinen  muistinosoitus rajoittaa maksimimuistin määrän 4 gigata-
       vuun.  Tämä ei ole vielä ajankohtainen, mutta entäs 10 vuoden päästä?
       Tämä  sama  rajoitus  koskee  paljon muitakin asioita.  Vielä muistia
       aikaisemmin  tulevat  isot kiintolevyt.  Levyltä luettaessa luettavan
       tiedon paikka ilmaistaan 32-bittisellä luvulla, joten yli 4 gigatavun
       kiintolevyn käyttäminen tuottaa taatusti ongelmia.  Nytkin on jo ole-
       massa  näin suuria levyjä, mutta en osaa sanoa, miten hyvin (tai huo-
       nosti)  niitä pystytään käyttämään Amigassa.  Tulevaisuudessa Amigas-
       sakin on ilkeitä rajoituksia.  Muuttuuko "640 kB should be enough for
       everyone" muotoon "4 GB should...", sen aika näyttää.

@{i}Sami: @{ui} Niinpä.  Tuo 4GB on tosiaan jo ongelma, ei tällä hetkellä vielä, kos-
       ka noita ei kotikäytössä tarvita, mutta tulevaisuudessa kyllä.  Minun
       tietojeni  mukaan Suomessakin on jo (ainakin) yksi HP:n 9GB kovalevy,
       miten sellainen suhtautuu Amigaan liitettäessa?  Veikkaisin sen pilk-
       koutuvan useaan laitteeseen mutta SCSI-standardissakin on laitemäärän
       rajoituksensa...  Nojoo.

@{i}Janne: @{ui}Eikö  kohtuullisen  hyvät  äänet  ja grafiikat riitä kotikoneelle kun
       kaiken päällä leijuu erinomainen käyttöjärjestelmä?  AAA voi hyvinkin
       tarjota  grafiikkaominaisuudet ja nopeutta joilla toteuttaa DOOM, uu-
       det  äänipiirit  ovat varmasti hyvät ja käyttöjärjestelmä entistä pa-
       rempi.   Kyllä  näillä  eväillä voidaan vielä kotikoneiden sarallakin
       rynnistää.   Mutta  se suuri mutta onkin, saadaanko AAA-piirisiä Ami-
       goita koskaan julkaistua.

@{i}Sami: @{ui} En  usko,  tuollaisen  rynnistyksen  olevan mahdollista, ei enää.  Se
       olisi ollut mahdollinen, jos tässä tilanteessa oltaisiin oltu nelisen
       vuotta  sitten.  Tällä hetkellä Commodore on onnistunut tuhoamaan te-
       hokkaasti  mainostamatta  jättämisellään  Amigan mahdollisuudet lähes
       joka  puolella muualla paitsi Keski-Euroopassa ja Englannissa (siellä
       taas  pärjäävät  kaikki  ihmemikrot 8).  Nyt muualla maailmassa PC on
       päässyt jo liian voimakkaasti niskan päälle kotikäytössäkin.  Jos ko-
       netta  tahtoo kotiin niin muista kuin PC:stä on käytännössä turha pu-
       hua.   Eihän  kukaan tarvitse hienoa käyttöjärjestelmää jos sen ainoa
       tarkoitus  on  pelien  lataaminen...  Nojuu, käytetäänhän kotikoneita
       muuhunkin,  mutta  ohjelmat tekevät koneen, ja niitä Amigalle ei ole.
       Tai on, mutta tullaan taas yhteensopivuusongelmaan:  Kun ne eivät ole
       yhteensopivia  PC:n vastaavien kanssa, niin kuskaa siinä sitten töitä
       kotiin ja takaisin työpaikalle...

@{i}Janne: @{ui}Rynnistäminen oli kenties turhan vahva sana, mutta en usko Commodoren
       aivan kokonaan menettäneen mahdollisuuksiaan.  Tehokas mainoskampanja
       ja  ennen  kaikkea toimivat laitteistojen toimitukset ja uudet mallit
       voisivat vielä pelastaa uuden rahoittajan myötä tilanteen.  PC:n yli-
       valtaa vastaan on turha lähteä taistelemaan, mutta kyllä Amigalle ko-
       toakin vielä markkinansa löytyvät.

@{i}Sami: @{ui} Tosiaan.   Vaikka  Amigan taakse pykättäisiin kuinka paljon mainosra-
       haa,  niin mitä siinä mainostettaisiin?  "Emme ole DOS-yhteensopivia,
       joten  et  voi kättää meitä jokapäiväisessä työssäsi.  Meidät on tar-
       koitettu  jokakodin  tietokoneiksi,  mutta  käytännössä pelipuolenkin
       hoitavat paremmin todelliset konsolit." Eli toisin sanoen Amigalla ei
       ole sellaista valttia, mikä vetäisi sille kotikäyttäjiä.  Tosin onhan
       Maccikin pärjännyt kohtalaisesti (tuskin Suomessa, mutta muualla maa-
       ilmassa),  mutta  sillähän onkin helppokäyttöisyyden leima.  Amigalla
       on  edelleenkin  gurahtelevan  pelikoneen  maine, jolle TOSIKÄYTTÄJÄT
       naurahtavat halveksuvasti.

@{i}Tomi: @{ui} Pieni välikommentti sallittakoon:  Amigan valtti on ollut tarpeellis-
       ten asioiden kokoaminen yhteen laitteeseen halvalla...

@{i}Tomi: @{ui} Muutama  vuosi sitten maailman ydinfyysikot pyrkivät luomaan yhtenäi-
       sen  menetelmän  eri  muodossa  olevien  tietojen jakamiseen.  Syntyi
       World  Wide  Web  ja siihen liittyvät tietoliikennestandardit.  Tämän
       "maailman  verkon" selaamiseen on nyt saatavilla Yhdysvaltojen super-
       laskennan  keskuksen, NCSA:n kehittämä helppo käyttöliittymä, Mosaic.
       Se antaa esimakua siitä, millainen tulevaisuuden tietoverkko on.  WWW
       on  jo  pitkään  ollut Internetin nopeimmin leviäviä palveluja; tällä
       hetkellä  maailmassa on yli 2000 WWW-palveluosoitetta.  Perinteisesti
       Internetin käyttäjä on tarvinnut reippasti hakkerihenkeä, joka ei ole
       säikähtänyt pitkiä tekstimuotoisa komentorivejä.

@{i}Sami: @{ui} Tomilla  oli  tuossa  WWW-puheessaan piste, sillä unohdin, että tässä
       puhutaan  tulevaisuudesta.   Verkkopäätteenähän nyt toimisi mikä vain
       kone.   Näin ollen ehkä tulevaisuudessa ei ole ohjelmien välisiä for-
       maattieroja, ja kaikki infonvaihto hoidetaan verkon kautta.  Njäh, se
       on  utopiaa,  sen estävät ohjelmavalmistajat.  Aina pitää olla jotain
       hienompaa  kuin  kilpailijalla.  Niitä taas täytyy olla, koska muuten
       seurauksena  on  Microsoftin tyylinen monopoliasema josta ei pidä ku-
       kaan  mutta  jota  on  pakko totella.  Ja toisaalta, koskakohan tämän
       verkon  olisi  todella tarkoitus olla joka kodissa?  Clinton suunnit-
       teli  tiedon  valtatietä kai vuosituhannen loppuun mennessä.  USA:ssa
       voi  tuurilla  onnistua, mutta koko maailmassa tuota on turha odottaa
       edes 20 vuodessa.

@{i}Janne: @{ui}Koneella  joka ei seuraa päävirtaa, tulee olemaan suunnattomia vaike-
       uksia  tulevaisuudessa  ja  nyt,  mutta maailma voi silti muuttua jos
       palaset  loksahtelevat kohdalleen.  PC-arkkitehtuuria ei voi loputto-
       miin  jatkaa vanhan päälle, vaikka kuten juuri rajoituksista puhutta-
       essa  tuli ilmi, on Amigallakin jo taakkansa käyttöjärjestelmän alku-
       vuosilta.   Amigaa  voisi tietenkin markkinoida vain videokäyttöön ja
       ehkä  konsoliksi, mutta näin sen erinomainen käyttöjärjestelmä menisi
       aivan hukkaan...

@{i}Mikko: @{ui}Amigan  voi pelastaa se, että he tekevät samanlaisen mullistavan lai-
       toksen,  kuin  vuonna '85 kun A1000 julkistettiin.  Sitten vielä kun-
       non markkinointi, niin kyllä sillä ainakin muutaman koneen saa myytyä
       ja  voittoakin pitäisi tulla.  Mutta tuskinpa Amigalla on mitään mah-
       dollisuuksia  PC:tä  tiputtaa.   Macin se voisi mielestäni syrjäyttää
       suhteellisen helposti.

@{i}Sami: @{ui} Nojuu.   PC  on tosiaan melkoinen ongelmapakkaus, lähinnä ohjelmiensa
       takia,  ne  kun  vaativat tehoa koko ajan enemmän, mikään ei ole tar-
       peeksi.  Mutta ilmeisesti aikaisemmat HW-yhteensopivuusongelmat alka-
       vat  pikku  hiljaa  jo väistymään, toki niitä on, mutta jonkun sortin
       standardeja  on  sentään saatu jo aikaiseksi.  Ja kuten on niin monta
       kertaa  sanottu,  PC  on maailman yleisin tietokone, sen jalustaltaan
       tiputtaminen  on vaikeaa, ellei jopa mahdotonta.  Kokonaan uuden val-
       tajärjestelmän syntymään en usko, vaan nyky-PC tulee olemaan pohjana.
       Millainen  siitä  sitten tulee, sitä en tiedä.  Aivan varmaa on, että
       prosessoriksi ei tule ainakaan Alpha eikä PPC, ne eivät vaikuta kovin
       vakuuttavilta ainakaan ennen kuin niille aletaan tekemään native-koo-
       dattuja  ohjelma.  Ja mitä enemmän PC:tä tulee, sitä vaikeampaa uuden
       valtastandardin syntyminen tulee olemaan.  Jos tilanne olisi tyhjällä
       taululla,  niin Amiga tulisi tekniikkana takia luultavasti pärjäämään
       paremmin  kuin PC, mutta kun näin ei ole.  PC:itä on paljon, Amigalla
       vain  yksi  -  tällä  hetkellä epävarma - valmistaja, joka ei millään
       pysty  kilpailemaan  tuhansien  valmistajien  kilpailun synnyttämillä
       halpamarkkinoilla.   PC tulee muokkautumaan ehkä Amiga- ja Mac-maise-
       maan suuntaan, mutta tästä peruspohjasta ei päästä mihinkään.  Amiga-
       lla  taas  ei  ole  yksinkertaisesti riittävästi käyttäjiä että siitä
       voisi  tulla valtastandardi, ja kun niitä ei ole, niin niiden lisään-
       tyminenkin  on  hidasta.  Yleensä kun tapana on ostaa se kone mikä on
       naapurin pojullakin.

@{i}Janne: @{ui}Niin.   PC-koneiden hankalat muistijärjestelyt (MS-DOS/Windows), laa-
       jennuksien  väliset  keskeytys-konfliktit  ja  muut  huojuttavat suon
       päälle viriteltyä pohjaa.  Jos nämä ongelmat pystytään yhteensopivas-
       ti ohittamaan, niin PC-koneiden kehitys voi sellaisenaan jatkua vielä
       pitkälle hamaan tulevaisuuteen.  Amigalla olisi paremmat edellytykset
       teknisesti,  mutta valitettavasti yhden vamistajan konemallistolla ei
       ole suuria mahdollisuuksia horjuttaa satojen valmistajien standardia.

@{i}Sami: @{ui} Noita  yhteensopivuusongelmia PC:ssä ei kotikäytössä välttämättä koh-
       data  ikinä,  koska  konetta  ei  tarvitse niin valtavasti laajentaa.
       Yritys-  ja purkkikäytössä ongelmia sen sijaan saattaa tulla.  Kenti-
       es  käy  niin,  että  aletaan  markkinoimaan  rinnakkain kahdenlaisia
       PC:itä;  kotikäyttöön tarkoitettuja nykyisen kaltaisia, ja kalliimpia
       yrityskäyttöön  tarkoitettuja,  joissa  nuo yhteensopivuusongelmat on
       jollain konstila kierretty.  Kenties vuonna 2008 aika alkaa olla kyp-
       sä  sitten sille, että nuo koneet siirtyvät myös kotikäyttöön.  Purk-
       kikäyttöön  ne  tulisivat luonnollisesti jo aikaisemmin, kun koneiden
       tehot  lisääntyisivät  niin, että yhdellä koneella voisi jo pyörittää
       oikein montaa nodea ja tarvittaisiin lisää portteja sun muuta roinaa.
       Ehkäpä  Amiga  voisi  olla  yksi  näistä uuden sukupolven PC:istä, se
       edellyttäisi  tosin  koneiden osittaista uudelleenrakentamista, jotta
       saataisiin  kovopohjainen  yhteensopivuus PC:n kanssa.  Mutta silloin
       Amigalla  olisi  mahdollisuus  jatkaa eloaan, koti- ja yrityskoneena.
       CD32  on kyllä hyvä yritys, mutta se on vähän heikohko suhteessa kil-
       pailijoihin.   Tosin  sillä on vahvempi tuki takana, joten kenties se
       pärjää niin kuin PC:  heikommalla tekniikalla mutta suuremmalla käyt-
       täjäkunnalla  selviytyy  parempiakin vastaan.  Tuo romppu on tulevai-
       suutta,  mutta sillä ei ole mitään tekemistä CD32:n kanssa 8) CD-kon-
       soleita  oli  jo aikaisemmin Mega-CD sekä PC-Enginen CD-versio, tosin
       ne  eivät  ole  pärjänneet (Japania lukuunottamatta) aivan niin hyvin
       kuin  CD32.   CD32 ei ole se lopullinen hitti CD-konsolimarkkinoilla,
       mutta  se toimii hyvänä suunnannäyttäjänä, niin konsoleille kuin Ami-
       galle  itselleenkin.  Vaikka tekniikka on vain kohtuullista, on mark-
       kinointi järjestetty huomattavasti paremmin kuin aiemmilla Commodoren
       yrityksillä.   Kenties  uuden  valmistajan  tullessa kehiin ryhdytään
       mainostamaan entistä voimakkaammin, CD32:n lisäksi myös muita Amigoi-
       ta.   Voi  olla,  että CD32:n orastava menestys on alkusoittoa Amigan
       nousulle.  Aika näyttää.

@{i}Janne: @{ui}Lopuksi  kiitän vielä Amiga Users' Fantasyn ylläpitoa yhteistyöstä ja
       päätän keskustelun erään televisiosarjan sanoja hieman muokaten,

       "Goodnight Amiga, wherever you are..."

NO CARRIER
@endnode
@node MICROCOM "Mikko Virtanen: Microcom DeskPorte ES 28.8 FAST -faksimodeemi"

      @{b} Mikko Virtanen: Microcom DeskPorte ES 28.8 FAST -faksimodeemi 
       ------------------------------------------------------------- @{ub}

@{i}V. Fast Class @{ui}

Microcom oli yksi ensimmäisistä yhtiöistä, joka toi markkinoille nopeaa V.
Fast Class -luokkaa tukevan faxmodeemin.  V.  Fast Class, tai lyhemmin
sanottuna V.FC, kykenee teoriassa siirtämään tietoa jopa 28.800 BPS
nopeudella, joskin tuollaiset nopeudet tarvitsevat varsin häiriöttömät ja
hyvä tasoiset linjat.

Kuten jotkut varmasti ovat oivaltaneet, V.FC ei ole virallinen ITU-T:n
(entinen CCITT) standardi, vaan se on Rockwellin kehittämä ja muutaman
modeemivalmistajan käyttöönottama epästandardi ;-) siksi aikaa kunnes V.34
julkistetaan.  Mm.  Supra, Well ja Zoom, Microcomin lisäksi, tukevat V.FC:tä
uusimmissa modeemeissaan.  V.FC poistunee hiljalleen markkinoilta, kun V.34
alkaa valtaamaan aloja markkinoilla.  Alan valtaus alkanee loppuvuodesta
1994.  V.FC-modeemien tekijät ovat ottaneet tämän huomioon, ja julkaisevat
modeemeihin V.34-päivityksen heti standardin julkaisun jälkeen.  Microcomin
V.34-päivitys maksanee noin 300 markkaa, eikä ole siis ainakaan hinnalla
pilattu.

Kuka sitten tarvitsee 28800 tasoista modeemia?  Eihän sitä kukaan normaali
ihminen TARVITSE, sellainen on kuitenkin saatava, koska hintalappu ja
suorituskyky ovat tasapainossa ja koska vanha V.32bis "alkaa olla jo niin
hidas".  Nyt puhumme siis ns.  juppisyndroomasta.  Megan lastillinen tietoa
siirtyy reilusti alle kymmenen minuutin, messu ilmestyy ruudulle puolessa
silmänräpäyksessä ja niin edelleen, kyllähän se himottaa.

V.FC:n ansiosta tavallisen 68000-Amigan ja keskitasoisen PC:n tehot alkavat
jo loppua kesken, päätelaitenopeuden pitää nimittäin olla mieluiten
vähintään 57600.  Tehonloppuminen näkyy merkkien katoamisena ruudulla ja
toistuvina virheinä tiedonsiirroissa.  Kannattaa siis ennen ostopäätöstä
miettiä ainakin, että pysyykö tietokone yleensäkään modeemin perässä.
Haitaksi ei ole myöskään pohtia, että kannattaako modeemi vaihtaa V.FC:hen,
vaiko odottaa V.34:n julkistamista.  Tokihan V.FC-modeemeihin saa
päivityksiä, mutta originaali on aina originaali.


@{i}Microcom DeskPorte ES 28.8 FAST -faksimodeemi @{ui}

Microcom muistuttaa ulkoisesti ja sisäisesti hyvin paljon ZyXeliä; suurin
piirtein saman kokoisten muovikuorten alta löytyy luvattoman paljon ilma-
varaa.  Modeemit olisi voitu pakata 50% matalempiin kuoriin.  Toivottavasti
valmistajilla oli hyvä syy käyttää isoja kuoria.  Itse en keksi muuta
positiivista niistä, kuin että modeemi ei pääse kuumenemaan nimeksikään.

Kuten ZyXeliä, Microcomiakin voi päivittää.  V.34 päivitys tulee piirillä,
muut päivitykset imuroidaan tukipurkista ja heitetään Flash-ROM:lle.  V.34
päivityksen hinta on kolmisensataa markkaa, varsin edullinen siis.  Esim.
ZyXelin V.34-päivitys maksaa yli tuhat markkaa.

Merkkivaloissa Microcom eroaa ZyXelistä.  ZyXelistä löytyy kymmenen led-
lamppua, Microcomista puolet vähemmän - PWR, DTR, CD, TXD ja RXD.  Kaikki
tärkeimmät siis.  Nopeutta ilmaisevia ledejä jäin kaipaamaan, muuten aivan
riittävän selkeät ledit.  Microcom tekee myös LCD-näytöllä varustettua
mallia, joka maksaakin sitten noin tuhat markkaa pikkuveljeään enemmän.
Ihmeen kalliita LCD-näyttöjä Microcomilla.  Tuohon hintaan saisi jo kaksi
kappaletta LCD-näytöllä varustettuja Gameboy-taskukonsoleita..

Microcom on kasattu USA:ssa.  "Made in USA" -lätkä ei kuitenkaan nykyään
enää merkitse välttämättä hyvää laatua.  Microcomissa on säästetty joka
paikassa ja se näkyy ulospäin esim.  heppoisissa muoviosissa.  Modeemi
toimii kuitenkin varsin luotettavasti, väärässä kohtaa ei olla siis
säästetty.

Teknisesti Microcom on hyvin luotettava; siinä missä entinen Supran
V.32bis:ni katkoi linjoja ja heitteli yhtenään RE/TE-virheitä, pitää
Microcom yhteyksiä yllä katkeamatta ja luotettavasti, jopa korkeilla
nopeuksilla, joskin yli 24000-yhteyksien muodostuminen on aika harvinaista.
Veikkaisin, että vika on Microcomissa, eikä HPY:n linjoissa.  Vastaavat
Wellin modeemit saavat kuulemma 28800-yhteyksiä "tuosta vaan".  Ehkäpä
Microcom julkaisee Flash-ROMilla päivityksen, joka korjaa tuon bugin.

Modeemin kaiutin on hyvä.  Hiljaisimmillaan kaiutinta voi käyttää myös
yöllisessä modeemoinnissa - muu talo nukkuu hyvin ja on heräämättä modeemini
soittamaan tekno-musiikkiin, tarvittaessa kaiutin myös herättää talon
asukit, aivan kuten käyttäjä haluaa.  Usein modeemien kaiuttimissa on juuri
se vika, että ne ovat liian äänekkäitä, mutta Microcom on onneksi
oivaltanut, että kaiuttimen teho ei tarvitse olla luokkaa 80 wattia.

Purkkikäytössä Microcom toimii hyvin.  Se on nyt palvellut noin kuukauden
lähes yhtä soittoa, ongelmitta.  Modeemi oli hyvin helppo konfiguroida
purkkisoftalle, kiitos standardien AT-komentojen, jotka ovat lähes samat
modeemissa kuin modeemissa.  Microcomista ei löydy ärsyttävästi naksuvaa
relettä niin kuin entisestä Suprastani, joten laskettakoon sekin plussaksi.

Faxina Microcom toimii niin ikään hyvin.  Amigan GPFax-ohjelman
generic-versio (jolle käy mikä tahansa faksimodeemi) kelpaa hyvin
Microcomille ja faksit siirtyvä paikasta A paikkaan B ja päin vastoin.
Modeemin mukana tullut FaxWorks-niminen faksiohjelma PC:lle, on manuaalin
screen-shoteista päätellen myös ihan pätevä.  Ironista, FaxWorksin
ohjekirjanen on monta kertaa laadukkaampi kuin itse Microcomin manuaali.

Modeemin käyttöohjeet ovat siis varsin suppeat, erityisesti V.FC:n ja fax-
ominaisuuksien osalta.  Ohjekirjanen on varmaankin tehty V.32bis-mallille ja
jälkeenpäin hätäisesti ja huonosti päivitetty V.FC:lle.  Jopa V.FC:tä varten
päivitetyt AT-komennot oli jätetty manuaalissa V.32bis-tasolle, joten ne
piti itse oivaltaa ja keksiä.  Kerrassaan huonoa työtä.  Modeemin faksi-
ominaisuuksista ei mainittu kuin se, että modeemi osaa lähettää ja vastaan-
ottaa fakseja.  Lisä-informaatio ei todellakaan olisi ollut pahitteeksi,
sillä aloittelijat saavat varmasti harmaita hiuksia ostettuaan modeemin,
jonka käyttöohje ei tiedä mistään paljon mitään.  Löytyyhän Microcomilta
toki palvelupuhelin.  Jenkeistä.  Se siitäkin avusta sitten.  Noh,
varmaankin tilanne paranee, kun Microcom saa virallisen suomalaisen
edustajan ja maahantuojan.

Virtalähteen, ohjekirjasen ja faksiohjelman lisäksi sai modeeminostaja
kaupankylkiäisiksi vielä kymmenen tunnin ilmaisen käyttöoikeuden America
Online -nimiseen purkkiin (MITSin tapainen kaupallinen purnukka).  Itse
jätin tarjouksen jostain syystä käyttämättä.  ;-)


@{i}Yhteenveto @{ui}

Microcom hintaansa nähden varsin hyvä V.FC-faksimodeemi, joka soveltuu niin
tavalliselle käyttäjälle kuin purkkikäyttöönkin.  Faxin virkaa Microcom
hoitaa mallikelpoisesti.  Luotettavuus on hyvä, joskin aivan nopeimpien
yhteyksien saamisessa on ongelmia.  Manuaali on V.FC:n osalta puutteellinen,
iso miinus siitä.  Microcomille ei ole vielä suomalaista maahantuojaa.
@endnode
@node PD-PELEJÄ "Janne Siren: PD-pelejä kesäiltojen iloksi"

                @{b} Janne Siren: PD-pelejä kesäiltojen iloksi 
                 ----------------------------------------- @{ub}

Kuuman kesäpäivän kääntyessä iltaan jää aikaa taas avata tietokone ja vielä
suuremmalla syyllä huomaa tuijottavansa monitoria jos kurja sadeilma on
pilannut suunnitelmat hiekkarannalla löhöämisestä.  Tällaisia tilanteita
varten purkeista ja PD-kokoelmista löytyy runsaasti ilmaisia tai pientä
rekisteröintimaksua vastaan levitettäviä pelejä.

                     @{" Dieser Zug 1.3a                 " link PD_DIESERZUG}
                     @{" Gravity Force 2                 " link PD_GF2}
                     @{" Harrier Attack                  " link PD_HARRIER}
                     @{" Klondike Deluxe AGA             " link PD_KLONDIKE}
                     @{" Maze 3D                         " link PD_MAZE3D}
                     @{" MegaBall AGA 3.0                " link PD_MEGABALL}
                     @{" MineField 1.0                   " link PD_MINEFIELD}
                     @{" UChess 2.33                     " link PD_UCHESS}
                     @{" Yet Another Mine Field Game 1.0 " link PD_YAMFG}
                     @{" Zerg 1.0                        " link PD_ZERG}

Katsastamani PD-pelit löydätte esimerkiksi @{" Epsilon Indi " link STADIN_TUKIPURKKI} -purkista.
@endnode
@node PD_DIESERZUG "Janne Siren: PD-pelejä kesäiltojen iloksi"

                             @{b} Dieser Zug 1.3a 
                              --------------- @{ub}

Dieser Zug on kiltisti pienessä ikkunassa moniajava matopeli, jossa on aivan
uskomattomasti vetovoimaa karusta ulkoasusta huolimatta.  Pelissä ohjaat
alati kasvavaa matoa (tai pelin nimestä päätellen junaa) jonka pitää syödä
valkoisia pisteitä ja samalla välttää törmäyksiä itsensä ja seinien kanssa.
Pelistä löytyy myös reaaliajassa päivittyvä kymmenen parhaan pelaajan lista
ja säätöjä pelin vaikeuttamiseksi tai helpottamiseksi.  Dieser Zug on
ilmainen.

 @{" Kuva: Dieser Zug " system "SAKUVIEW Kuvat/DieserZug.IFF"}

	Testattu:	Amiga 1200, FAST-muistia 4MB, 68881 FPU

	Tekijä:		Juha Vehviläinen

	Pelityyppi:	Matopeli
	Pelaajia:	1

	Grafiikka:	40%
	Äänet:		-
	Pelattavuus:	91%

	Yleisarvosana:	85%
@endnode
@node PD_GF2 "Janne Siren: PD-pelejä kesäiltojen iloksi"

                             @{b} Gravity Force 2 
                              --------------- @{ub}

Gravity Force 2 pelin idea on sama kuin sen kaupallisen edeltäjänsäkkin.
Pelaajien kaksi pientä alusta kaahaavat hurjaa vauhtia sokkelossa metsästäen
toisiaan.  Kakkosesta löytyy lisäksi lukuisia nopeusratoja ja kasoittain
erikoisia aseita ja säätöjä pelijännityksen lisäämiseksi.  Grafiikka on
juuri niin karua, kuin sen kuuluukin olla ja pelattavuus on kohdallaan.
Harvoissa ääniefekteissäkään ei ole valittamista.  Gravity Force 2 ei
moniaja, mutta se onkin pelin ainoa todella sormissa tuntuva puute.

	Testattu:	Amiga 1200, FAST-muistia 4MB, 68881 FPU

	Tekijät:	Jens Andersson ja Jan Kronqvist

	Pelityyppi:	Räiskintä
	Pelaajia:	1 tai 2

	Grafiikka:	83%
	Äänet:		72%
	Pelattavuus:	94%

	Yleisarvosana:	90%
@endnode
@node PD_HARRIER "Janne Siren: PD-pelejä kesäiltojen iloksi"

                              @{b} Harrier Attack 
                               -------------- @{ub}

Harrier Attack pohjautuu ZX Spectrumin samannimiseen peliin, joten kyseessä
ei voi olla mitenkään loistelias ilmestys.  Pelattavuus on kuitenkin varsin
hyvin kohdallaan ja moniajo lisää Harrier Attackin arvoa heti huomattavasti.

 @{" Kuva: Harrier Attack " system "SAKUVIEW Kuvat/Harrier.IFF"}

Pelissä ohjataan sivulta kuvattua lentokonetta, tehtävänä ampua vihollisen
lentokoneita ja pommittaa maakohteita.  MikroBitti sanoi pelin Oric-1
käännöksestä maaliskuussa 1985 seuraavaa:  "Pelin idea ei ole mikään uusi.
Tämänlaisten sotapelien ideat ovat tulleet jo historiallisesta Defenderistä.
Muuten pelissä on hyvä grafiikka, ja ohjaus on tarkempi näppäimistöllä kuin
esimerkiksi Commodore-64:sella ohjainsauvalla." Tänään kommentit olisivat
hieman toiset, mutta kaikessa yksinkertaisuudessaankin Harrier Attack on
yllättävän vetovoimaista ajanvietettä esimerkiksi tiedostojen siirtämisen
ajaksi.  Harrier Attack on ilmainen.

	Testattu:	Amiga 1200, FAST-muistia 4MB, 68881 FPU

	Tekijä:		Voodoo Software (Spectrum-versio M.A. Richardson)

	Pelityyppi:	Räiskintä
	Pelaajia:	1

	Grafiikka:	56%
	Äänet:		-
	Pelattavuus:	74%

	Yleisarvosana:	71%
@endnode
@node PD_KLONDIKE "Janne Siren: PD-pelejä kesäiltojen iloksi"

                           @{b} Klondike Deluxe AGA 
                            ------------------- @{ub}

Klondike Deluxe AGA on visuaalisesti varsin näyttävä Klondike-pasianssi
AGA-koneille.  Klondikeen on saatavilla erilaisia korttisarjoja, joista
suurin osa on turhan hävyttömiä (joku voisi koostaa pelille aivan
tavallisetkin pelikortit). 

Pelattavuus on kohdallaan ja taustalla soi rauhallinen musiikki.  Pelistä
jää oikeastaan kaipaavaan vain jonkinlaista upeaa loppudemoa pasianssin
läpäisseille.  Klondike Deluxe AGA toimii moniajossa ja on ilmainen.

	Testattu:	Amiga 1200, FAST-muistia 4MB, 68881 FPU

	Tekijät:	Remy Nusteling, Koos Roodbol, Roy Glerum,
			Ronald Roterman ja Randy Consemulder

	Pelityyppi:	Korttipeli
	Pelaajia:	1

	Grafiikka:	90%
	Äänet:		78%
	Pelattavuus:	80%

	Yleisarvosana:	82%
@endnode
@node PD_MAZE3D "Janne Siren: PD-pelejä kesäiltojen iloksi"

                                 @{b} Maze 3D 
                                  ------- @{ub}

Maze 3D on yksinkertainen sokkelopeli, jossa pyritään ulos vektoreilla
toteutetusta sokkelosta mahdollisimman vähin siirroin.  Peli moniajaa ja
tarjoaa hupia kenties muutamaksi tunniksi, mutta sitten siihen kyllästyy.
Yläpalkki tuntuu sotkeentuvan uudemmilla käyttöjärjestelmäversioilla.

 @{" Kuva: Maze 3D " system "SAKUVIEW Kuvat/Maze.IFF"}

	Testattu:	Amiga 1200, FAST-muistia 4MB, 68881 FPU

	Tekijät:	Werner Gunther ja Dirk Reisig

	Pelityyppi:	Sokkelo
	Pelaajia:	1

	Grafiikka:	59%
	Äänet:		-
	Pelattavuus:	68%

	Yleisarvosana:	64%
@endnode
@node PD_MEGABALL "Janne Siren: PD-pelejä kesäiltojen iloksi"

                             @{b} MegaBall AGA 3.0 
                              ---------------- @{ub}

MegaBall AGA on erittäin monipuolinen Arkanoid-klooni, joka tarjoaa lisäksi
värikkäämpää grafiikkaa AGA-koneiden omistajille.  Pelattavuus on hiirellä
paikallaan, mutta pallo nykii hieman laajentamattomalla Amiga 1200:lla
värikyllästetyssä AGA-tilassa.  Erikoistiiliä ja lisätarvikkeita pelistä
löytyy runsaasti, mm.  räjähtäviä palikoita.  Grafiikka on yksinkertaista,
mutta varsinkin AGA:lla se ajaa asiansa erinomaisesti.  Ääniä ei liiemmälti
ole, mutta rekisteröidystä versiosta löytyy useita taustamusiikkeja.

 @{" Kuva: MegaBall AGA (128 väriä) " system "SAKUVIEW Kuvat/MegaBall.IFF"}

MegaBall AGA on sharewarea.  Rekisteröintimaksu on $15 US (noin 80 mk) ja
paluupostissa saa lisää kenttiä, kenttäeditorin ja pienestä lisämaksusta
levykkeellisen erityisesti MegaBall AGA -peliä varten sävellettyjä
taustamusiikkeja.  Peli moniajaa kiitettävästi.

	Testattu:	Amiga 1200, FAST-muistia 4MB, 68881 FPU

	Tekijät:	Ed ja Al Mackey

	Pelityyppi:	Arkanoid-klooni
	Pelaajia:	1

	Grafiikka:	85%
	Äänet:		60%
	Pelattavuus:	89%

	Yleisarvosana:	80%
@endnode
@node PD_MINEFIELD "Janne Siren: PD-pelejä kesäiltojen iloksi"

                              @{b} MineField 1.0 
                               ------------- @{ub}

MineField on Mine Sweeper tyylinen peli, jossa on tarkoituksena puhdistaa
miinakenttä paljastamalla kaikki ne ruudut joissa ei ole miinaa.  Vihjeenä
peli kertoo kuinka monta miinaa kunkin paljastamasi ruudun ympärillä on.

 @{" Kuva: MineField " system "SAKUVIEW Kuvat/MineField.IFF"}

MineField ei ole mitenkään kaunis näky, mutta moniajaa ja on ilmainen.

	Testattu:	Amiga 1200, FAST-muistia 4MB, 68881 FPU

	Tekijä:		Arun Kumar

	Pelityyppi:	Miinaharava
	Pelaajia:	1
 
	Grafiikka:	39%
	Äänet:		-
	Pelattavuus:	80%

	Yleisarvosana:	71%
@endnode
@node PD_UCHESS "Janne Siren: PD-pelejä kesäiltojen iloksi"

                               @{b} UChess 2.33 
                                ----------- @{ub}

UChess on massiivinen shakkipeli koneille joissa on prosessorina joko 68020
tai parempi ja neljä megatavua FAST-muistia tai 68040 ja kymmenen megatavua
FAST-muistia.  Kickstartin pitää olla 2.04 tai uudempi.  UChess tukee 256
väristä grafiikkaa AGA-koneilla ja moniajaa kiitettävästi.

Vastustajana UChess on erinomainen ja saattaa osoittautua aivan liian
vaikeaksi tavallisille harrastelijoille.  Ne jotka eivät omista perinteistä
shakkilautaa, voivat pelata UChessiä myös kaksinpelinä.

UChessin grafiikka ajaa hienosti asiansa, eikä ääniä tällaisessa pelissä
liiemmin kaipaa.  Muutama bugi tuntui vaivaavan vielä käyttöliittymää, mutta
muutoin peli on varsin miellyttävä kokemus.  UChess on ilmainen.

	Testattu:	Amiga 1200, FAST-muistia 4MB, 68881 FPU

	Tekijä:		Roger Uzun (perustuu GnuChessiin)

	Pelityyppi:	Shakki
	Pelaajia:	1 tai 2

	Grafiikka:	85%
	Äänet:		-
	Pelattavuus:	75%

	Yleisarvosana:	81%
@endnode
@node PD_YAMFG "Janne Siren: PD-pelejä kesäiltojen iloksi"

                     @{b} Yet Another Mine Field Game 1.0 
                      ------------------------------- @{ub}

YAMFG:n luulisi nimensä perusteella olevan Mine Sweeper -klooni, kyseessä on
kuitenkin varsin outo muunnelma aiheesta.  Pelissä ohjataan pientä tankkia
miinakentän läpi ainoana apuna tieto siitä montako miinaa ympärilläsi tällä
hetkellä on.  YAMFG:iin kyllästyy varsin nopeasti, mutta moniajossa sitä
pelailee aikansa.  YAMFG on ilmainen.

 @{" Kuva: Yet Another Mine Field Game " system "SAKUVIEW Kuvat/YAMFG.IFF"}

	Testattu:	Amiga 1200, FAST-muistia 4MB, 68881 FPU

	Tekijä:		F. Delacroix

	Pelityyppi:	Miinaharava
	Pelaajia:	1

	Grafiikka:	42%
	Äänet:		-
	Pelattavuus:	47%

	Yleisarvosana:	45%
@endnode
@node PD_ZERG "Janne Siren: PD-pelejä kesäiltojen iloksi"

                                 @{b} Zerg 1.0 
                                  -------- @{ub}

Zerg on yksinkertainen ja varsin vahvasti Ultimaa muistuttava roolipelin
tyylinen fantasia-seikkailu.  Tarkoituksena on suorittaa kuninkaan jakelemia
tehtäviä ja luonnollisesti listiä vastaan käveleviä hirviöitä.

 @{" Kuva: Zerg " system "SAKUVIEW Kuvat/Zerg.IFF"}

Grafiikka on karua, eikä pelin sisällössäkään ole liiemmin kehumista.
Keskustelut ovat yleensä vain yhden lauseen mittaisia, eivätkä taistelut luo
peliin tarpeeksi syvyytä.  Ilmeisesti taikojen käyttö on mahdollista, mutta
en ainakaan onnistunut hankkimaan niitä.  Zerg moniajaa ja on ilmainen.

	Testattu:	Amiga 1200, FAST-muistia 4MB, 68881 FPU

	Tekijä:		Mike Shapiro

	Pelityyppi:	Roolipeli
	Pelaajia:	1

	Grafiikka:	58%
	Äänet:		-
	Pelattavuus:	79%

	Yleisarvosana:	72%
@endnode
@node SETTLERS "Janne Siren: The Settlers"

                        @{b} Janne Siren: The Settlers 
                         ------------------------- @{ub}

Mika Öhman testasi Settlerssin jo kolmannessa AmigaGuide-Sakussa, mutta
peleistähän on hyvä esittää useampikin mielipide, joten kerron omani vaikkei
se em.  arvostelusta paljoa eroakkaan.

Settlers maksoi 320,- Game Worldissa (postimyynnillä Com 2001:stä hintaa
olisi tullut 269,- + postimaksut) ja varsin perusteellisesti pakatusta
laatikosta paljastui kolme levykettä, viimehetken lisäyksiä ohjekirjaan
sisältänyt lappunen, rekisteröintikortti, kuvakekortti ja 135 sivuinen
ohjekirja, jossa on tosin parikymmentä tyhjää sivua muistiinpanoille.
Manuaali kannattaa lukea perusteellisesti ja pelata opettelutehtäviä sen
opastuksella.  Itse hyppäsin suoraan pelin syövereihin ja huomasin virheeni
kaiken sitten mennessä aivan perusteellisesti pieleen.  :-)

Peli asentui mukavasti kovalevylle ja pelaamaan pääsee halutessaan hupaisan
intron kautta tai suoraan.  Kopiointisuojaus on yksinkertainen kuvakkeiden
etsintä manuaalista, eikä suuremmin häiritse pelinautintoa.  Vaatimukset
muistin suhteen ovat sensijaan kovat.  Jos haluaa pelata 1200:sta ruudusta
koostuvassa maailmassa, jossa on parhaimmillaan 64,000 asukasta ja mukana
kaikki äänet:  1 MB CHIP, 4 MB FAST.  En tosin lukuisista yrityksistäni
huolimatta saanut laajinta karttakokoa käyttöön.  Vähintään muistia pitää
olla yksi megatavu, mutta maailma on tuolloin varsin pieni ja hiljainen.
Suositeltava vähimmäismuistimäärä on 1 MB CHIP, 1 MB FAST.  Settlers
hyödyntää Amigoiden vaihtelevia resursseja esimerkillisesti.

Peli alkaa asuttamattomalta kartalta johon valitset sopivan paikan
linnallesi ja alat rakentamaan sen ympärille toimivaa yhteisöä keskiajan
tyyliin.  Pelistä löytyy lukuissa joukko ammatteja, rakennustyyppejä ja
tarvikkeita valtiosi kehittämiseen.  Kartalle asettuu myös yhdestä kolmeen
vastustajaa ja kaksi hiirtä omistavat voivat jakaa ruudun kahtia ja pelata
toisiaan vastaan (mutta kuinka monella on kaksi hiirtä?) tai yhdessä muiden
päihittämiseksi.  Tietokonepelaajia on kymmenen erilaista ja kunkin luonne
on kuvailtu lyhyesti ohjekirjassa.

Yläviistosta kuvatulla kolmiulotteisella kartalla miniatyyriset ihmiset
ahkeroivat käskyjesi mukaan.  Tärkeätä on toimivan työyhteisön lisäksi
kehittää myös hyvä tieverkosto ja rakentaa sopivia laitoksia raaka-aineiden
hankintaa ja jalostamista varten.  Tilanahtauden yllättäessä valtiota pitää
laajentaa linnoituksilla ja armeijalla, kunnes vastustajat on tuhottu ja
pelin voittaja selvinnyt.  Pelattavaa riittää, sillä erilaisia karttoja
pelistä löytyy 270,000 miljardia kahdeksalla eri koolla.

Grafiikka on silmiähivelevän kaunista yksityiskohtineen.  Se ei kyllä ole
erityisen värikästä, mutta huolella valittu paletti toimii uskomattoman
hyvin.  Animaatio ansaitsee myös kiitosta, pienet ihmiset todella näyttävät
puuhastelevan asioiden kimpussa ja talot kasaantuvat pikkuhiljaa, eivätkä
Sim Cityn tyyliin ilmesty tyhjästä.  Taustalla soi tapahtumia heijastelevat
äänet ja valinnaisesti letkeä musiikki.

Settlers on erinomainen peli ja tarjoaa hupia viikoiksi, sillä sitä ei voi
oikeastaan pelata läpi.  Harvoista miinuksista pahin on moniajon puute.

	Testattu:	Amiga 1200, FAST-muistia 4MB, 68881 FPU

	Julkaisija:	Blue Byte

	Pelityyppi:	Strategiapeli
	Pelaajia:	1 tai 2

	Grafiikka:	90%
	Äänet:		89%
	Pelattavuus:	95%

	Yleisarvosana:	94%
@endnode
@node TAKKATULI "Heimo Laukkanen: Elämää takkatulen ääressä - Työ tekee miehen"

      @{b} Heimo Laukkanen: Elämää takkatulen ääressä - Työ tekee miehen 
       ------------------------------------------------------------- @{ub}

Koulukin on taas loppunut ja peruskoulunsa päättäneet ovat rituaalinomai-
sesti polttaneet koulukirjojaan tyhjentäen samalla innokkaasti Elysee-
pullojaan.  Kauempana ovat vahvasti juopuneet abiturientit nauraneet näille
aikuisuuden huumaan joutuneille nuorukaisille, joilla on vielä karvas totuus
nieltävänään, kun he huomaavatkin, että kouluhan vasta alkaa peruskoulun
jälkeen.  Yhteistä heille kaikille kuitenkin on se, että he voivat sanoa
kesän vihdoin alkaneen.  Sanoivat he sen sitten pääsykoekirjojen lomasta tai
odotellessaan tietoja lukioon pääsystä on sanoma selvä:  Kesä on tullut.

Yleisesti ottaen kesä on ollut minullekin laiskottelun ja levon aikaa.  On
maattu rannalla, käyty uimassa, pyöräilty ja tehty kaikkea muuta pientä
kesään kuuluvaa.  Tai siis ainakin on aikaisemmin tehty.  Nyt, kun rahat on
köyhältä opiskelijalta viimeinkin loppu, on ollut pakko ottaa hattu kouraan
ja etsiä töitä.

Työ, arbeit, job tai work - sanoit sen millä kielellä vaan, samalta se aina
kuulostaa.  Siinä on se jokin sävy, joka saa hampaasi kalisemaan kuin
Daavidin tähden kantajilla heidän katsellessaan erään työleirin surullisen
kuuluisia sanoja 'Arbeit macht frei'.  On uusi kokemus oppia, että se
viisikymppiä tai satanen, jotka aikaisemmin on tienattu hyvin ajoitetulla
ruinaamisella ja käden ojentamisella, eivät enää lennäkään lompakkosi
suojiin iloisesti hymyillen, vaan useammin saatkin vain lämmintä kättä ja
kehoituksen "mene töihin".  Entinen rahalähde, Isän finanssi & rahoitys Oy,
on siis sanonut pikkuhiljaa rahoitussuhteensa irti.  Näin ollen on siis
löydettävä vastine tuolle verrattomalle kulutusjuhlan rahoittajalle tai
muutettava elintapoja.

Kun elintapojen muuttaminen tuntuu lähinnä puolimahdottomuudelta, on
päätöstä tehdessä huomattavasti helpompi vaihtoehto ruveta leikkimään töiden
etsimistä.  Siinä onkin muuten hauska leikki, mikäli saan vähääkään kehua.
Säännöt kyseen omaisessa leikkimielisessä pelissä menevät suunnilleen näin.

1) Jokainen pelaaja ottaa itselleen Helsingin Sanomien sunnuntaipainoksesta
sivun työpaikkailmoituksia.

2) Kun sivut on jaettu, alkavat pelaajat tutkimaan omia sivujaan ja
ruksimaan yli vaihtoehtoja, jotka eivät käy heille.  Nämä ovat siis
työpaikat, joissa on joitakin vaatimuksia älykkyyden, ulkonäen tai edes
persoonallisuuden suhteen.

Tässä vaiheessa vodaan myös pelata mielenkiintoista hylkäys-BINGO-peliä,
joka etenee siten, että joku huutelee firmojen nimiä ja pelaajat aina
ruksaavat yli kyseisen firman ilmoituksen.  Pelaaja, joka saa ensiksi
pystyyn vaakaan tai vinoon täyden rivin, on voittaja.

3) Kaikki pelaajat tutkivat yhdessä löytämiään 'sopivia' ilmoituksia.
Pelaaja, jolla on eniten ns.  'sopivia' työpaikkoja saa viisi pistettä,
toinen neljä, kolmas kolme ja niin edelleen.

4) Vuoron perään aletaan soittamaan löydettyihin työpaikkoihin.  Jokaisesta
sovitusta työhaastattelusta pelaaja saa kolme pistettä ja jokaisesta suoraan
puhelimessa sovitusta työpaikasta tulee suoraan seitsemän pistettä.

5) Käydään työhaastatteluissa kertomassa koko henkilöhistoria ja entiset
työpaikat, sekä serkun kaimojen veljien osoitteet.  Jokaista haastattelussa
vietettyä puolta tuntia kohti saat kaksi pistettä.

6) Lopuksi lasketaan pisteet yhteen ja se, jolla on eniten pisteitä,
voittaa.  Mikäli joku pelaajista saa työpaikan, hänet suljetaan kilpailun
ulkopuolelle siksi aikaa, kunnes hän saa potkut.

Tätä peliä sitten minäkin pelasin omien sivupersoonieni kanssa, mutta
jouduin lopulta diskatuksi.  Toinen persoonani syytti toista dopingista, kun
kolmas persoona vastaavasti väitti, että kaksi muuta persoonaa olivat
fuskanneet työpaikkailmoitusten jaossa.  Sekaisin mielin lopulta löysin
muutaman asialliselta kuulostavan työpaikkatarjouksen ja rimaa hipoen vältin
kiusauksen ryhtyä eroottiseksi puhelinääneksi tai strip-tease tanssijaksi.

Muutamalla puhelinsoitolla onnistuinkin sitten järjestämään yhden työpaikan
ja yhden työpaikkahaastattelun, josta lopulta poiki myös töitäkin.  Elämä
näytti ensimmäisen kerran hymyilevän taas pitkään aikaan, kunnes se lopulta
töiden alkaessa paljasti oikean luontonsa...

Mutta sehän onkin taas oma lukunsa.  Menkää nyt ulos ja nauttikaa
vapaudestanne.  Juoskaa rannalle ja uikaa sydämenne kyllyydestä.  Juokaa
paljon Coca Colaa (Pepsiä!  [JS]) ja olkaa onnellisia, sillä tulee vielä
aika, jolloin kaipaatte niitä hetkiä, kun olitte nuoria...

Eli kuten sanotaan.  Onni toisilla, kesä kaikilla...
@endnode
@node MUISTOJA "Janne Siren: Muistoja kotitietokoneiden alkuajoilta"

           @{b} Janne Siren: Muistoja kotitietokoneiden alkuajoilta 
            --------------------------------------------------- @{ub}

Viimeisen todellisen kotitietokoneen taistellessa vimmatusti olemassaolonsa
puolesta, en voinut olla heittäytymättä nostalgiseksi ja kaivoin kaapista
kasan vanhoja MikroBittejä pöydälleni.  Puhallettuani pölyt pois ja pyyhit-
tyäni lehtipinon puhtaaksi hämähäkinseiteistä, avasin MikroBitin vuodelta
1984.  Jo ensisivuilta tulvahti muistoja ajalta jolloin jokaisella hieman
itseään kunnioittavalla elektroniikkayrityksellä oli oma tietokoneensa, eikä
se tietenkään ollut yhteensopiva muiden kanssa.  Erilaisuudelle oli sijansa
ja sitä osattiin arvostaa.

Koneita oli monen kokoisia ja näköisiä, sisäänrakennettuja ilotikkuja ja
kasettiasemia.  Sharpin MZ-721 mallista löytyi jopa oma pieni kirjoittimensa
näppäimistön yläpuolelta.  Voimme tietenkin olla montaa mieltä tällaisten
ratkaisujen toimivuudesta, mutta näistä se alkoi.  Nykyisin ollaan vahvasti
irtolaatikoiden kannalla kannettavia koneita lukuunottamatta.  Amigan
mallistosta löytyy se viimeinen kotitietokone tässäkin mielessä.

Sanan tietokone ympärillä leijui tuolloin myös jotain taianomaista.  Koti-
tietokoneet olivat kaikkien ulottuvilla, mutta vasta niiden parissa enemmän
aikaansa viettäneet saivat niistä irti muutakin kuin pelejä.  Vasta uudet
graafiset käyttöliittymät tarjosivat pohjan tavallisen mattimeikäläisen
tietokoneymmärrykselle, hän kun ei pokeista perusta.  Tämä tilanne näkyi
hyvin myös MikroBitin sivuilla, sanalle bitti pantiin painoa ja lehti
suorastaan pursusi ohjelmalistauksia ja elektroniikkaohjeita.  Nykyisin
sieltä löytyy enintään vinkkejä PC:n virittelyyn valmiilla laajennuksilla.

Onhan se hienoa, että tietokoneet ovat laskeutuneet jalustaltaan kaiken
kansan käytettäväksi, mutta kuinka voisin olla kaipaamatta aikaa, jolloin
Bitti oli bittiä ja tietokone'standardeja' enemmän kuin käden sormia.
@endnode
@node AUFBBS "Amiga Users' Fantasy BBS"

                      @{b} Amiga Users' Fantasy BBS (AUF) 
                       ------------------------------ @{ub}

AUF on 90-verkkoryhmässä, Espoossa, toimiva Amigalle omistautunut purkki.
Purkkia pyörittävät Kai Saukkonen ja Pasi Lahtinen.

Koneena on Amiga 2000, jossa on GVP:n 3001 Kit.  Tällöin koneessa on 68030-
prosessori (68882 FPU) 28 megahertsillä pyörimässä.  Useita linjoja varten
on A2232-sarjaporttikortti, joka tarjoaa seitsemän puskuroitua RS-väylää.
Kovalevyjä hoitelee GVP:n Series II SCSI-ohjain.

Amiga Users' Fantasy on ollut alun alkaen kaupallinen purkki, koska se
tarjoaa niin suuret resurssit käyttäjille, ettei sen pyörittäminen muutoin
olisi taloudellisesti mahdollista.  Purkki on pyörinyt nykyisessä muodossaan
kesästä 1993.

Purkin laitteisto käsittää viisi puhelinlinjaa, joissa kaikissa on v32bis-
modeemit ja kahdessa lisäksi HST-standardi.  Kovalevytilaa oli aluksi 1.5GB,
mutta nyt se on kasvanut 3.4GB:ksi.  Purkin päätarkoitus on tarjota laaja
tiedostovalikoima jokaisen Amiga-käyttäjän tarpeisiin.  Kovalevytilaa ei ole
tuhlattu Usenet-viesteihin.  Purkissa on ainoastaan muutama local-alue sekä
Suomen Amiga-purkkeja yhdistävä GlobalNet.

Tiedostovalikoimasta löytyy mm.  maineikkaan Fred Fish PD-kokoelman numerot
550 ja uudemmat.  Purkissa ei ole tällä hetkellä CD-ROM-asemia.  Fred Fish
-kokoelman levykkeiden kuvauksista voit tehdä nopean haun haluamillasi
hakusanoilla kätevästi purkkimme FISHS-komennolla.

Yhteystiedot:  Amiga Users' Fantasy, viisi linjaa, auki 24h vuorokaudessa

Puhelinnumero   Modeemi
------------------------------------------
(90) 8127 468   v32bis/HST (kaksi linjaa)
(90) 8127 467   v32bis
(90) 8127 408   v32bis
(90) 8127 409   v32bis


@{i}Kesän aikana voit tutustua Amiga Users' Fantasy:n ILMAISEKSI! @{ui}
 
- Tiedostoja 3.4 GB, linja-aikaa 60 minuuttia/vuorokausi, ei ratioita

- Suomen Amiga-purkkien välinen viestiverkko GlobalNet sekä local-alueita

PS.  Maksaneiden käyttäjien oikeuksia jatketaan automaattisesti kahdella
kuukaudella täysin veloituksetta.

 
@{i}Amiga Users' Fantasy:n hinnasto normaaliaikoina ja maksutapa @{ui}

Oikeustasoja on olemassa muutama erilainen, joista kukin voi valita
itselleen sopivimman.  Oikeustaso on voimassa kuusi (6) kuukautta siitä, kun
olemme saaneet tiedon maksusta ja aktivoineet sen.  Muita kuluja ei ole ja
päivittäinen käyttöaika määräytyy vain maksetun summan perusteella.  Ei siis
mitään monimutkaista laskutusta käytetystä ajasta, vaan sama minuuttimäärä
jokainen päivä puolen vuoden ajan.

Jokaiseen oikeustasoon sisältyy oikeus soittaa boksiin 100 kertaa päivässä
ja kirjoittaa 100 kpl viestejä päivässä.  Ohjelmia voi imuroida aikarajansa
puitteissa, eli 14400 BPS -modeemilla pystyy imuroimaan noin 100kb/min eli
tunnissa 6 megaa.  Jos boksiin tulee nopeampia modeemeja, imurointirajoi-
tuksia nostetaan vastaavasti, jotta koko aikansa voi halutessaan kuluttaa
ohjelmien siirtoon.

Hinta   Aikaa     Imurointioikeudet
------------------------------------------
100mk   60 min    6 MB päivässä
150mk   90 min    9 MB päivässä
250mk   120 min   12 MB päivässä
300mk   150 min   15 MB päivässä

Jotta tiedämme HELPOSTI kuka on maksanut, pitää maksu suorittaa pankkiauto-
maatilla, jossa pystyy jättämään tiedonannon (EI viitettä, paina enteriä
viitteen kohdalla ja sen jälkeen kone kysyy tiedonantoa).

Jos et löydä sopivaa automaattia, niin käy jossain pankkikonttorissa,
mieluiten KOP:ssa (raha liikkuu silloin nopeiten) ja maksa alla mainitulle
tilille valitsemasi summa.  Pyydä virkailijaa kirjoittamaan tiedonantoon
nimesi ja puhelinnumerosi.  Jos nimesi ei välity maksun yhteydessä, menee
meiltä vain aikaa sen selvittämiseen.

Tilille:  KOP (Korso/Vantaa) 122150-148346
Tiedonanto:  Nimesi ja puhelinnumerosi
@endnode
@node POSTI "Posti"

                                  @{b} Posti 
                                   ----- @{ub}

Palautetta odotellaan vielä, joten tämä on toistaiseksi tyhjä.

Suomen Amiga-käyttäjien unionin lehdet pyrkivät asiantuntijoiden avulla
selvittämään ongelmasi ja vastaamaan palautteeseesi Posti-palstan kautta.
Voit lähetellä mielipiteitä ja kysymyksiäsi toimitukseen paikallisten
tukipurkkien välityksellä tai seuraavaan osoitteeseen postitse.

Janne Siren, SAKU
Oravamäentie 2 F 17
02700 Kauniainen
@endnode
@node ERRATA "Errata"

                                  @{b} Errata 
                                   ------ @{ub}

 @{" Esa Heikkinen: Elektroniikkakurssi - Osa 2                             " link ERRATA_ELEKTRONIIKKA_2}
 @{" Pasi Kovanen: Final Writer III                                         " link ERRATA_FINAL_WRITER}

Errata-palstalla julkaistaan korjauksia aiempien numeroiden kömmähdyksiin.
Voit lähettää toimitukseen palautetta paikallisten tukipurkkien välityksellä
tai seuraavaan osoitteeseen postitse.

Janne Siren, SAKU
Oravamäentie 2 F 17
02700 Kauniainen
@endnode
@node ERRATA_ELEKTRONIIKKA_2 "Errata: Elektroniikkakurssi - Osa 2"

                @{b} Esa Heikkinen: Elektroniikkakurssi - Osa 2 
                 ------------------------------------------ @{ub}

Neljännessä AmigaGuide-Sakussa julkaistussa elektroniikka-kurssissa oli
käytetty disketti-Sakua varten muokattuja kuvia.  Esa oli lähettänyt
mielestään ratkaisevasti laadukkaammat alkuperäiskuvat Tomi Jaskarille,
mutta valitettavasti toimituksen sisäisen tiedonkulun rakoilun vuoksi minä
en saanut niitä ajoissa.  Tässä ne nyt kuitenkin ovat.

 @{" Kuva: Keraamisia ja polyesterikondensaattoreita " system "SAKUVIEW Kuvat/Kondensaattori_1.IFF"}

 @{" Kuva: Elektrolyyttikondensaattoreita " system "SAKUVIEW Kuvat/Kondensaattori_2.IFF"}

@{i}Janne Siren @{ui}
@endnode
@node ERRATA_FINAL_WRITER "Pasi Kovanen: Final Writer III"

                      @{b} Pasi Kovanen: Final Writer III 
                       ------------------------------ @{ub}

AmigaGuide-SAKU kolmosessa esitelty teksturi ei ole Final Writer III,
vaan Final Copy III eli Final Writer.  Kiitokset Harri Tolvaselle
oikaisusta ja Tomi Väisälälle kuvasta.

 @{" Kuva: Final Writer " system "SAKUVIEW Kuvat/FW.IFF"}

@{i}Janne Siren @{ui}
@endnode
