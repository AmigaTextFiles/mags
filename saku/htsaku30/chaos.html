<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD><TITLE>CHAOS - Velhojen taistelu</TITLE></HEAD>
<BODY>

 <HR>
 <B>CHAOS - Velhojen taistelu</B><BR>
 <I>Petteri Bamberg</I>
 <HR>

 <P ALIGN=CENTER><IMG SRC="kuvat/chaos.gif" WIDTH=320 HEIGHT=207></P>

 <P>
CHAOS on vanhaan Spectrumin samannimiseen peliin perustuva strategiapeli,
jossa 2-8 velhoa taistelee toisiaan vastaan taikojen ja erilaisten
olentojen avulla. Aluksi valitaan pelaajien lukumäärä, naputellaan niiden
nimet ja päätetään, onko pelaaja tietokoneen kontrolloima hahmo vai ei. Kun
kaikki pelaajat on määritelty, alkaa peli.
 </P>

 <P>
Peli toimii vuoropohjaisesti, eli jokaisen vuoron alussa jokainen velho
valitsee yhden loitsun. Loitsuista suurin osa on olentojen kutsumista
varten. Olentoja löytyy kirjava joukko aina jättiläisrotasta demoneihin.
Olennot voivat olla joko illuusioita tai aitoja. Illuusioiden luominen
onnistuu aina, mutta vastapuolen maagi voi tappaa ne yksinkertaisesti
taikomalla niihin Disbelieve-taian. Illuusiot ovat kuitenkin aivan yhtä
tappavia kuin aidommatkin örmyt. Pelattaessa kannattaa vihollisen manaamat
lohikäärmeet sun muut kovemman luokan vihulaiset disbelieveta heti, koska
ne mitä suurimmalla varmuudella ovat pelkkiä illuusioita (etenkin pelin
alkuvaiheessa).
 </P>

 <P>
Kun loitsut on valittu, alkaa niiden manaaminen. Loitsun onnistuminen
riippuu velhon mielialasta, mikä taas muuttuu sen mukaan mitä loitsuja hän
taikoo. Joitain taikoja ei edes voi taikoa, mikäli mieliala on
vääränlainen. Manaamisoperaatioiden jälkeen alkaa toiminta. Hiirtä apuna
käyttäen manaamiaan olentoja voi liikutella ja usuttaa vihollisten
kimppuun. Yksin heikko velho on helppo maali vihollisen taikomille
ötököille, joten aluksi kannattaa hankkia joku ratsu (esim. kentauri) ja
nousta sen selkään. Tällöin ei velhon käy kuinkaan, vaikka ratsu kuolisikin
alta pois. Kannattaa suosia nopeita/lentäviä olentoja, koska ne pääsevät
liikkumaan useamman ruudun kerrallaan.
 </P>

 <P>
Kun vastapuolen velhon onnistuu nirhaamaan, kuolevat kaikki hänen
taikomansa olennot. Myös mahdolliset esteet poistuvat pelialueelta.
Kuollessaan olennot jättävät jälkeensä hautakiven, mikäli eivät olleet
illuusioita. Taikomalla hautakiveen Raise Dead -taika nousee tapettu olento
auttamaan loitsijaansa epäkuolleena. Epäkuolleet olennot ovat pahempia kuin
elävät vastaavat, koska niitä ei voi tappaa muuten kuin loitsuilla ja
kaukohyökkäyksillä.
 </P>

 <P>
CHAOS on tehty Amoksella, joten se ei moniaja. Pelihahmojen grafiikka on
aika kökköä, mutta tekee tehtävänsä. Äänissä löytyy pari digitoitua
efektiä, muut äänet ovat piippauksia ja mörähdyksiä. Hahmojen animaatio ei
ole kaksinen - kahdella framella ei ihmeitä saa aikaan. Yksinpelinä CHAOS
on mukavaa ajanvietettä, mutta moninpelinä parhaimmillaan, kuten useat
muutkin pelit. CHAOS löytyy Aminetistä ja on ilmainen, joten mikäli
velhoilu kiinnostaa, niin siitä vain modeemi rutisemaan!
 </P>

 <BR>

 <P ALIGN=CENTER><H3>CHAOS</H3></P>

 <TABLE WIDTH=100%>
  <TR><TD ALIGN=RIGHT>Tekijä:<TD>Alastair Murray
  <TR><TD ALIGN=RIGHT>Ohjelman kotisivu:<TD><A HREF="http://freespace.virgin.net/malcolm.murray/muzza/chaos.html">http://freespace.virgin.net/malcolm.murray/muzza/chaos.html</A>
  <TR><TD ALIGN=RIGHT>Aminet:<TD><A HREF="http://ftp.sunet.se/pub/aminet/game/role/chaos_.lha">http://ftp.sunet.se/pub/aminet/game/role/chaos_.lha</A> (239 kt)
  <TR><TD>
  <TR><TD ALIGN=RIGHT>Grafiikka:		<TD>65%
  <TR><TD ALIGN=RIGHT>Äänet:		<TD>70%
  <TR><TD ALIGN=RIGHT>Pelattavuus:		<TD>87%
  <TR><TD ALIGN=RIGHT>Kiinnostavuus:	<TD>90%
  <TR><TD>
  <TR><TD ALIGN=RIGHT>Yleisarvosana:<TD>85%
 </TABLE>

</BODY>
</HTML>
