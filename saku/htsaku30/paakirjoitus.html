<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD><TITLE>Pääkirjoitus</TITLE></HEAD>
<BODY>

 <P ALIGN=CENTER>
  <IMG SRC="kuvat/thoriel.jpg" WIDTH=187 HEIGHT=193 ALT="Anu Seilonen">
 </P>

 <P>
Saku elää.
 </P>

 <P>
Amiga-maailmassa on käynyt viime kuukausina melkoinen myllerrys. Aikanaan
vuosikausien hiljaiseloon ja muutamaan silloin tällöin ilman suurempaa
mekkalaa hoidettuun omistajanvaihdokseen tottuneille amigisteille se on
ollut hämmentävää aikaa.
 </P>

 <P>
Yhtäällä Amiga on kertonut avoimesti tulevaisuuden visioista ja uudesta
teknologiasta, toisaalla taas olemme saaneet lukea vastuuhenkilöiden
eroamisista ja MCC:n hyllyttämisestä. Kun tähän vielä lisätään muiden
yritysten julkaisemat, toinen toistaan kunnianhimoisemmat suunnitelmat
rakentaa uuden sukupolven tietokoneita ja Amiga-lisälaitteita, ei ole
mikään ihme, että pienellä amigistilla menee hämmästyksen sormi ihmetyksen
suuhun. Mihin uskoa, ketä kuunnella?
 </P>

 <P>
MCC:n hyllytyspäätöksen jälkeen minulle alkoi tulla sähköpostitse ja
IRC:ssä huolestuneita kyselyitä, lopettaako Saku nyt ilmestymisensä kun
uutta Amigaa ei tulekaan, ja kannattaako juttuja enää lähettää. Mistäs nyt
tuulee, ihmettelin huuli pyöreänä. Jouduin rauhoittelemaan kyselijöitä ja
vakuuttamaan, että Saku kyllä jatkaa ilmestymistään edelleen ja että jutut
otetaan vastaan yhtä suurella kiitollisuudella kuin tähänkin asti. Kuten
Jarmo Piippo, yksi uuden hallituksemme jäsenistä, Sakunetissä hienosti
sanoi: "Saku on ketju, joka on yhtä vahva kuin sen kaikki lenkit yhteensä!"
 </P>

 <P>
Ei meillä ole aikomustakaan lopettaa lehden julkaisua yli kuuden vuoden
jälkeen noin vain pelkästään siksi, että Amiga on muuttanut suunnitelmiaan,
eikä ole yhdistyskään heittämässä kirvestä kaivoon. Yhdistyksellä on
vastuunsa ja Sakulla samoin. Seuraamme, kuten tähänkin asti, kaikessa
rauhassa tapahtumien kulkua. Pyrimme myös kertomaan Amiga-maailman
uutisista monipuolisesti, mistä esimerkkinä Sakun jälleen hieman uudistunut
uutispalsta. Kannattaa lukea myös Janne Sirénin kattava artikkeli Amigan
suunnitelmista.
 </P>

 <P>
Toisaalta ymmärrän kyllä hyvin amigistien huolestumisen ja kiihkeät
reaktiot viimeisimpiin uutisiin. Meillä amigisteilla on takanamme pitkä
historia tietokoneharrastajien yhtenä vähemmistönä, ja tulisieluisia meistä
on pakostakin tullut asemaamme puolustaessa. Se sama liekki on ollut
yhdistyksen ja Sakunkin kantavana voimana. Turha meitä on yrittääkään
"kesyttää", mutta pidetään silti edelleen yhtä. Tai kuten Mary Black
uusimmalla levyllään sen sanoi:
 </P>

 <P><I>
"On the water we have walked like the fearless child<BR>
What was fastened we've unlocked revealing wondrous wild<BR>
And in search of confirmation<BR>
We have jumped into the fire<BR>
And scrambled with our burning feet<BR>
Through uncontrolled desire
 </I></P>

 <P><I>
There's a well upon the hill from our ancient past<BR>
Where an age is standing still holding strong and fast<BR>
And there's those that try to tame it<BR>
And to carve it into stone<BR>
Ah but words cannot extinguish it<BR>
However hard they're thrown..."
 </I></P>

 <P>
Anu Seilonen
 </P>

</BODY>
</HTML>
