<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD><TITLE>Saku 99</TITLE></HEAD>
<BODY>

 <HR>
 <B>Saku 99</B><BR>
 Teksti: <I>Janne Sirén</I><BR>
 Kuvat: <I>Janne Sirén</I>, <I>Teemu Tammela</I>, <I>Toni Walther</I>
 <HR>

 <P>
Suomen Amiga-käyttäjät ry:n kolmas vuotuinen Saku-tapahtuma, Saku 99,
järjestettiin 4. syyskuuta 1999 tiedekeskus Heurekassa Vantaalla varsin
myrskyisissä tunnelmissa. Järjestelyitä olivat varjostaneet erinäiset
takaiskut pitkin vuotta, mutta suurin isku tuli vain kaksi päivää ennen
tapahtumaa, kun Petro Tyschtschenko perui vierailunsa Amigan pääjohtajan
Jim Collasin äkillisen eroamisen aiheuttamien neuvotteluiden vuoksi.
 </P>

 <P>
Tapahtuma onnistui kuitenkin loistavasti, vaikka suunnitelmat paljon
aikaisempia vuosia enemmän kolauksia saivatkin. Entistä suuremmat
tapahtumatilat, Amigan lahjoittamat tavarakasat, joita jaettiin ja
arvottiin kävijöille, esittelyssä ollut AmigaOS 3.5:n ennakkoversio, Jens
Schönfeldin vierailu Saksasta, Petro Tyschtschenkon puhelinpuhe, viime
vuoden kaltainen runsas osanotto ja muut ohjelmanumerot antoivat loppujen
lopuksi runsaasti aihetta tyytyväisyyteen. Vaikeuksien kautta voittoon,
tosiaankin.
 </P>

 <P ALIGN=CENTER><H3>Kaikilla oli niin mukavaa</H3></P>

 <P>
Vaikka Petro Tyschtschenkon vierailun peruuntuminen mahdollisesti näkyi
kävijämäärissä, paikalla oli silti Saku 98:n tapaan porukkaa ihan ruuhkaksi
asti - arviot liikkuvat suuruusluokassa 400-600. Ilmainen sisäänpääsy
lienee ollut yksi syy, kuten myös entistä parempi tiedottaminen.
Näyttelytilojen laajeneminen aulaan auttoi vähän, mutta ihmismassojen
puristukselta ja huonolta ilmalta (aikaisempaa suuremmasta tuuletinmäärästä
huolimatta) ei voinut välttyä.
 </P>

 <P ALIGN=CENTER><IMG SRC="kuvat/saku99_1.jpg" WIDTH=400 HEIGHT=265 ALT="Saku99"></P>

 <P>
Heurekalta vuokratut tilat olivat kuitenkin kokonaisuudessaan hyvin
mitoitetut, eikä kallista hukkatilaa pahemmin jäänyt - jopa tuoleilla
varustettu leponurkka osoittautui suosituksi. Saku 99 esittäytyi entistä
näyttävämpänä heti Heurekan aulassa, jossa suuren Saku 99 -julisteen alla
yhdistyksen esittelypöytä ja AmigaOS 3.5:n demonstraatio houkuttelivat
vieraita lähemmäksi näyttelysalia.
 </P>

 <P ALIGN=CENTER><IMG SRC="kuvat/saku99_2.jpg" WIDTH=400 HEIGHT=268 ALT="Saku99"></P>

 <P>
Aulan pöydässä saattoi AmigaOS 3.5:n ennakkoversioon tutustumisen lisäksi
vastata vierailijakyselyyn sekä Motorola Inside Y2k -kyselyyn (joista lisää
oheisissa artikkeleissa), osallistua Amiga 1200:n muistikorttien arvontaan
ja poimia mukaansa paljon toivotun tapahtumaohjelman ja Amiga-aiheisia
esitteitä, joita oli puolestaan tilattu ulkomaisilta yrityksiltä.
 </P>

 <P>
Vierailijakyselyyn vastanneet osallistuivat lisäksi kahden Amigan
lahjoittaman A1200-paketin arvontaan, ja tapahtuman jälkeen arvottiin vielä
kolme AmigaOS 3.5 -ennakkoversiopakettia yllätyspalkintona. Ja niin kauan
kuin tavaraa riitti, saivat kaikki kyselyyn vastanneet myös erilaisia
Amiga-herkkuja: AmiCola-limsaa, Amiga-musiikkilevyjä, Amiga-tarroja,
Amiga-kyniä, Boing-hiirimattoja, Amiga-julisteita, Amiga-sukkia,
Amiga-boksereita, jne. Hymyt olivat herkässä!
 </P>

 <P ALIGN=CENTER><H3>Ostoksia ja esittelyitä</H3></P>

 <P ALIGN=CENTER><IMG SRC="kuvat/saku99_3.jpg" WIDTH=400 HEIGHT=265 ALT="Saku99"></P>

 <P>
Näyttelysaliin oli tänä vuonna saatu houkuteltua kaksi jälleenmyyjää:
Amigator ja Gentle Eye Ky, jotka tekivätkin ilmeisen hyvää kauppaa
ostohaluisten amigistien kanssa. Paikalla oli myös Delfina-äänikorteista
tuttu Petsoff LP. Massiivisen leludelfiinin lisäksi Petsoff oli tuonut
näytille uuden Delfina Plus -korttinsa, jonka ohjelmistopuoli ei tosin
vielä ollut myyntivalmis.
 </P>

 <P ALIGN=CENTER><IMG SRC="kuvat/saku99_4.jpg" WIDTH=400 HEIGHT=265 ALT="Saku99"></P>

 <P>
Saksasta Suomeen saapunut Individual Computersin
<A HREF="http://www.jschoenfeld.com/">Jens Schönfeld</A> oli paikalla
koko päivän kertomassa valmistamistaan Amiga-lisälaitteista, mm.
Catweaselista ja Silver Surferista, joista jälkimmäinen on uusi, todella
edullinen ja nopea sarjaporttilaajennus Amiga 1200:aan. Schönfeld vastaili
myös tapahtuman IRC-kanavalla kysymyksiin. Tapahtuman IRC-loki löytyy
Suomen Amiga-käyttäjät ry:n kotisivuilta.
 </P>

 <P ALIGN=CENTER><IMG SRC="kuvat/saku99_5.jpg" WIDTH=400 HEIGHT=265 ALT="Saku99"></P>

 <P>
Elävänä esimerkkinä suomalaisesta Amiga-käytöstä työelämässä turkulainen
Elysée Arena esitteli jäähallin tiedotuksiin käyttämäänsä
Amiga-laitteistoa. Suomen Amiga-käyttäjät ry. oli järjestänyt paikalle myös
pari alkuperäistä Amiga 1000 -laitteistoa muistuttamaan Amiga-kansaa heidän
juuristaan. Tonniset pyörittävät klassikko-ohjelmia, Boing-demoa ja Amiga
Tutoria, ja koneiden kuoret oli avattu sisuskalujen ja nimikirjoitusten
tiirailua varten.
 </P>

 <P ALIGN=CENTER><IMG SRC="kuvat/saku99_6.jpg" WIDTH=400 HEIGHT=300 ALT="Saku99"></P>

 <P>
Esittelyssä oli myös ClickBOOMin uusi räiskintäpeli T-Zer0 ja Amigan
PowerPC Linux. Linuxia pyöritettiin muuten tyylikkääseen vanerikoteloon
kasatulla Amigalla. Vielä tyylikkäämpi ilmestys oli kuitenkin toinen
pelikilpailun koneista, jonka maalattu kuori herätti kateellisia
huokauksia. Pelikilpailuissa pelattiin tänä vuonna Quake-pohjaista Malicea,
ja jaossa oli upeita palkintoja.
 </P>

 <P>
Yhdistys vastaanotti tavalliseen tapaan uusia jäsenyyksiä ja myi
Saku-rompun päivitettyä painosta. Aivan uusi palvelu oli käytettyjen
tavaroiden myyntipöytä, joka osoittautui todella suosituksi heti
kättelyssä. Lisäksi Suomen Amiga-käyttäjät ry. oli tehnyt Amigan kanssa
sopimuksen Amiga-operaattorilogojen tarjoamisesta halukkaiden amigistien
kännyköihin, ja niinpä uuden nokialaisen omistajat saivat vaihtaa
operaattorilogonsa Amiga-tunnukseksi.
 </P>

 <P>
Tapahtumasta oli myös yhteys IRC-kanavalle #saku99, jossa vierailijat
kävivät omatoimisesti kertomassa kokemuksistaan, sekä kuvia Internetiin
välittänyt web-kamera, joka tosin kärsi aluksi vakavista
toimintahäiriöistä. Lisäksi DJ LOHi viihdytti kansaa soittamalla musiikkia.
 </P>

 <P ALIGN=CENTER><H3>Mukava loppuhuipennus</H3></P>

 <P ALIGN=CENTER><IMG SRC="kuvat/saku99_7.jpg" WIDTH=400 HEIGHT=300 ALT="Saku99"></P>

 <P>
Aikaisempina vuosina Saku-tapahtumilla on ollut tapana vähän kuin hiipua
loppua kohden, mutta tällä kertaa loppumetrit olivat hyvinkin
tapahtumarikkaat. Loppukiri aloitettiin arpomalla kaksi Amigan lahjoittamaa
Amiga A1200 Magic -pakettia, jotka sisälsivät uuden A1200:n lisäksi mojovan
ohjelmistopaketin. Lisäksi arvottiin pois kolme yhdistyksen taannoin
lahjoituksena saamaa A1200:n muistikorttia.
 </P>

 <P ALIGN=CENTER><IMG SRC="kuvat/saku99_8.jpg" WIDTH=400 HEIGHT=300 ALT="Saku99"></P>

 <P>
Arvonnan jälkeen paikalla vielä olleet vieraat kutsuttiin kiireesti
auditorioon, jonne oli saatu puhelinyhteys Petro Tyschtschenkoon. Vaikka
mies ei itse päässyt paikalle, sai yleisö näin kuulla häneltä muutaman
lohduttavan sanan ja katsella still-kuvaa valkokankaalta. Puheen missanneet
voivat noutaa sen Suomen Amiga-käyttäjät ry:n kotisivujen kautta. Puheen
jälkeen auditoriossa esitettiin vielä Commodoren konkurssista kertonut
dokumentti Deathbed Vigil.
 </P>

 <P>
Saku 99 oli hieno päätös Amigan kannalta paikoin vähemmän hienolle
vuosikymmenelle Suomessa. Vaikka koko Amiga-yhteisö on väsynyt jatkuvaan
odottamiseen, oli ilo huomata, että kiinnostusta kokoontua yhteen löytyy
edelleen. Vaikea lähteä arvailemaan millaisille tuleville tapahtumille
Amigan tulevaisuus petaa tilaa, mutta tästä saavutuksesta voimme ainakin
olla ylpeitä. Lämmin kiitos kaikille osallistuneille!
 </P>

 <P>
Lisätietoja tapahtumasta löydät oheisista artikkeleista, sekä Suomen
Amiga-käyttäjät ry:n kotisivuilta osoitteesta
<A HREF="http://batman.jytol.fi/~saku/">http://batman.jytol.fi/~saku/</A> tai
<A HREF="http://tzimmola.tky.hut.fi/saku/">http://tzimmola.tky.hut.fi/saku/</A>.
Kotisivuilta löydät mm. runsaasti kuvamateriaalia ja kuvatekstein varustetun
valokuvaraportin.
 </P>

</BODY>
</HTML>
