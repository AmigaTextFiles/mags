<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD><TITLE>Hallituksen kokous 4/99</TITLE></HEAD>
<BODY>

<TABLE WIDTH=100%>
 <TR><TD>SUOMEN AMIGA-KÄYTTÄJÄT RY.<BR>HALLITUS 1998-1999
     <TD ALIGN=RIGHT>KOKOUSMUISTIO<BR>11.9.1999
</TABLE>

<P>HALLITUKSEN KOKOUS 4/99</P>

<TABLE>
 <TR><TD>AIKA<TD>30. toukokuuta - 10. syyskuuta
 <TR><TD>PAIKKA<TD>Internet-postituslista
 <TR><TD>LÄSNÄ<TD>
Boogie / Gentle Eye Ky<BR>
Tomi Jaskari<BR>
Timo Kemppaala<BR>
Simo Koivukoski<BR>
Ari Latvaniemi<BR>
Valtteri Murto<BR>
Janne Pikkarainen<BR>
Anu Seilonen<BR>
Janne Sirén<BR>
Tapani Tanskanen<BR>
Veli-Matti Vuorensyrjä
 </TABLE>

<P>1<BR>
Tästä kokousmuistiosta</P>

<P>
Tämä muistio on kerätty Suomen Amiga-käyttäjät ry:n hallituksen
Internet-postituslistallaan 30.5. - 10.9.1999 käymien keskusteluiden
pohjalta. Muistioon on kerätty keskustelun pääkohtia, eikä sen ole
tarkoituskaan olla kattava kuvaus kaikista mahdollisista käsitellyistä
aiheista. Muistion ensisijainen tarkoitus on säilöä keskeistä tietoa
tuleville hallituskokoonpanoille.
</P>

<P>
Hallituksen postituslista tavoittaa kaikki hallituksen jäsenet, mutta
kaikki eivät välttämättä ole ottaneet osaa kaikkiin aiheisiin. Simo
Koivukoski seurasi listaa omasta pyynnöstään vain 29.7. saakka. Listalla
oli myös Saku-lehden päätoimittaja Anu Seilonen, vaikka hän ei kuulunut
varsinaisesti hallitukseen. 
</P>

<P>2<BR>
Käsiteltyjä aiheita</P>

<P>
Amigan teemamusiikkia esittävä tanssiyhtye Annex tarjoutui esiintymään
yhdistyksen Saku 99 -tapahtumassa, korvauksena hotelli-, lento- ja
ruokakulut. Hallitus päätti kieltäytyä; liian kallista, eikä
tapahtumapaikalta edes olisi helposti löytynyt sopivaa tanssitilaa (kenties
auditorio, jos valkokankaan saisi nostettua tilaa viemästä).
</P>

<P>
Kesäkuussa lähetettiin sähköpostitse kutsu 67:lle Amiga-alan yritykselle
osallistua Saku 99 -tapahtumaan esittein, palkinnoin, henkilökohtaisesti
tms. Amiga-yritysten yhteystietoja löytyy esimerkiksi Amiga Web
Directorysta. Käytäntöä on sovellettu jo aikaisemmissa tapahtumissa, ja
nytkin myöhemmin lähetettyjen uusintaviestien jälkeen se poiki esitteitä,
palkintoja ja Individual Computersin Jens Schönfeldin vieraaksi.
</P>

<P>
Kesäkuussa Janne Sirén lähetti myös pitkän faksin Amigan pääjohtalle Jim
Collasille. Faksissa esitettiin kutsu saapua Saku 99 -tapahtumaan sekä
kerrattiin yhdistyksen historiaa ja Suomen edistyksellistä asemaa
tietoliikennemaana. Valitettavasti emme koskaan saaneet faksiin vastausta,
ja Jim Collaskin on sittemmin eronnut, joten yhteydet ovat auki kunnolla
vasta Saksan Amigaan.
</P>

<P>
Keskusteltiin peleistä saatujen esittelykappaleiden kohtalosta. Todettiin,
että kaikki saadut pelit esitellään Saku-lehdessä (jos mahdollista) ja
jaetaan sitten pois yhdistyksen kilpailuissa. Näin ei luoda kyseenalaista
palkkiokulttuuria, jossa kerätään peliarvosteluja jakamalla arvostelijalle
peli palkkioksi. Ei sillä, että palkitseminen olisi huono asia, mutta se
asettaisi kirjoittajat eriarvoiseen asemaan.
</P>

<P>
Hallitus on epäonnistunut tehtävässään järjestää uusi logokilpailu. Tomi
Jaskari ei ole yrityksistä huolimatta paikantanut taannoin ensimmäisen
logokilpailun jälkeen tehtyjä tarkempia kilpailuohjeita, eikä hallitus ole
ehtinyt kehitellä uusia. Uuden logon miettiminen jää seuraavan hallituksen
tehtäväksi.
</P>

<P>
Simo Koivukoski selvitti verotukseen liittyen sponsoriasiaa, ja selvisi,
ettei kaltaisemme yleishyödyllinen yhdistys saa myydä mainostilaa. On siis
ensiarvoisen tärkeää muistaa lahjoituksia vastaanotettaessa, ettei siitä
saa muodostua mainostilan myyntiä.
</P>

<P>
Saku-lehden päätoimittaja Anu Seilonen on ollut pari kertaa ikävässä
välikädessä joutuessaan ylläpitämään lehden linjaa muokkaamalla merkittävästi
saamiaan artikkeleita. Muutama kirjoittaja oli tästä harmistunut ja väittänyt
menettelyä sensuuriksi. Yhdistyksen linja on, että Saku-lehti on vakavasti
otettava media, ja päätoimittajalla on paitsi valta myös vastuu ylläpitää
tätä linjaa. Kyseenalainen artikkelisisältö jätetään siis jatkossakin
lehdestä pois.
</P>

<P>
Keskusteltiin ideoista hankkia yhdistykselle vieraskirja ja pieniä
sammakkopatsaita tapahtumia varten. Vieraskirja, johon oli tarkoituksena
kerätä kaikista tapahtumista osanottajalistaa ja -kommentteja, ei saanut
kuitenkaan kannatusta. Sammakkopatsaiden hankinnasta päätettiin, mutta niiden
ostaminen tyssäsi kaupan varaston tyhjenemiseen.
</P>

<P>
Keväällä järjestettiin Saku-romppujen postimyynti kesällä lähestyvän
kakkospainoksen ja yhdistyksen CD-R-varaston ehtymisen vuoksi. Kakkospainoksen
romppuja jäi syyskuussa Tomi Jaskarille varastoon, ja niiden postimyyntiä
järjestellään.
</P>

<P>
Postin hinnoittelupolitiikassa paljastui yllättävä piirre lähetettäessä
vuosikokouskutsuja. Kun lähettää kakkosluokan kirjeitä normaalikuorissa
postin hinnoittelupalvelun kautta, jossa postimerkkien sijaan postin
hinnoittelukone leimaa kirjeet, on postimaksu edelleen 2,40 mk/kpl. Vaikka
hintaan lisätään 10% hinnoittelupalvelumaksu, on se silti edullisempaa ja
myös vähemmän vaivalloista kuin postimerkkien käyttö. Hinnoittelupalvelua
kannattaa siis hyödyntää jatkossakin, varsinkin jos hinta pysyy samana.
</P>

<P>
Keskusteltiin Amigalta saaduista palkintolahjoituksista, ja todettiin  että
osa niistä oli samoja kuin mitä jälleenmyyjät olivat tilanneet  myytäväksi.
Jatkossa olisi mielekästä yrittää saada koordinoitua lahjoitukset siten,
ettei niillä aiheutettaisi tarpeettomia vaikeuksia jälleenmyyjille. Asiasta
on kommunikoitu Amigan Petro Tyschtschenkolle kirjeitse.
</P>

<P>
Paljon toivottujen kerhoiltojen järjestämisestä todettiin, ettei niitä
kannata pitää säännöllisesti, jolloin asiasta tulisi jatkuvia paineita.
Tarvittaessa sellaisten koollekutsuminen vaatii kuitenkin vain sopivat tilat,
tiedotteet kotisivuille ja uutisryhmiin, mahdollisesti tarvittava
ennakkoilmoitus poliisille, sisällön ja kenties yhdistyksen kustantamien
virvokkeiden hankkiminen. Kerhoilloista voisi napsia digitaalikameralla pari
kuvaa yhdistyksen kotisivuille.
</P>

<P>
Esimerkiksi Espoossa on tarvittaessa käytettävissä Janne Pikkaraisen
taloyhtiön kerhotila, ja alustavasti tutkitaan vastaavia mahdollisuuksia
Oulussa. Erinomaista antia kerhoilloille olisivat erilaiset videot ja muut
harvinaislaatuiset demonstraatiot, joita yhdistyksen jäsenet käsiinsä
saavat. Näin voisimme jakaa huvia ja hyötyä pitkin vuotta, eikä kaikkea
tarvitsisi keskittää mahdollisiin suurtapahtumiin. Typerintä olisi antaa
videoiden, tavaralahjoitusten yms. lojua kaapissa - niitä pitää hyödyntää.
</P>

<P>
Janne Sirén luovutti yhdistyksen taannoin saamat käytetyt DD-levykkeet Tomi
Jaskarille, joka toimittaa ne Saku-lehden kotiinkantokäyttöön Veli-Matti
Vuorensyrjälle. Janne luovutti myös yhdistyksen jatkojohdot, kynät ja muut
pikkutavarat Tomille. Tomin hallussa on myös yksi Amigan Saku 99:n jälkeen
toimittama AmigaOS 3.5 -ennakkoversio yhdistyksen demonstraatiotarpeisiin.
Lisäksi Tomilla on edelleen kaksi yhdistyksen Amiga 2000 -tietokonetta,
jotka odottavat ostajaa. Suomen Amiga-käyttäjät ry:n koko palkintovarasto
sen sijaan tyhjennettiin Saku 99:ssä ja sitä seuranneissa arvonnoissa.
</P>

<P>
Muistion kokosi ja kirjoitti Janne Sirén. Oikoluvusta kiitos Anu
Seiloselle.
</P>

</BODY>
</HTML>
