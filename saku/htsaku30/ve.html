<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD><TITLE>Visual Engineering</TITLE></HEAD>
<BODY>

 <HR>
 <B>Visual Engineering</B><BR>
 <I>Risto Mäki-Petäys</I>
 <HR>

 <P>
ARexx-tuki on korvaamaton etu grafiikkaohjelmissa. Sen avulla saa
suhteellisen helposti korvattua ohjelman omien toimintojen puutteita.
Näppäränä kokonaisuutena toimii Marko Seppäsen Image Engineeriin tekemä
lisäpaketti Visual Engineering. Paketti sisältää yli 30 itse tehtyjä
"rutiinia".
 </P>

 <P>
Marko itse kuvasi pakettiaan seuraavilla sanoilla: "Joskus alkuaikoina
kehittelin VE-skriptejä nettisivuja varten. Joidenkin yritysten
WWW-sivustot eivät olisi koskaan syntyneetkään ilman näitä skriptejä,
varsinkaan ilman Visual Borderia. Kaikki kuvankäsittely tapahtuu
24-bittisenä väri- tai 8-bittisenä harmaasävynä, joten ei näiden käyttö
nettigrafiikkaan rajoitu. Voit suunnitella kannet esim.
varmuuskopio-CD:lle, lisätä oman logon jokaiseen animaatioruutuun, muokata
valmista kuvaa ja printata sen T-paitaan, renderoida 16-värisen väriliu'un,
jota voit käyttää Birdiessä saadaksesi Windowsin tapaista ilmettä
ikkunoihin... onhan niitä käyttökohteita. Jos jokin skripti on jollain
tavalla viallinen tai puutteellinen, niin kannattaa kertoa siitä minulle.
Bugit korjaan yleensä heti ja ehdotukset uusiksi skripteiksi tai vanhojen
parannukseksi hyvillä perusteluilla tuottavat tulosta varsin nopeasti."
 </P>

 <P><H3>AddSpace</H3></P>

 <P ALIGN=CENTER>
<IMG SRC="kuvat/addspace.jpg" WIDTH=220 HEIGHT=220>
<IMG SRC="kuvat/addspaceb.jpg" WIDTH=200 HEIGHT=250>
 </P>

 <P>
Visual Engineering sisältää kaksi melkein toistensa kaltaista kuvan rajoja
laajentavaa toimintoa, AddSpace ja AddSpaceB. Näistä AddSpace laajentaa
reunoja joka puolelta, AddSpaceB vain yhdestä suunnasta. Ylimääräisen
alueen pituus sekä alla oleva väri (valkoinen, musta tai alaoikealla olevan
pikselin väri) on määriteltävissä, AddSpaceB:ssa myös suunta.
 </P>

 <P><H3>AddTexture</H3></P>

 <P ALIGN=CENTER>
<IMG SRC="kuvat/addtexture.jpg" WIDTH=220 HEIGHT=220>
 </P>

 <P>
AddTexture vastaa muuten AddSpacea, mutta raja-alue täytetään käyttäjän
valitsemalla pinnoitteella. Määriteltävinä ominaisuuksina ovat rajan pituus
sekä pinnoite.
 </P>

 <P><H3>BatchProcess</H3></P>

 <P>
Lyhyesti, BatchProcess suorittaa valitun ImageEngineer-makron kaikkiin
Directory Opus Magellanin hakemistolistauksesta valittuihin tiedostoihin.
Tämä kuitenkin vaatii ainakin toistaiseksi skriptin käsinsäätöä käytettävän
rutiinin ja sen arvojen suhteen. Ohjeet kuitenkin selostavat toimenpiteen
kattavasti. Pienellä vaivalla makron saa toimimaan myös muissa ARexx-portin
omaavissa tiedostonhallintaohjelmissa.
 </P>

 <P><H3>CloseAll, SaveAll ja SaveIT</H3></P>

 <P>
CloseAll sulkee kaikki avoinna olevat projektit kyselemättä sen kummempia.
SaveAll tallentaa kaikki projektit yhteen hakemistoon samankaltaisilla
nimillä. SaveIT tallentaa avoinna olevan projektin 24-bittisessä muodossa,
joka kerta uudella nimellä, jotta vanhat tallennukset säilyisivät tallessa.
Tämä toiminto on hyvä laittaa pikanäppäimen kohdalle, jolloin se toimii
monitasoisen kumoa-toiminnon tavoin, mutta työt ovat tallessa kaatumisen
tai sähkökatkoksen jälkeenkin.
 </P>

 <P><H3>CropEdge</H3></P>

 <P>
CropEdge on varsin yksinkertainen toiminto: se rajaa kuvan mahdollisimman
pieneksi poistamalla tyhjän ulkoreunan. Sen lisäksi reunoilta leikataan
ylimääräinen pikselin leveä reunus pois, koska esimerkiksi videolta
kaapatuissa kuvissa on yleensä sotkua reunuksissa. Taustan väri on vapaa.
 </P>

 <P><H3>GaussianEdge ja -Feather</H3></P>

 <P ALIGN=CENTER>
<IMG SRC="kuvat/gaussianedge.png" WIDTH=400 HEIGHT=200>
<IMG SRC="kuvat/gaussianfeather.png" WIDTH=400 HEIGHT=200>
<IMG SRC="kuvat/gaussianfeather2.png" WIDTH=400 HEIGHT=200>
 </P>

 <P>
GaussianEdge sekä -Feather sumentavat valkealla pohjalla olevan mustan
kuvan reunoja. Toiminto tunnetaan alan kielellä nimellä antialiasing.
Toiminnolla voi muotoa pienentää tai suurentaa, toimii vain mustaan kuvaan
valkealla pohjalla. GaussianEdgella mustan alueen kannattaa olla
keskivahvuudella vähintään kaksi pikseliä paksua, jotta se ei häviäisi.
Asetuksina löytyy sumennuksen leveys sekä voimakkuus. GaussianFeatherissa
ei ole säätöjä ollenkaan, ja sillä häviävät alle kolme pikseliä paksut
linjat. Se toimii myös värillisillä kuvilla. Molemmat toiminnot sopivat
mm. mustekynävaikutelman lisäämiseen käsin kirjoitettuun tekstiin ja
karkeareunaisen paksun tekstin pehmentämiseen.
 </P>

 <P><H3>LogoTexture</H3></P>

 <P ALIGN=CENTER>
<IMG SRC="kuvat/logotexture.png" WIDTH=400 HEIGHT=200>
 </P>

 <P>
LogoTexture lisää valkealla pohjalla olevaan mustaan tekstiin käyttäjän
määrittelemän pinnoitteen. Pinnoite lisätään tiling-tekniikalla, eli sen
kannattaa olla saumaton tai vähintään saman kokoinen kuin tekstin sisältävä
kuva.
 </P>

 <P><H3>Merge</H3></P>

 <P ALIGN=CENTER>
<IMG SRC="kuvat/merge.jpg" WIDTH=400 HEIGHT=200>
 </P>

 <P>
Monesti tulee tarve liittää kuvia yhteen vierekkäin tai päällekkäin, mutta
ohjelmistosta ei löydy siihen suoraa toimintoa ja täytyy tehdä se käsin tai
kiertämällä toisten toimintejen kautta. Visual Engineering sisältää
huomattavasti helpomman keinon toteuttaa yhdistäminen. Kuvat voidaan myös
laittaa näkymään toistensa päälle, jolloin valkoinen näkyy läpi.
 </P>

 <P><H3>PrimaryColors</H3></P>

 <P ALIGN=CENTER>
<IMG SRC="kuvat/primcolors.jpg" WIDTH=200 HEIGHT=200>
 </P>

 <P>
Primarycolors-toiminto ensin tekee kuvasta mustavalkoisen ja sen jälkeen
värittää sen halutulla sävyllä. Välissä voidaan myös venyttää kontrasti
äärimmilleen, mikä korostaa kuvan ilmettä ja tuo enemmän esiin
yksityiskohtia. Värivaihtoehdot ovat kirkkaanpunainen, keltainen, vihreä,
turkoosi, tummansininen, violetti, vaaleansininen, tummanvihreä,
vaaleanruskea, tummanpunainen, oranssi ja haalea pinkki.
 </P>

 <P><H3>Resize400x400</H3></P>

 <P>
Resize400x400 leikkaa nimensä mukaisen alueen pikseleissä kuvan vasemmasta
yläreunasta ja hävittää kuvan loppuosan. Soveltuu Visual Textureitten
testaukseen.
 </P>

 <P><H3>Rotate</H3></P>

 <P ALIGN=CENTER>
<IMG SRC="kuvat/rotate.jpg" WIDTH=256 HEIGHT=256>
 </P>

 <P>
Visual Engineeringin Rotate vastaa Image Engineerin vastaavaa toimintoa sillä
erolla, että kuvan tausta on valkoinen. Toiminnosta on etua esimerkiksi
silloin, jos kuvien reunojen pitää olla läpinäkyvät, ja itse kuva on tumma.
Parannuksena voisi vielä olla säädettävä taustaväri.
 </P>

 <P><H3>RunHook</H3></P>

 <P ALIGN=CENTER>
<IMG SRC="kuvat/runhook.jpg" WIDTH=200 HEIGHT=200>
 </P>

 <P>
RunHook-toiminnosta on käyttöä vain ImageFX:n omistajille. Se lähettää
kuvan ImageFX:n, ajaa siinä valitun hookin ja palauttaa kuvan käsiteltynä
ImageEngineeriin.
 </P>

 <P><H3>Shadow</H3></P>

 <P ALIGN=CENTER>
<IMG SRC="kuvat/shadow.jpg" WIDTH=220 HEIGHT=220>
<IMG SRC="kuvat/shadow2.jpg" WIDTH=200 HEIGHT=200>
 </P>

 <P>
Ehkä useimmin WWW-ympäristössä nähty efekti lienee kuvan varjostus
valkoisella pohjalla. Muut näkemäni toiminnon sovellukset ovat olleet tosin
kaupallisia. Perusvarjostuksen (rectangle, kuvassa vasemmalla) lisäksi
toiminto sisältää seuraavat efektit: normal, grey antialias, color
antialias (kuvassa oikealla), outline, lowpass ja transparency. Varjostuksen
suunta, terävyys, väli ympärillä sekä vahvuus on myös säädettävissä.
Uuden version etuna ovat toiminnot grey antialias ja color antialias, jotka
löytävät pehmennettyjen reunojenkin varsinaiset reunat.
 </P>

 <P><H3>Signature</H3></P>

 <P ALIGN=CENTER>
<IMG SRC="kuvat/signature.jpg" WIDTH=200 HEIGHT=200>
 </P>

 <P>
Jos ainainen kuvien signeeraus laiskistuttaa, saa oman puumerkkinsä
lisättyä kuvaan automaattisesti Signature-toiminnolla. Liittämismetodeina
on valittavissa Alpha, Max, Min, Mix50, Mix50Genlock ja Multiply. Sen
lisäksi pitää säätää signeerauksen sijainti vaaka- ja pystysuorassa
suunnassa ja hienosäätö tarvittaessa. Loput hoituu automaattisesti.
 </P>

 <P><H3>UnknownRegion</H3></P>

 <P ALIGN=CENTER>
<IMG SRC="kuvat/unkregion.jpg" WIDTH=200 HEIGHT=200>
 </P>

 <P>
UnknownRegion lisää rajatulle alueelle aaltomaisen pinnoitteen. Aallon
vaihetta ja pituutta ei kuitenkaan voi säätää. Tekijän mukaan toimintoa
pyydettiin henkilöitten kasvojen epäselventämiseksi jollain muulla kuin
mosaiikkiefektillä.
 </P>

 <P><H3>VisualAnim</H3></P>

 <P ALIGN=CENTER>
<IMG SRC="kuvat/visualanim.jpg" WIDTH=200 HEIGHT=200>
 </P>

 <P>
Visual Engineeringin ainoa animaatiotoiminto, VisualAnim, luo yhden kuvan
pohjalta animaatioita. Toimintoja löytyy kolme, kupla (bulge), aaltoilu
(ripple) ja kierto (twirl). Jokaisessa voi asettaa animaation pituudeksi 8,
12, 18 tai 24 kuvaa. Bulgella valittavat ominaisuudet ovat tyyppi (boom,
rubber, in, out), efektin vahvuus ja säde. Ripplella ominaisuudet ovat
tyyppi (Simple, SimpleC, Boom, BoomC, Ripple, Swirl), amplitudi ja
aallonpituus. Twirlillä ne taas ovat Swing, Swing2, ShakeIt ja ShakeIt2.
Jostain syystä twirl ei toiminut testatessani.
 </P>

 <P><H3>VisualBorderDemo</H3></P>

 <P ALIGN=CENTER>
<IMG SRC="kuvat/visualborder.jpg" WIDTH=200 HEIGHT=200>
 </P>

 <P>
VisualBorder sovittaa kuvan reunat Shadowin tavoin valkealle pohjalle.
Varjostuksen sijaan toiminto häivyttää osan reunoista. Demoversiossa on
vain kaksi toimintoa, Gradient ja RoundEdge, joista ensimmäinen tekee
nappulamaisen valaistusefektin reunoihin ja jälkimmäinen (kuvassa)
pyöristää kulmia.
 </P>

 <P><H3>VisualLogoDemo</H3></P>

 <P ALIGN=CENTER>
<IMG SRC="kuvat/visuallogo.png" WIDTH=400 HEIGHT=200>
<IMG SRC="kuvat/visuallogo2.png" WIDTH=400 HEIGHT=200>
 </P>

 <P>
VisualLogon tarkoituksena on tehdä mustasta kuvasta valkoisella pohjalla
syvyysvaikutelman muodostavia logoja. Kuvan esimerkissä musta teksti
valkoisella taustalla muuttui krominkaltaiseksi vahvalla varjostuksella.
Säätöinä löytyy efektin tyyppi (demoversiossa vain raised ja strong), tila
ympärillä ja tyyli, kiiltävä (shiny) ja hahmotelma (outlined). Rekisteröity
versio olisi erittäin hyödyllinen tyyliteltyjä html-sivuja tehtäessä.
 </P>

 <P><H3>VisualSurface</H3></P>

 <P ALIGN=CENTER>
<IMG SRC="kuvat/visualsurface.jpg" WIDTH=200 HEIGHT=200>
 </P>

 <P>
Jotkut kuvat ovat sellaisenaan hieman tylsän näköisiä. VisualSurface lisää
niihin pinnoitevaikutelman. Valittavana ominaisuutena on tyyppi (noise tai
maximum).
 </P>

 <P><H3>VisualTexture</H3></P>

 <P ALIGN=CENTER>
<IMG SRC="kuvat/visualtextureb_1.jpg" WIDTH=160 HEIGHT=160>
<IMG SRC="kuvat/visualtextureb_2.jpg" WIDTH=160 HEIGHT=160>
 </P>

 <P>
VisualTexturen ideana on uudistaa vanhoja (saumattomia) pinnoitteita. Sain
satunnaisesti kokeilemalla pari menettelevää tulosta (kuvassa). Ohjeet
eivät olleet hirveän kuvaavia. VisualTexture2:ssa voi valita sumennuksen
vahvuuden, tyylin, heijastuksen ja tyypin.
 </P>

 <P><H3>Zoom14</H3></P>

 <P ALIGN=CENTER>
 </P>

 <P>
Zoom14 muuttaa kuvasuhteen 1:4:n. Toiminto on kätevä pikanäppäimestä
haettuna.
 </P>

 <P>
Image Engineerin etuna muihin vastaaviin ohjelmiin on hinta, 35
Yhdysvaltain dollaria eli vajaat 200 markkaa. Vastaavasti ImageFX maksaa
vajaat 2000 mk, ja ainakin versio 3 on erittäin epävakaa. Image Engineer
puolestaan kärsii piirtotoiminnoissa ja olisin kaivannut kumoamistoimintoa,
mutta hintaansa nähden se on varsin mainio paketti.
 </P>

 <P>
Marko Seppänen on tehnyt yksinoikeudella tähän Sakuun
<A HREF="vetutor.html">lyhyen esittelyjutun Visual Engineering -skripteistä
ja niiden käytöstä.</A>
 </P>

 <P>
Visual Engineering -kotisivu:
<A HREF="http://wwnet.fi/users/smarko/visual/">http://wwnet.fi/users/smarko/visual/</A>
 </P>

 <P>
Image Engineer -kotisivu:
<A HREF="http://www.amigaworld.com/support/imageengineer/">http://www.amigaworld.com/support/imageengineer/</A>
 </P>

 <P>
Marko Seppänen:
<A HREF="mailto:marko.seppanen@wwnet.fi">marko.seppanen@wwnet.fi</A>
 </P>

</BODY>
</HTML>
