<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD><TITLE>Tikkutesti</TITLE></HEAD>
<BODY>

 <HR>
 <B>Tikkutesti</B><BR>
 <I>Jarkko Pienimäki</I>
 <HR>

 <P><H3>Arcade</H3></P>

 <P>
Tämä Hollannissa tehty ilotikku on hieman kolmion muotoinen, siinä on vain
yksi edessä oleva nappi ja pallopäätikku. Tämä on varmaan täydellisin
tikku, joka olemassa on! Ilmansuunnat tulevat kuin itsestään. Nappi ei ole
mikään mikrokytkinviritelmä, vaan siten tehty että kun nappia painaa, niin
kaksi metallin palaa piirilevyllä ottaa kosketuksen. Ratkaisu on todella
hyvä, sillä voi näpyttää hyvin ja muutenkin tuntuma on hyvä. Tikku on tehty
kokonaan piirilevylle, eli siinä ei ole muita johtoja kuin se joka menee
koneen porttiin. Helppo korjata ja kestävä, kun ei voi mennä johdot poikki!
 </P>

 <P>
+ kestävä<BR>
+ helppo korjata<BR>
+ tosi hyvä nappi<BR>
+ sopivan jäykkä/löysä<BR>
+ hyvä muotoilu, sopii hyvin käteen
 </P>

 <P>
- saako näitä mistään?
 </P>

 <P>
Yleisarvosana:  10/10
 </P>

 <P><H3>Tac 2</H3></P>

 <P>
Tämä tikku on varmasti monella, koska MikroBitti arvosteli tämän usein
parhaaksi. Paras tämä ei mielestäni ole. Muuten tämä olisi tosi hyvä, mutta
ne napit! Kuinka niitä voi muka näpyttää, kun ne ovat niin pienet ja
matalat. Tämän tikkuosa ei ole yhtä hyvä eikä sovi yhtä hyvin käteen kuin
Arcaden vastaava. Koko tikun kytkennät ovat samanlaisia kuin Arcaden nappi,
mutta tikku ei ole yhtä hyvä, koska ainakin napit tuntuvat "likaantuvan"
eli ne eivät ota kontaktia. Ainahan ne voi putsata, mutta oma vaivansa
siinäkin on. Tämä ei ole yhtä helppo korjata, koska johtoja on aika paljon.
 </P>

 <P>
+ halpa<BR>
+ kohtalaisen herkkä<BR>
+ hinta/laatu-suhde aivan hyvä<BR>
+ melko kestävä
 </P>

 <P>
- napit huonot<BR>
- johtoja sisällä<BR>
- huono korjata
 </P>

 <P>
Yleisarvosana:  7/10
 </P>

 <P><H3>Competition Pro Extra</H3></P>

 <P>
Tikku on muuten samanlainen kuin Competition Pro 5000, eli se legendaarinen
neliön muotoinen pallopäätikku, jossa on kaksi isoa pyöreää nappia. Tässä
Extra-mallissa napit ovat mikrokytkimillä varustetu. Ei välttämättä ihan
hyvä ratkaisu, mutta kumminkin ihan hyvät napit. Ainakin minulla tikku oli
aivan liian jäykkä, mutta kun aukaisee tikun, ottaa prikan irti
tikkuosasta, vetää pois päin sitä kumiosaa ja pistää siihen muoviöljyä
tms., niin tikku löystyy hieman. Käytössä se tietenkin myös onneksi
löystyy. Tässäkin tikussa on tietysti johtoja, jotka voivat murtua, jos
vaikka tikku putoaa jne...
 </P>

 <P>
+ hyvä kokonaisuus<BR>
+ hyvät napit<BR>
+ hyvän mallinen
 </P>

 <P>
- liian jäykkä aluksi<BR>
- ne johdot, ne johdot
 </P>

 <P>
Yleisarvosana:  8/10
 </P>

 <P><H3>Competition Pro CD32</H3></P>

 <P>
Tämä on tietysti CD32-ilolaatta ja hyvä sellainen, sopii hyvin käteen ja
napit ovat hyvät. Ohjausristikko ehkä liikaa löystyy, kun se on käytössä
paljon, mutta siihen tottuu tietysti. Tämä on hyvä mättöpeleihin sekä
3D-peleihin kuten Alien Breed 3D 1 ja 2 sekä Gloomit jne. Suosittelen tätä
kaikille, koska se on tosi hyvä sekä halpa.
 </P>

 <P>
+ hyvä hinta-laatu-suhde<BR>
+ monta nappia<BR>
+ 2 erilaista autofireä
 </P>

 <P>
- löystyy liikaa
 </P>

 <P>
Yleisarvosana:  9/10
 </P>

 <P><H3>Cruiser Turbo</H3></P>

 <P>
Tämä on taas pallopäätikku, ihan hyvin sopii käteen, napit ovat aivan ok.
Tikussa on jäykkyydensäädin, jossa on kolme eri jäykkyyttä: löysä, normaali
ja jäykkä. Olen kuullut, ettei tämä olisi toiminut kuin jäykkä, jäykempi,
hitsattu, mutta uskon että siinä tapauksessa jäykkyys johtui siitä, että
ohjain oli saattanut maata varastossa kauan. Tämä tikku on liian heikko,
säädin meni helposti rikki. Kyllä sillä vielä voi pelata, mutta se ei
oikeastaan toimi. Tikussa ei ole sisällä muuta kuin johtoa, joiden päässä
on mikrokytkimet.
 </P>

 <P>
+ hyvän muotonen<BR>
+ hyvä nappi<BR>
+ jäykkyydensäädin
 </P>

 <P>
- heikko<BR>
- johtoja liikaa
 </P>

 <P>
Yleisarvosana:  7/10
 </P>

 <HR>

 <P>
Kaikkia muita testin tikkuja saanee vielä uutena, paitsi Arcadea ja
TAC-2:a, joita kannattaa metsästää käytettynä. Tikkuja voi kysellä ainakin
Gentle Eyeltä (<A HREF="http://www.ge.vip.fi">http://www.ge.vip.fi</A>,
<A HREF="mailto:ge@vip.fi">ge@vip.fi</A>), puh. (03) 363 0048
 </P>

 <P>
Kirjoittajan tavoittaa sähköpostitse osoitteesta
<A HREF="mailto:jarpie@zonex.cop.fi">jarpie@zonex.cop.fi</A>.
 </P>

</BODY>
</HTML>
