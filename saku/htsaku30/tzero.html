<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD><TITLE>T-Zer0</TITLE></HEAD>
<BODY>

 <HR>
 <P ALIGN=CENTER><IMG SRC="kuvat/tzlogo.jpg" WIDTH=400 HEIGHT=187 ALT="T-Zer0"><BR>
 <I>Janne Sirén</I></P>
 <HR>

 <P>
ClickBOOM on luonut itselleen nimeä laadukkaiden pelikäännösten ja
alkuperäispelien tekijänä. Pieniä puutteita lukuunottamatta kaikki firman
aikaisemmin julkaisemat Amiga-pelit ovat olleet todella tasokkaita, joten
T-Zer0 änkeää vaativaan seuraan. Hieman yllättäen ClickBOOMin uutukainen ei
tällä kertaa ratsastelekaan trendien aalloilla, vaan herättelee henkiin
kulttimaineeseen noussutta mutta kauan sitten historiaan jäänyttä
horisontaaliräiskintägenreä.
 </P>

 <P><H3>Myrskyä tyynen edellä</H3></P>

 <P>
50 raamia sekunnissa rullaava neljännespikselin vieritys, järjetön määrä
spritejä, säädettävät läpikuultavuudet, power-up-juhlaa, muutama sata
megatavua videopätkiä, kaksi eri tyylivaihtoehtoa power-upeille ja CD:ltä
soivalle taustamusiikille, paljon puhetta, ilmainen tasoeditori pelin
mukana, yksi tai kaksi pelaajaa, useita loppuja, piilotettuja aluksia ja
tasoja, vaatimuksena AGA, 8 megatavua muistia, 68030 ja romppuasema...
 </P>

 <P>
T-Zer0:n numeraalinen pätevyys paljastuu hyvin edellä listatun kaltaisesta
mainosmateriaalista. Paljon on kaikkea, paljon enemmän kuin koskaan
korppuaikakaudella olisi osattu edes toivoa. Peli starttaa pumppaamalla
ruudulle psykedeelisiä kuvia renderöidyssä alkuintrossa, jossa on lens
frameja ja motion blurreja käytetty enemmän kuin aikaisemmin näkemissäni
alkuintroissa yhteensä. Se ei kuitenkaan järkytä, kuten liian usein
suttuiset alkuintrot, tämähän on melkein hyvä. CD:lle tallennettu musiikki
tuo oman lisänsä adrenaliinitasoon; olen valmis mullistavaan elämykseen.
 </P>

 <P>
Kaiken tämän teknobabblen ja multimediapyörityksen jälkeen itse pelin
starttaaminen oli kuin Nintendo 64:n vaihtaminen kasibittiseen Atariin
lennosta pelaajan huomaamatta. Kulttuurishokki on paatuneellekin
amigistille melkoinen, jotenkin sitä olisi kuitenkin odottanut että kaiken
hypetyksen jälkeen T-Zer0 olisi ollut jotenkin elämää suurempi elämys.
Pienoista pettymystä on vaikea peitellä, kun se onkin vain... peli.
 </P>

 <P><H3>Odotusten takana hyvä peli</H3></P>

 <P>
Älkää ymmärtäkö väärin: T-Zer0 on hyvä räiskintäpeli. Ruudulle valuu pientä
ja suurempaa alusta toisensa perään, erityyppisiä otuksia kikkailee
pelaajan pään menoksi kiitettävän runsaasti, vasemmalta oikealle (ja
hitusen myös ylös ja alas) rullaava vieritys on juuri niin pehmeää kuin
Amiga vain osaa, grafiikka on huolella tehtyä, jopa kaunista, CD:ltä
pulppuava musiikki tsemppaa kivasti, kookkaat loppupahikset ovat hienoja,
aluksia on valittavana useita, power-uppeja vilisee joka nurkassa ja AGA
takaa verrattain värikkään kokemuksen sadoilla väreillä.
 </P>

 <P ALIGN=CENTER><IMG SRC="kuvat/tzscreen.jpg" WIDTH=320 HEIGHT=240 ALT="T-Zer0"></P>

 <P>
Itse asiassa T-Zer0 on pelityypilleen hyvinkin uskollinen, mikä tosin
saattaa olla kaksiteräinen miekka. Ei sen enempää pelin vaatima AGA kuin
horisontaaliräiskintägenrekään pysty oikein vastaamaan siihen haasteeseen,
jonka 3D-pelit ovat räiskinnän ystäville tuoneet. Kaikkine moderneine
ominaisuuksinen T-Zer0 on kuitenkin vain tuulahdus 80-luvulta tai 90-luvun
alkuvuosilta, vaikkakin tasokkaassa, päivitetyssä muodossa. Pelissä on jopa
kuvakoodiin perustuva kopiosuojaus.
 </P>

 <P>
Toisaalta nostalgiakärpäsen puraisemat ja joka paikasta pursuavaan
kolmedeehen kyllästyneet löytävät varmasti mieleisensä temmellyskentän
T-Zer0:sta. Mielenkiintoa lisää myös se, että peli on jaettu viiteen
maailmaan, joista kukin sisältää kaksi vaihtoehtoista kulkureittiä (reitti
riippuu tason alussa kerättyjen timanttien määrästä). Kun soppaan lisätään
vielä piilokentät, power-uppien kaksi eri ilmenemismuotoa ja kahdet eri
taustamusiikit, uutta pelattavaa riittää fanille helposti pariin
läpipeluuseen.
 </P>

 <P>
ClickBOOMin mainoslause "a shoot 'em up to end all shoot 'em ups" saattaa
olla hyvinkin osuva. Jospa sittenkin vielä kerran, vanhojen hyvien aikojen
muistoksi...
 </P>

 <P><H3>Ei näytönohjaimille</H3></P>

 <P>
Vaikka T-Zer0 hyödyntääkin CD-ROM-mediaa ja koneen muistiresursseja varsin
lahjakkaasti, se on silti valitettavan perinteinen grafiikan ja äänten
teknisen toteutuksen osalta. Peli nimittäin vaatii AGA-piiristön eikä tue
näytönohjaimia tai äänikortteja, mikä on etenkin näyttökortillisten
OCS/ECS-koneiden omistajille pettymys.
 </P>

 <P>
T-Zer0 ei myöskään moniaja, mutta asentuu sentään joustavasti rompulta
kiintolevylle ja vie asetuksista riippuen tilaa 30 kilosta 50-255 megaan.
Viimeiseksi mainitut asennusvaihtoehdot eivät tarvitse romppua enää
lainkaan asennuksen jälkeen, lukuunottamatta valinnaisia osuuksia (esim.
videopätkät ja taustamusiikit). Itse en saanut Q-Drive-romppuasemaani
toistamaan musiikkeja lainkaan, joten jouduin tyytymään niiden soittamiseen
erikseen CD-soittimella, mikä tietysti latisti tunnelmaa vähän.
 </P>

 <BR>

 <TABLE>
  <TR><TD COLSPAN=2 ALIGN=CENTER><B>T-Zer0</B>
  <TR><TD>Testattu:<TD>Amiga 1200, OS 3.1, 68030/50 MHz, 10 Mt, 4x CD-ROM
  <TR><TD>Vaatimukset:<TD>AGA, 68030, 8 Mt muistia, CD-ROM-asema
  <TR><TD>Julkaisija:<TD>PXL computers / ClickBOOM (<A HREF="http://www.clickboom.com">http://www.clickboom.com</A>)
  <TR><TD>Edustaja:<TD>Gentle Eye Ky, puh. (03) 363 0048<BR><A HREF="http://www.ge.vip.fi">http://www.ge.vip.fi</A>, <A HREF="mailto:ge@vip.fi">ge@vip.fi</A>
  <TR><TD>Pelityyppi:<TD>Räiskintä
  <TR><TD>Pelaajia:<TD>1-2
  <TR><TD>Kieli:<TD>Englanti
  <TR><TD>Grafiikka:<TD>95%
  <TR><TD>Äänet:<TD>89%
  <TR><TD>Pelattavuus:<TD>94%
  <TR><TD>Yleisarvosana:<TD>89%
 </TABLE>

 <P>
Testikappaleen Suomen Amiga-käyttäjät ry:lle toimitti PXL Computers.
Kiitos! Tämä testikappale, kuten muutkin, lahjoitettiin kilpailupalkintoina
Saku 99 -tapahtumassa syyskuussa.
 </P>

</BODY>
</HTML>
