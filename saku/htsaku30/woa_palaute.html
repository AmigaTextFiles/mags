<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD><TITLE>World of Amiga '99 -palaute</TITLE></HEAD>
<BODY>

 <HR>
 <B>World of Amiga '99 -palaute</B><BR>
 <I>Janne Sirén</I>
 <HR>

 <P>
World of Amiga '99 -uutispalvelumme sai varsin runsaasti palautetta, josta
suurin osa oli erittäin positiivista, ja muutama ehdotuskin saatiin.
Detaljina toivottiin, että itse päiväkirjasivulle olisi yläreunaan
ilmestynyt viimeinen päivitysaika (tämähän tuli jo nytkin etusivulle
kahteenkin paikkaan) ja ehkäpä uutisotsikoita.
 </P>

 <P>
Kuvia kaipailtiin myös, mutta emme suinkaan pimittäneet niitä tahallamme;
meillä ei vain ollut digitaalikameraa eikä myöskään kunnollista
nettiyhteyttä kuvien lähettämiseen. Suurin osa päivityksistä lähetettiin
GSM-tekstiviesteinä, mm. Transmeta-väläys vain sekunteja sen julkistamisen
jälkeen.
 </P>

 <P>
Palautteen pohjalta vastaavia raportteja on kuitenkin hyvä lähteä
kehittämään jatkossakin. Rohkaisen mahdollisesti tulevaisuudessa
ulkomaisille Amiga-messuille osallistuvia ottamaan yhteyttä yhdistyksen
aktiivihenkilöihin, jotta voimme luoda puitteet raportoinnille. Ja ehkäpä
seuraavalla kerralla saamme mukaan ihan kunnon kuvamateriaaliakin.
 </P>

 <P>
Kiinnostuneille muuten tiedoksi, että Euroopan suurimmaksi itseään
mainostava elokuvateatteri Odeon oli kankaaltaan ihan samaa luokkaa mutun
perusteella kuin Tennispalatsi 1. Sali oli suurempi ja sisälsi todella
suuren, kahteen eri hintaiseen osastoon jaetun parven. Eräs belgialainen
tosin väitti, että Euroopan suurin teatteri olisi Amsterdamissa.
 </P>

 <P>
World of Amiga '99 -uutispalvelun toteuttivat Janne Sirén, Janne
Pikkarainen ja Suomessa avustanut Anu Seilonen, joka lisäili tekstiviestejä
kotisivuille Janne Sirénin tekemän apuohjelman avulla.
 </P>

 <P ALIGN=CENTER>* * *</P>

 <P>
"Kyllä tämä WOA-raportointi oli ihan mukava juttu ja tulin sitä melko
paljon käyttäneeksikin.
 </P>

 <P>
Olisin kuitenkin kaivannut sivun alkuun "uutisotsakkeita", jotka olisivat
suoraan linkanneet kyseiseen uutiseen (sivu kun ehti kasvaa aika pitkäksi).
Siinä kun olisi samalla kellonaika ja päiväys, niin näkisi suoraan onko jo
lukenut kaiken vai onko tullut jotakin uutta.
 </P>

 <P>
Ideana tämä palvelu oli kuitenkin hyvä ja olin itse erittäin positiivisesti
yllättynyt siitä. :-)"
 </P>

 <P ALIGN=CENTER>* * *</P>

 <P>
"Ei ole (iloa). Olen kade. Siellä sitä Lontoossa juppeillaan suveneerisesti
konferensseissa kuin mitkäkin bossit. Tällainen alkoholisti duunarin poika
saa kateellisena seurata kuinka rikkaiden espoolaisperheiden kakarat
surffailee maailmalla."
 </P>

 <P ALIGN=CENTER>* * *</P>

 <P>"Erittäin hyvä WOA-raportti! Kiitän."</P>

 <P ALIGN=CENTER>* * *</P>

 <P>
"Asiallinen raportti, Phantom Menacesta arvostelu ja lisäksi kertomus
millainen oli tämä Euroopan suurin elokuvateatteri esim. verrattuna meidän
Tennispalatsi ykköseen? Saitteko AmiColaa myyntiin Suomeen? Lisäpisteet
huumorista.
 </P>

 <P>
PS. Ensi kerraksi mukaan digitaalikamera, jotta saamme paikan päältä kuvia
heti eikä vasta päivien odotusten jälkeen."
 </P>

 <P ALIGN=CENTER>* * *</P>

 <P>
"Noniin on vaan ihan pakko sanoa että WOA-palvelu oli aivan loistava idea!
Vaikka itse osaankin englantia ihan kohtuuhyvin on todellakin hermoja
rauhoittavaa lukea ensin pääasioista suomeksi, varsinkin kun NG Amigan
yhteydessä käytetään paljon uusia outoja termejä!"
 </P>

 <P ALIGN=CENTER>* * *</P>

 <P>
"WOA-uutiset on mitä mainioin palvelu, ei sitä jaksa kaikkea lukea
englanniksi ja muutenkin aikaa säästyy kun tieto on tiivistettyä. :-)
Kiitos!"
 </P>

 <P ALIGN=CENTER>* * *</P>

 <P>"Kiitos hyödyllisestä ja kiinnostavasta raportoinnista!"</P>

 <P ALIGN=CENTER>* * *</P>

 <P>"Tuo WOA-sivu on todella loistava idea - ja hyvin toteutettu!"</P>

 <P ALIGN=CENTER>* * *</P>

 <P>"Excellent!"</P>

 <P ALIGN=CENTER>* * *</P>

 <P>
"Kuvia paikan päältä olisi tosi mahtava nähdä. Eli ainakin uutisissanne
kerrotuissa uutisissa olisi hyvä olla myös kuvallista tukea. Ymmärrän kyllä
jos haluatte säästää parhaat palat esim. Saku-lehteen. Mutta edes jotain...
Please! :-) Kuva Amiga NG:stä kiinnostaa eniten. Se on siis fyysinen malli
eikä pelkkä kuva?"
 </P>

 <P ALIGN=CENTER>* * *</P>

 <P>
"Loistavaa! Sakun WOA-aiheiset sivut ovat paremmin up-to-date aiheestaan
kuin Amiga Web Directory! Jatkakaa!"
 </P>

 <P ALIGN=CENTER>* * *</P>

 <P>
"Kerrassaan mainio palvelu tämä Word of Amiga '99 -uutiskanava.
Toivottavasti pojat pärjäävät sillä suuressa maailmassa ja kertovat
mahdollisimman paljon kaikkea kivaa tapahtumasta, seuraan mielenkiinnolla."
 </P>

 <P ALIGN=CENTER>* * *</P>

 <P>"Hyvä juttu, saa tietää Amigan tilantesta! Jatkakaa samaan malliin!"</P>

 <P ALIGN=CENTER>* * *</P>

 <P>"WOA '99 -uutispalvelu on PERKELEEN hyvä juttu!"</P>

</BODY>
</HTML>
