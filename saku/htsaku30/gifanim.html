<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD><TITLE>GifAminaatiota</TITLE></HEAD>
<BODY>

 <HR>
 <B>GifAminaatiota</B><BR>
 <I>Petri Keckman</I>
 <HR>

 <P>
Joistakin ennakkotiedoista poiketen en tällä kertaa tehnytkään "toimitus
esittelyssä" -artikkelia itsestäni, mutta jotakin yhtä tylsää: opastan
gif-animaatioiden tekoa Amigalla.
 </P>

 <P>
Tiedättehän ne silmiä rasittavat, vilkkuvat ja välkkyvät mainokset
www-sivuilla? Se hyvä puoli niissä on, että saa liikkuvaa kuvaa
www-sivuille ilman JavaScriptiä ymmärtäviä selaimia.
 </P>

 <P>
Itseäni miellyttävät animaatiot, jotka ovat välineensä näköisiä. Tarkoitan,
että pidän tietokoneanimaatioista silloin kun ne ovat tietokoneella tehdyn
näköisiä. En pidä tietokoneanimaatioista, jos ne ovat sen näköisiä, että
Walt Disney olisi tehnyt ne käsin paremmin. Jos siis tehdään tietokoneella
animaatiota, niin tehdään sitä ohjelmallisesti tuotetuista kuvista.
 </P>

 <P>
Tuotetut kuvat saa muutettua gif-formaattiin esim. GfxCon-ohjelmalla, joka
löytyy Aminetistä:
 </P>

 <P><A HREF="http://ftp.sunet.se/pub/aminet/gfx/conv/gfxcon.lha">http://ftp.sunet.se/pub/aminet/gfx/conv/gfxcon.lha</A> (228 kt)</P>

 <P> Vaiheittaiset gif-kuvat saa muutettua gif-animaatioksi WhirlGif-ohjelmalla:</P>

 <P><A HREF="http://ftp.sunet.se/pub/aminet/gfx/conv/WhirlGif.lha">http://ftp.sunet.se/pub/aminet/gfx/conv/WhirlGif.lha</A> (61 kt)</P>

 <P>
Koska kyseisiä ohjelmia voi käyttää myös käskyriviltä parametreilla,
voidaan varsinaiset kuvat tuottavat ohjelma (josta esimerkkinä
Blitz-ohjelma gifanim.exe <A HREF="ohjelmat.lha">Ohjelmat-paketissa</A>) pistää tekemään samalla
myös skriptin, jolla kuvat muutetaan animaatioksi. Jos esim. ohjelma
tallentaa RAM:-hakemistoon kuvat:
 </P>

 <P>
kuva1.iff<BR>
kuva2.iff<BR>
kuva3.iff<BR>
kuva4.iff<BR>
kuva5.iff<BR>
kuva6.iff
 </P>

 <P>
niin samalla se tuottaa skriptin so. tulostaa tiedostoon RAM:make seuraavat
käskyt, joilla animaatio tuotetaan kuvien tuottamisen jälkeen:
 </P>

 <P>
Stack 20000<BR>
GfxCon RAM:kuva1.iff Format GIF<BR>
GfxCon RAM:kuva2.iff Format GIF<BR>
GfxCon RAM:kuva3.iff Format GIF<BR>
GfxCon RAM:kuva4.iff Format GIF<BR>
GfxCon RAM:kuva5.iff Format GIF<BR>
GfxCon RAM:kuva6.iff Format GIF<BR>
WhirlGif -o anim.gif -loop RAM:kuva1.gif RAM:kuva2.gif RAM:kuva3.gif RAM:kuva4.gif RAM:kuva5.gif RAM:kuva6.gif
 </P>

 <P>
Esimerkkiohjelmalla voidaan tuottaa kahdet erilaiset kuvasarjat.
Parametrilla, joka on joko 1 tai 2 valitaan kumpi tuotetaan. Jos parametria
ei anneta, tuotetaan 1.
 </P>

 <P>
Oleellinen asia kuvat tuottavissa aliohjelmissa on muuttujan vaihearvo,
joka kertoo monesko kuvan vaihe on menossa. Gif-animaatioissa on otettava
huomioon se että ensimmäisen vaiheen on seurattava luontevasti viimeistä
vaihetta.
 </P>

 <P ALIGN=CENTER>
  <IMG SRC="kuvat/gifanim.gif" WIDTH=485 HEIGHT=143>
 </P>

 <P>
Esimerkkiohjelmassa ensimmäisessä animaatiossa kuva tuotetaan kiertämällä
spiraalimaisesti keskipistettä. Vaihe kertoo alkukulman. Toisessa
animaatiossa piirretään kasvavia neliöitä, jotka joka kerta lasketaan
kaikki, mutta se piirretään vain jos neliön järjestysluku on jaollinen
vaiheella. Eli vaihe voidaan ottaa monella tapaa huomioon riippuen kuvan
tuottotavasta.
 </P>

 <P>
Tein ohjelman Blitz Basicilla, koska sillä on helppo napata screenistä
shape ja tallentaa se. Jos aiot tuottaa kuvia muilla ohjelmointikielillä,
niin aina voit esim. grabscreen-toimintoa tai ohjelmaa käyttämällä
tallentaa tuottamiasi vaihekuvia. Skriptitkin voi kirjoittaa käsin ja
käyttää uudestaan samoja. Esimerkki-gif-animaatiot ovat myös
<A HREF="ohjelmat.lha">Ohjelmat-paketissa</A>.
 </P>

</BODY>
</HTML>
