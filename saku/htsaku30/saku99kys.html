<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD><TITLE>Saku 99 -kävijäkyselyn tulokset</TITLE></HEAD>
<BODY>

 <HR>
 <B>Saku 99 -kävijäkyselyn tulokset</B><BR>
 <I>Valtteri Murto</I>
 <HR>

 <P>
Tuskin kukaan Saku 99:ssä käynyt lähti kotiin tyhjin taskuin. Siitä piti
huolen rakas yhdistyksemme sekä lahjoituksia tehneet yritykset.
Promo-tuotteiden saamisen edellytyksenä oli kuitenkin myös aikaisemmilta
vuosilta tutun vierailijakyselyn täyttäminen, jossa kysyttiin muun muassa
vastaajan Amiga-laitteistoa sekä kartoitettiin erilaisten tiedostuskanavien
toimivuutta.
 </P>

 <P>
Viime vuonna ensimmäistä kertaa kokoamani yhteenveto ei ehkä yllättänyt
vielä ketään, olihan se ensimmäinen laatuaan, mutta tänä vuonna sai olla
välillä huuli pyöreänä: sen verran odottamattomia tuloksia 227:sta tänä
vuonna palautetusta kyselystä saatiin.
 </P>

 <P><H2>Tuloksien lukeminen</H2></P>

 <P>Tulosten selventämiseksi noudatin tänä vuonna seuraavanlaisia periaatteita:</P>

 <UL>
  <LI>Jos vastaus puuttui kokonaan, se tulkittiin kieltäväksi tai neutraaliksi vastaukseksi.
  <LI>Tulokset ilmoitetaan prosentin tarkkuudella.
  <LI>Suluissa vuoden 1998 Saku 98:ssa pidetyn kyselyn tulokset. (osuus/sijoitus)
 </UL>

 <P><H2>Tulokset</H2></P>

 <P><H3>1. Kuinka kaukaa tulet tapahtumaan?</H3></P>

 <TABLE>
  <TR><TD ALIGN=RIGHT>1.<TD>-50km<TD>:		<TD ALIGN=RIGHT>46%	<TD>(51% 1.)
  <TR><TD ALIGN=RIGHT>2.<TD>100-200<TD>:	<TD ALIGN=RIGHT>20%	<TD>(19% 2.)
  <TR><TD ALIGN=RIGHT>3.<TD>200-400<TD>:	<TD ALIGN=RIGHT>12%	<TD>(15% 3.)
  <TR><TD ALIGN=RIGHT>4.<TD>50-100<TD>:	<TD ALIGN=RIGHT>10%	<TD>(10% 4.)
  <TR><TD ALIGN=RIGHT>5.<TD>400-600<TD>:	<TD ALIGN=RIGHT>7%	<TD>(4% 5.)
  <TR><TD ALIGN=RIGHT>6.<TD>600-800<TD>:	<TD ALIGN=RIGHT>3%	<TD>(1% 6.)
  <TR><TD ALIGN=RIGHT>7.<TD>800-<TD>:		<TD ALIGN=RIGHT>2%	<TD>(0% 7.)
 </TABLE>

 <P>
Tulokset ovat hyvin samanlaiset kuin viime vuonna, sijoitukset jopa täysin
muuttumattomat. Ainoastaan yli 400 km päästä saapuneet ovat selvästi
kasvattaneet osuuttaan. Oli piristävää huomata, että myös ei-amigisteja
saapui kauempaakin.
 </P>

 <P><H3>2. Mistä sait ensimmäisenä tietää tapahtumastamme?</H3></P>

 <TABLE>
  <TR><TD ALIGN=RIGHT>1.<TD>Kaverilta<TD>:			<TD ALIGN=RIGHT>29%	<TD>(-)
  <TR><TD ALIGN=RIGHT>2.<TD>Yhdistyksen kotisivuilta<TD>:	<TD ALIGN=RIGHT>28%	<TD>(38% 1.)
  <TR><TD ALIGN=RIGHT>3.<TD>Saku-lehdestä<TD>:			<TD ALIGN=RIGHT>15%	<TD>(9% 4.)
  <TR><TD ALIGN=RIGHT>4.<TD>Amiga-postituslistalta<TD>:	<TD ALIGN=RIGHT>10%	<TD>(-)
  <TR><TD ALIGN=RIGHT>5.<TD>IRC:stä<TD>:			<TD ALIGN=RIGHT>6%	<TD>(11% 3.)
  <TR><TD ALIGN=RIGHT>6.<TD>Muualta<TD>:			<TD ALIGN=RIGHT>5%	<TD>(30% 2.)
  <TR><TD ALIGN=RIGHT>7.<TD>Mikrobitistä<TD>:			<TD ALIGN=RIGHT>4%	<TD>(7% 5.)
  <TR><TD ALIGN=RIGHT>8.<TD>Kutsukirjeestä<TD>:		<TD ALIGN=RIGHT>3%	<TD>(5% 6.)
 </TABLE>

 <P>
Nämä tulokset eivät varsinaisesti ole vertailtavissa viime vuoden tuloksien
kanssa, sillä moni vaihtoehdoista ei ollut tuolloin kyselyssä. Esimerkiksi
vaihtoehto "Kaverilta" sisältyi viime vuonna vaihtoehtoon "Muualta".
 </P>

 <P>
Muita tiedotusvälineitä olivat mm. Amiga Format, BBS:t sekä erinäiset muut
WWW-sivut.
 </P>

 <P><H3>3. Mikä Saku-lehden versio on suosikkisi?</H3></P>

 <TABLE>
  <TR><TD ALIGN=RIGHT>1.<TD>World Wide Web<TD>:		<TD ALIGN=RIGHT>32%	<TD>(21% 2.)
  <TR><TD ALIGN=RIGHT>2.<TD>Perinteinen levykelehti<TD>:	<TD ALIGN=RIGHT>31%	<TD>(44% 1.)
  <TR><TD ALIGN=RIGHT>3.<TD>En lue Sakua<TD>:			<TD ALIGN=RIGHT>23%	<TD>(16% 3.)
  <TR><TD ALIGN=RIGHT>4.<TD>AmigaGuide<TD>:			<TD ALIGN=RIGHT>14%	<TD>(19% 4.)
 </TABLE>

 <P>
Tulokset puhukoot puolestaan. Sakun WWW-versio kiri rintakarvan mitalla
levykelehden ohi suosituimmaksi versioksi. WWW-version suosiota selittänee
muun muassa monien Amigaa omistamattomien henkilöiden vierailu
tapahtumassa. Heistä suurimman osan valinta suosikkiversioksi oli WWW.
Suosiota selittänee myös se, että vasta nyt meillä on kuvilla varustettu
ja varta vasten toimitettu HTML-Saku. Aikaisemmat versiothan ovat olleet
lähes pelkästään koneellisia muunnoksia AmigaGuide-Sakusta.
 </P>

 <P>
Lehden lukijoista 42% lukee WWW-versiota, 40% levykeversiota ja 18%
AmigaGuide-versiota.
 </P>

 <P><H3>4. Oletko yhdistyksemme jäsen?</H3></P>

 <TABLE>
  <TR><TD ALIGN=RIGHT>1.<TD>En<TD>:		<TD ALIGN=RIGHT>69%	<TD>(79%, 1.)
  <TR><TD ALIGN=RIGHT>2.<TD>Kyllä<TD>:		<TD ALIGN=RIGHT>26%	<TD>(21%, 2.) 
  <TR><TD ALIGN=RIGHT>3.<TD>Olen ollut<TD>:	<TD ALIGN=RIGHT>5%	<TD>(-)
 </TABLE>

 <P>
Hieman yli neljännes kävijöistä on yhdistyksemme jäseniä. Muutama entinen
jäsen, joka ei enää käytä Amigaa, otti myös osaa tapahtumaan.
 </P>

 <P><H3>5. Oletko aikaisemmin osallistunut Saku-tapahtumiin?</H3></P>

 <TABLE>
  <TR><TD ALIGN=RIGHT>1.<TD>Saku 98<TD>:	<TD ALIGN=RIGHT>45%
  <TR><TD ALIGN=RIGHT>2.<TD>Saku 97<TD>:	<TD ALIGN=RIGHT>19%
 </TABLE>

 <P>
On mukavaa huomata, että täysin samat ihmiset eivät kierrä vuosittain
tapahtumissamme, vaan myös uusia ihmisiä saadaan paikalle, mikä jatkuvuuden
turvaamiseksi onkin tärkeää. Noin joka kymmenes oli osallistunut kaikkiin
Saku-tapahtumiin.
 </P>

 <P><H3>6. Eniten käyttämäsi Amiga-malli?</H3></P>

 <TABLE>
  <TR><TD ALIGN=RIGHT>1.<TD>A1200<TD>:				<TD ALIGN=RIGHT>54%	<TD>(57% 1.)
  <TR><TD ALIGN=RIGHT>2.<TD>A4000<TD>:				<TD ALIGN=RIGHT>11%	<TD>(15% 2.)
  <TR><TD ALIGN=RIGHT>3.<TD>En ole omistanutkaan Amigaa<TD>:	<TD ALIGN=RIGHT>10%	<TD>(11% 3.)
  <TR><TD ALIGN=RIGHT>4.<TD>A500<TD>:				<TD ALIGN=RIGHT>9%	<TD>(6% 4.)
  <TR><TD ALIGN=RIGHT>5.<TD>A4000T<TD>:			<TD ALIGN=RIGHT>4%	<TD>(3% 6.)
  <TR><TD ALIGN=RIGHT>6.<TD>En enää omista Amigaa		<TD>:<TD ALIGN=RIGHT>4%	<TD>(-)
  <TR><TD ALIGN=RIGHT>7.<TD>A2000<TD>:				<TD ALIGN=RIGHT>3%	<TD>(4% 5.)
  <TR><TD ALIGN=RIGHT>8.<TD>A3000<TD>:				<TD ALIGN=RIGHT>3%	<TD>(3% 7.)
  <TR><TD ALIGN=RIGHT>9.<TD>Jokin muu,mikä?			<TD>:<TD ALIGN=RIGHT>1%	<TD>(.5% 9.)
  <TR><TD ALIGN=RIGHT>10.<TD>A600<TD>:				<TD ALIGN=RIGHT>1%	<TD>(6% 4.)
  <TR><TD ALIGN=RIGHT>11.<TD>A3000T<TD>:			<TD ALIGN=RIGHT>0%	<TD>(1% 8.)
  <TR><TD ALIGN=RIGHT>12.<TD>A500+<TD>:			<TD ALIGN=RIGHT>0%	<TD>(4% 4.)
 </TABLE>

 <P>
Viime vuoden vaihtoehto Amiga 500/600 oli tänä vuonna hajotettu kolmeksi
vaihtoehdoksi (A500, A500+ ja A600). Ainakin saimme selville sen, että aika
harva enää edes omistaa kyseisiä koneita. Amiga 500:sta suurin osa ei ole
aktiivisessa käytössä, vaan kaapin pohjalla keräämässä pölyä, joten tulokset
eivät sikäli aivan pidä paikkaansa eniten käytössä olevista Amigoista.
 </P>

 <P>
Muita malleja olivat CD32 sekä WinUAE, jota seuraavissa kysymyksissä ei
noteerattu Amigaksi, sillä mitä olisi laitettu esimerkiksi kohtaan, jossa
kysytään prosessoria? Pentiumia kun ei ollut vaihtoehdoissa (eikä
toivottavasti tulekaan).
 </P>

 <P><H3>7. Oletko kiinnostunut uuden Amigan hankinnasta?</H3></P>

 <TABLE>
  <TR><TD ALIGN=RIGHT>1.<TD>Kyllä (AmigaNG)<TD>:	<TD ALIGN=RIGHT>71%
  <TR><TD ALIGN=RIGHT>2.<TD>En<TD>:			<TD ALIGN=RIGHT>18%
  <TR><TD ALIGN=RIGHT>3.<TD>Kyllä (Classic Amiga)<TD>:	<TD ALIGN=RIGHT>17%
 </TABLE>

 <P>
Tulosten valossa voisi sanoa, että virheen tekivät Gatewayllä, kun
MCC:n hyllyttivät. Jo pelkästään kävijöissä olisi ollut pari sataa
potentiaalista ostajaa. AmigaNG:stä huolimatta joka kuudes kävijä on
kiinnostunut uuden Classic Amigan hankinnasta. Kiinnostuneita oltiin
A4000:sta ja varsinkin BoXeRista. Markkinoita luulisi siis riittävän
edelleen Suomessakin.
 </P>

 <P>
Koska jotkut olivat kiinnostuneita sekä Classic Amigan että AmigaNG:n
hankinnasta, on tulosten yhteenlaskettu summa yli 100%. Ei-amigisteista
lähes 80% oli kiinnostunut jonkinlaisen Amigan hankkimisesta.
 </P>

 <P><H3>8. Mitä seuraavista varusteista Amiga-laitteistostasi löytyy?</H3></P>

 <TABLE>
  <TR><TD ALIGN=RIGHT>1.<TD>CD-ROM-asema<TD>:		<TD ALIGN=RIGHT>75%	<TD>(74% 2.)
  <TR><TD ALIGN=RIGHT>2.<TD>Modeemi<TD>:		<TD ALIGN=RIGHT>59%	<TD>(75% 1.)
  <TR><TD ALIGN=RIGHT>3.<TD>Tornikotelo<TD>:		<TD ALIGN=RIGHT>44%	<TD>(35% 3.)
  <TR><TD ALIGN=RIGHT>4.<TD>Näyttökortti<TD>:		<TD ALIGN=RIGHT>39%	<TD>(27% 5.)
  <TR><TD ALIGN=RIGHT>5.<TD>Zorro3-väylä<TD>:		<TD ALIGN=RIGHT>23%	<TD>(26% 4.)
  <TR><TD ALIGN=RIGHT>6.<TD>Verkkokortti<TD>:		<TD ALIGN=RIGHT>20%	<TD>(8% 8.)
  <TR><TD ALIGN=RIGHT>7.<TD>Kirjoittava CD-asema<TD>:	<TD ALIGN=RIGHT>17%	<TD>(-)
  <TR><TD ALIGN=RIGHT>8.<TD>I/O-kortti<TD>:		<TD ALIGN=RIGHT>14%	<TD>(14% 7.) 
  <TR><TD ALIGN=RIGHT>9.<TD>Äänikortti<TD>:		<TD ALIGN=RIGHT>13%	<TD>(7% 9.)
  <TR><TD ALIGN=RIGHT>10.<TD>Zorro2-väylä<TD>:		<TD ALIGN=RIGHT>11%	<TD>(18% 6.)
  <TR><TD ALIGN=RIGHT>11.<TD>ISDN<TD>:			<TD ALIGN=RIGHT>3%	<TD>(-)
 </TABLE>

 <P>
Yksi mielenkiintoisimmista tuloksista. Ensinnäkin on huomioitava, että
tuloksia vääristävät ne kymmenet kaapeissa pölyttyvät Amiga 500:t, joissa
ei lisälaitteita ole lainkaan. Todelliset tulokset ovat siis muutamia
prosenttiyksikköjä korkeampia.
 </P>

 <P>
CD-asema löytyy nykyäänkin noin kolmelta neljäsosalta amigisteja, ja joka
kuudennelta myös kirjoittava sellainen. Modeemien määrä on laskenut viime
vuodesta kohtalaisen reippaasti. Tämän kuitenkin selittävät verkkokorttien
(kasvu 250% viime vuodesta!) sekä ISDN:n yleistyminen.
 </P>

 <P>
Hieman hämmennystä aiheuttaa Zorro2-väylien määrien putoaminen lähes
puoleen. Välillä tosin tuntui kaavakkeita lukiessa, että Zorro2-rasti on
vain jäänyt ruksaamatta, sillä kaikki rastit näyttö- ja verkkokorttia sekä
tornikoteloa myöten oli rastittu.
 </P>

 <P>
Yhteenvetona voidaan todeta, että suomalaisten Amiga-laitteistojen
lisälaitemäärä sen kuin kasvaa. Menekkiä luulisi olevan jatkossakin.
 </P>

 <P><H3>9. Mikä on eniten käyttämäsi Amigan paras prosessori?</H3></P>

 <TABLE>
  <TR><TD ALIGN=RIGHT>1.<TD>68030<TD>:	<TD ALIGN=RIGHT>24%	<TD>(37% 1.) 
  <TR><TD ALIGN=RIGHT>2.<TD>603e<TD>:	<TD ALIGN=RIGHT>21%	<TD>(1% 7.)
  <TR><TD ALIGN=RIGHT>3.<TD>68060<TD>:	<TD ALIGN=RIGHT>18%	<TD>(20% 2.)
  <TR><TD ALIGN=RIGHT>4.<TD>68040<TD>:	<TD ALIGN=RIGHT>12%	<TD>(17% 3.)
  <TR><TD ALIGN=RIGHT>5.<TD>68000<TD>:	<TD ALIGN=RIGHT>10%	<TD>(7% 5.)
  <TR><TD ALIGN=RIGHT>6.<TD>604e<TD>:	<TD ALIGN=RIGHT>8%	<TD>(4% 6.)
  <TR><TD ALIGN=RIGHT>7.<TD>68020<TD>:	<TD ALIGN=RIGHT>7%	<TD>(14% 7.)
  <TR><TD ALIGN=RIGHT>8.<TD>68010<TD>:	<TD ALIGN=RIGHT>0%	<TD>(1% 8.)
 </TABLE>

 <P>
Mielenkiintoisin tuloksista. 68030 pitää 35% laskusta huolimatta edelleen
pintansa yleisimpänä prosessorina, muttei enää kauaa. Määränsä jopa
21-kertaistanut 603e hengittää jo niskaan, eikä varmaankaan mene kauaa,
ennen kuin se on Suomen ykkönen Amiga-prosessoreista. 68020:en määrän
puolittuminen viime vuodesta kertoo osaltaan, että turbokorttien määrä on
kasvanut.
 </P>

 <P>
Jos tuloksissa olisi huomioitu myös PowerPC-korteissa olevat
kakkosprosessorit, olisi ykkössija mennyt 68060:lle, ja 68040:kin olisi
ollut luettelossa hieman ylempänä. Mutta tällä kertaa, kuten viimeksikin,
huomioitiin vain paras prosessori. Tästä huolimatta PowerPC tulee ja lujaa.
Pian sellainen on jo joka kolmannella.
 </P>

 <P><H3>10. Onko Amigasi aktiivisessa käytössä?</H3></P>

 <TABLE>
  <TR><TD ALIGN=RIGHT>1.<TD>Kyllä<TD>:	<TD ALIGN=RIGHT>85%	<TD>(97% 1.)
  <TR><TD ALIGN=RIGHT>2.<TD>Ei<TD>:	<TD ALIGN=RIGHT>15%	<TD>(3% 2.)
 </TABLE>

 <P>
Kyselyyn vastanneista 192:sta amigistista lähes kaikki käyttävät edelleen
Amigaansa aktiivisesti. Kyllä-äänien määrä kertoo siitäkin, että paikalla
oli runsaasti myös ex-amigisteja, joiden ainoa Amiga, Amiga 500, pölyyntyy
kaapissa, kuten olet varmaankin jo huomannut.
 </P>

 <P><H3>
11. Oletko kiinnostunut seuraavan sukupolven Amigan (AmigaNG) tarjoamista
mahdollisuuksista?
 </H3></P>

 <TABLE>
  <TR><TD ALIGN=RIGHT>1.<TD>Erittäin paljon<TD>:	<TD ALIGN=RIGHT>50%
  <TR><TD ALIGN=RIGHT>2.<TD>Melko paljon<TD>:		<TD ALIGN=RIGHT>34%
  <TR><TD ALIGN=RIGHT>3.<TD>En osaa sanoa<TD>:		<TD ALIGN=RIGHT>11%
  <TR><TD ALIGN=RIGHT>4.<TD>Enpä oikeastaan<TD>:	<TD ALIGN=RIGHT>4%
  <TR><TD ALIGN=RIGHT>5.<TD>En todellakaan<TD>:	<TD ALIGN=RIGHT>1%
 </TABLE>

 <P>
Edelleen ei voi kuin harmitella, että Amiga MCC hyllytettiin. Vain 5%
kävijöistä ei ole kiinnostunut AmigaNG:stä, jolle olisi tulosten varjossa
voinut povata ainoastaan ruusuista tulevaisuutta Suomessa ...
 </P>

 <P><H2>Palautetta</H2></P>

 <P>
Kuten viimeksikin, myös tällä kerralla oli mahdollisuus lähettää
järjestäjille ruusuja tai risuja palautekaavakkeessa. Tänä vuonna
palautteen määrä jäi tosin hieman viime kertaa alhaisemmaksikin. Palautteet
oli helppo jakaa kolmeen osaan:
 </P>

 <P><H3>1. Tuuletusta lisää.</H3></P>
 <P>
"Parempi tuuletus, kiitos"<BR>
"Tuuletuslaitteistoja lisää"
 </P>

 <P>
Nyt viimeistään luulisi järjestäjien ymmärtävän, ettei tuulettimia
yksinkertaisesti voi olla liikaa. Tämän vuoksi olemmekin ensi vuodeksi jo
varanneet MD-11:n turbiinimoottorin näyttelytilan kulmaan. Valittajat
ohjaamme sitten säätämään tuulettimen takana olevasta kytkimestä tuuletusta
hieman kovemmalle... :)
 </P>

 <P><H3>2. Vaihtelevampaa musiikkia</H3></P>

 <P>
"Vaihtelevampaa musiikkia taustalle, kiitos"<BR>
"Voisiko DJ soittaa myös muuta kuin teknoa?"<BR>
"Musiikki voisi olla hiljemmalla"
 </P>

 <P>
Ensi vuonna järjestetään Sakun kanssa samaan aikaan Heurekan takapihalla
oheistapahtumana jokaiselle-jotakin festivaali. :)
 </P>

 <P><H3>3. Kiitokset.</H3></P>

 <P>
"Kiitoksia erittäin paljon Promo-tuotteista!"<BR>
"Komee tapahtuma! Upeet järjestelyt!"<BR>
"Vaikka nykyisessä pyörityksessä alkaakin jo pahoinvointi vaivaamaan, on
kannustavaa nähdä ettei Sakusta henki lopu!"
 </P>

 <P>Näitä lisää. :)</P>

 <P><H2>Kummajaiset</H2></P>

 <P>
Kun laitetaan 227 onnesta soikeana olevaa kävijää vastaamaan kyselyyn,
syntyy vähemmästäkin hieman kummempia vastauksia.
 </P>

 <P>
Ensinnäkin tulosten kerääjän päätä sekoittivat wannabe-amigistien
vastaukset, joissa oli rastittu esimerkiksi "Amiga 1200" ja "en enää omista
Amigaa" -rastit. Ettei vain olisi alkanut tehdä mieli yhä omistaa Amiga,
kun näkee, kuinka suosittuja kaikki amigistit ovat...
 </P>

 <P>
Matkaetäisyyksistä voisi tehdä vaikka kuinka pitkän litanian
kummallisuuksista. Tuloksia kerätessäni opin ainakin, että Hämeenlinnasta
Tikkurilaan on 50-400 kilometriä ja että Jyväskylään ajaa vaivaiset 100
kilometriä. Toyotani myös näköjään kulkee keskimäärin 400 km/h, (niin
muuten kulkeekin -kirj. huom.) sillä ajoin erään kävijän ilmoittaman 200 km
mittaisen matkan Espoosta Tikkurilaan puolessa tunnissa. Mahdollista (tosin
tuskin todellista) voi myös olla, että kyseisen henkilön matkamittarissa on
pieni mittavirhe, tai voisin suositella kartan luvun pikakurssia. :)
 </P>

 <P>
Koneista kummallisimpia olivat Zorro2-väylillä varustetut Amiga 4000:t sekä
Zorro3-väylä ja 604e ilman Amigaa.
 </P>

 <P>
Amigistien osaavuudesta minut vakuutti lopullisesti Amiga 560T, nimittäin
tornitettu Amiga 500 68060-prosessorilla.
 </P>

 <P>Kiitokset kaikille kyselyyn vastanneille!</P>

</BODY>
</HTML>
