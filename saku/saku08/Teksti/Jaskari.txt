2
1*

{3                   Sakun perustaja pörisee projekteistaan...

{7             Ohjelmoinnin henkilökohtaiset ennätykset: Tomi Jaskari
{7             ------------------------------------------------------

                                  Tomi Jaskari


{9Ensimmäinen ohjelmointikosketukseni

Korson yläasteella kemian opettajamme  toi  näytille  ABC80-mikron  ja  esitteli
meille Othellon ja muita ruotsinkielisesti toimivia ohjelmia. Aloitin ohjelmoin-
tiurani suomentamalla lainausmerkkien sisällä olevia tekstejä ja ihmettelin mik-
sei koneen BASIC-tulkki huolinut niitä - olin unohtanut rivin lopusta  puolipis-
teen...

{9Ensimmäinen animoitu ohjelmani (samalla paras BASIC-ohjelmani)

Sain joululahjaksi 1981 VIC20-tietokoneen ja vanhempien kanssa pelasimme  innok-
kaasti arpapeliä tuohon aikaan. Mieleeni tuli luonnostaan  toteuttaa  yatzy-peli
tietokoneella.

Eniten aikaa käytin ohjelman teköälyosuuten, jossa käyttäjän  saama  heittotulos
analysoitiin ja siirrettiin tulossarakkeeseen.

Ohjelmassa oli muuttuvat nopat, joiden pistikuvio  vaihtui  ääniefektien  myötä.
Ohjelmaan sai myös syöttää pelaajien nimet  ja  PET-merkkigraafikalla  oli  jopa
mahdollista saada merkkijono, johon  upotetut  kursorin  ja  värin  ohjauskoodit
tuottivat lopputulokseksi autoa muistuttavan kuvion...

{9Paras dokumenttini

Laadin selkeimmän ohjelmani Helsingin seudun kesäyliopiston 1983 ATK:n perusteet
kurssilla ABC80-mikrolla. Ohjelma arpoi halutun määrän lottopalloja ja  tarkisti
käyttäjän antaman rivin. Kaikki parametrit olivat muutettavissa ja  sain  ohjel-
masta parhaan mahdollisen arvosanan.

{9Pitkäaikaisin ja kunnianhimoisin suunnitelmani

NaSt eli Name Structure - Tiedonjäsentely- ja ohjelmointikieli.

Suunnitelmat oman tietokonekielen pohjaksi ovat kypsyneet yli  kymmenen  vuotta.
Kielestä on toteutettu vain kaksi 6502  konekielistä  aliohjelmaa  merkkijonojen
kopiointiin.

{9Hyödyttömin ja ihmeellisin C64-oivallukseni

Muistatko vielä kuusnepan VIC-rekistereitä? Osoitteet $D000-D02E...  Osoitteesta
$D018 kontrolloidaan VICin muistiosoituksia; bitit 7-4 on nimetty "Video  Matrix
Base Address" ja bitit 3-1 "Character Dot-Data Base  Address"  Ylimmäisillä  bi-
teillä toisin sanoen kerrotaan, mistä muistipaikasta alkavat näytölle tulostuvat
merkit. Alemmilla biteillä valitaan osoite, josta VIC hakee merkkien hahmot  eli
niiden 8 x 8 bitin kokoiset bittikartat.

Ideani oli näyttää minkälaista vipinää nollasivulla käydään,  joten  annoin  BA-
SIC-käskyn 'POKE 53272,(PEEK(53272)AND240), jolloin kuvamuisti näytti nollasivun
mukaisia merkkejä. Sitten laadin muutaman rivin ohjelman, jolla muokkasin  merk-
kien bittikarttoja muistuttamaan mosaiikkia. Jos kaikki tavun bitit oli asetettu
eli merkkikoodi oli 255, näytti merkki täytetyn neliön. Jos kaikki bitit  olivat
puhtaita, näytti merkki neliön kehykset. Jokaisella bitillä  oli  oma  paikkansa
merkin bittikartassa ja kun merkkigeneraattori oli tehty,  saattoi  nollasivujen
laskureiden pyörimistä seurata ihmetellen vierestä.

  0          1         2         3          ...  255

  ########
  #      #                                        ######
  #      #                                        ######
  #      #                                        ######
  #      #                                        ######
  #      #         ##    ##         ## ##         ######
  #      #         ##    ##         ## ##         ######
  ########

{9Paras hakkerointini

Tapahtui kuusnepalla eli Commodore 64:llä joskus vuonna 1984 kun  kaverini  Mika
Huovinen ja Anssi Laakkonen [kertokaahan taas terveisiä  Tomilta  ;-)]  laativat
Amer-yhtymän kustantamaa konekieliohjelmoinnin opasta.

Ohjelman idea syntyi KERNEL-ROMmin näppäimistörutiineja tutkiessani ja oli  tar-
koitettu näppäimistön toiminnan testaamisen (RESTORE-RUN STOP ei aina  toiminut)
Ohjelma muodosti 8 x 8 matriisin, johon kaikki alhaalla olevat näppäimet  tulos-
tuivat mustalla.

Anssi otti sen kirjaan esimerkkinä itseään  muuttavasta  ohjelmasta  ja  jouduin
koodaamaan sen tyhjästä uudestaan...



{9Painajaismaisin työskentely-ympäristöni

Keväällä 1989 innostuin värväämään itseni Heurekaan, tiedekeskussäätiön leipiin.
Sain tehtäväkseni muun muassa ohjelmoida alunperin saksalaisen, teknisen korkea-
koulun kautta tulleen 'Tee muovia' -demon toimimaan kolmella kielellä. Terveisiä
vaan Tomilta Kati Tyystjärvelle suunnitteluosastolle jos satut hänet tuntemaan!

Vaikeuksia riitti dokumentoinnin ollessa olematonta, laitteiston monitoriin kyt-
kevän kaapelin puuttuminen, täysin uusi  ohjelmointiympäristö  OS  9  (Motorolan
6800-prosessoriin pohjautuva ensimmäinen mikrotietokoneeseen  toteututtu  monia-
jojärjestelmä.)

Ainoa mikä oli tuttua oli Pascal-kielisyys,  ja  ohjelman  kääntäminen  sujuikin
sinne asti päästyäni todella kivuttomasti ja nopeasti.

Kutsuvierasavajaisten aikana toukokuussa laite oli valmis rahdattavaksi sylinte-
rihalliin. Asentamiseen tarvittiin vielä pienikätisin tyttö, joka pajalta löytyi
radikaalien anturinastojen kiinnittämiseen.

Nykyään demo on korvattu PC:llä ja siirretty sylinterihalliin,  mutta  6  mustaa
isoa toisiinsa kytkettyä palloa ovat vielä jäljellä. Terveisiä vaan  tarjouskil-
pailun voittajille - Älykoneen pojille!

Tarinalla  on  myös  opetus:  Älä  koskaan  suostu  projektiin,  jota  tarjotaan
tehtäväksesi vieraassa koneympäristössä. Älä ainakaan, ellei  sinua  syvennytetä
asiaan jonkun alkuperäisen prototyypin kanssa tekemisissä olleen ihmisen  tahol-
ta!

{9Helpoin ja tuottavin myymäni toteutus

Taas olin parantelemassa jonkun muun tekemää ohjelmaa ja myös tällä kertaa alku-
peräishemmoa Antti Hemminkiä oli vaikea tavoittaa. Kyseessä  oli  AmigaBasicillä
pyörivä 'Oletko ainutlaatuinen?' -demo, jota  pyöritettiin kolmessa  Amiga  2000
-tietokoneessa. Arvaatteko muuten mistä nytkin käyttämäni A2000 on peräisin? Oh-
jelman pahin vika oli sen hitaus. Kuvine vaihtuminen kesti monia  sekuntteja  ja
ohjelman läpikäyminen kesti parhaimmillaan viitisen minuuttia.

Ostin kaikkiin kolmeen Amigaan RamWorks2000-muistikortit, joita valmisti Applied
Engineering, ja jotka ostin MikroKeskuksesta Pohjoiselta  Makasiinikadulta.  Ka-
lustin kortit kolmeen megatavuun saakka ja muutin kuvien latauksen  tapahtuvaksi
RAM-levyltä.

Nyt ohjelman saattoi käydä läpi alta kahden minuutin.  Suunnitelmissa  oli  toki
hieno Intuitionia hyväksikäyttävä ohjelma  AmigaBasicin  tilalle,  jonka  olisin
suunnitellut alusta alkaen itse, mutta rahaleikkuri iski.

{9Huonoin arvosanani: 1+

Tämän sain KirjaReppu nimisestä ohjelmasta, jonka koodamiiseen käytin  runsaasti
aikaa, dokumenttiin tuskin ollenkaan. Arvostelija oli kirjoittanut "Tällä ohjel-
malla olisi mahdollisuus saada kuinka hyvä arvosana tahansa, mutta ei tällä  do-
kumentilla, jonka avulla Erkkikään ei osaisi ohjelmaa käyttää"

{9Tuorein projektini

Internetin kautta olen mukana juttelemassa M.U.L.E:sta...
