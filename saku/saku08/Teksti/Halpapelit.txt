2
1*

{7                             Halpapelejä Anttilasta
{7                             ----------------------

                                  Mikko Mättö


Nykyhinnoilla kaupalliset tietokonepelit ovat kalliita   postimyynnistäkin  han-
kittuina. Halpapelit ovat todella houkutteleva vaihtoehto, jos  on  jo  pelannut
kylliksi PD-pelien helmiä. Postimyynnistä hankittuna tyypillinen Kixxin halpape-
li maksaa 149 mk, mutta toisinaan myyjät yrittävät päästä  eroon  rupupeleistään
muutaman kympin hintaan.  Postimyyntifirmat  ovat  saaneet  kilpailijan  Anttila
-ketjusta, joka myy halpapelejä 10 penniä vaille satasen ja antaa  vielä  kuuden
kuukauden takuun tuotteille.

Kouvolan Anttila myy Amiga- ja PC-pelejä, mutta niitä ei voi oikein kokeilla en-
nen ostoa, mutta tämä ei eroa suuresti esimerkiksi Mustan Pörssin  politiikasta.
Kun olin nuorempi, niin Mustan Pörssin kauppiaat eivät ilmeisesti uskoneet osto-
kykyyni ja pelien kokeilu saattoi olla kiven takana  myyjästä  riippuen.  Posti-
myyntifirmat ja Anttilan keksittyäni on Mustassa Pörssissä tullut käytyä harvem-
min, sitäpaitsi Pörssi esittelee Amigoita turhan laiskasti - A1200 vain pölyttyy
pöydällä ilman minkäänlaista demo-ohjelmaa pyörimässä, ainoa koriste on julmettu
hintalappu, joka  vie  ostohalut.  Takaisin  Anttilaan,  palvelu  on  nopeaa  ja
ystävällistä, mutta asiantuntemus on vähäinen  riippuen  lähinnä  musiikkipuolen
myyjien omista harrastuksista. Esimerkkinä mainittakoon, että vuosi sitten  kui-
tissa luki Amica -pelilajitelma.

Mitä sieltä on sitten tullut ostettua: kaksi Amiga- ja kaksi PC-peliä (shame  on
me). Amiga-pelit ovat The Keys to Maramon ja Worlds at War ja  PC-pelit  Blitzk-
rieg ja Battletech II. Eräs ystäväni on myös ostanut muutaman pelin PC:lle, mut-
ta keskimäärin ne olivat aika heikkoja. PC puolella olen törmännyt tasan  yhteen
hyvään peliin eli Battletech II:seen loppujen ollessa täyttä  roskaa.  Amiga-pe-
lien taso on ollut hieman parempi, tosin en ole aivan huippuihin törmännyt, mut-
ta pettymyksiäkään ei ole tullut.

"The Keys to Maramon" on Magic Candle maailmaan  sijoittuva  toiminta-roolipeli.
Pelissä ohjataan yksinäistä hahmoa, jonka voi valita neljästä eri vaihtoehdosta.
Sankarin tehtävänä on tuhota Maramonin kaupunkia vaivaavat hirviöt.  Alussa  pe-
lialue voi tuntua pieneltä, mutta  pelin  edetessä  löytyy  laajoja  maanalaisia
käytäväverkostoja tutkittavaksi. Pääasiassa peli on pelkkää  hirviöiden  lahtaa-
mista, mutta yllättävän hauskaa. Eräs ystäväni pitää erityisesti tästä  pelistä.
Grafiikka on heikkotasoista EGA:sta vai peräti CGA:sta käännettyä PC-grafiikkaa,
joten turha odotella liikoja sen suhteen. Myös äänet ovat PC-piippari  tasoisia.
Peli on bugiton lukkunottamatta tallennusta, joka kaatuilee ja jopa tuhoaa levy-
kettä/kovalevyä. Disk is not validated on  tavallinen  seuraus  tallennusyrityk-
sestä, mutta myös erroreita on tullut kovalevylle. Suosittelenkin pelaamista le-
vykkeeltä. Yksinkertaisia fantasiamaailmaan sijoittuvia  toiminta-rolipelejä  ei
kasva joka oksalla, joten tämä kelvannee korvikkeeksi. Paketin  mukaan  peli  ei
vaadi lisämuistia, mutta ohjeissa on maininta vähintään megan  muistista.  Vali-
tettavasti minulla ei ole enää A500:sta  ongelman  selvittämiseksi.  Valmistaja:
Mindcraft

"Worlds at War: Conflict in the Cosmos" on avaruuteen sijoittuva  strategiapeli,
joka on ominut paljon toisen maailmansodan  lentotukialustaisteluista,  mikä  on
hyvä ja toimiva idea, jota on harvoin käytetty. Anttilasta ostamistani  peleistä
tämä on toisiksi paras tai ehkäpä jopa paras kaksinpeli mahdollisuuden ansiosta.
Kaksinpeli pelastaakin tämän ohjelman, sillä tietokone ei pysty antamaan  kunnon
vastusta edes ylivoimaisellakaan aloitustilanteella.  WaW  voi  pelata  kahdella
erityyppisellä kartalla, joista toinen käyttää nerokasta liikkumissysteemiä, jo-
ka voi aiheuttaa suuriakin yllätyksiä, sillä  liikkumisreitit  voivat  tukkiutua
tai ainakin muuttua hankalemmaksi liikkua. WaW:ssa on yllättävän  monia  ominai-
suuksia verrattuna Internecinen Blitzkriegiin,  eikä  WaW  ole  lautapelimäinen.
Grafiikassa on moittimista, sillä  ainakin  A1200:lla  grafiikka  meni  sekaisin
vähän väliä, mutta käymällä välillä esim. karttaruudulla on grafiikka taas  kor-
jaantunut. WaW kärsii myös PC alkuperästään, sillä sitä pelataan näppäimistöltä.
WaW toimii ilman lisämuistia, mutta 1 megan muistilla sen voi käynnistää  WB:stä
käsin, jolloin se on systeemiystävällinen (ohjekirjan ja omien vähäisten  kokei-
lujen mukaan). Valmistaja: Internecine/Storm
