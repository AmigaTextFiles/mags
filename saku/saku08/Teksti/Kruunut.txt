2
1*

{7                           Kruunujen Saari -postipeli
{7                           --------------------------

                                  Mikko Mättö


Kuningas on kuollut ja Kruunujen Saaren 26 paronia havittelevat  pääsyä  uudeksi
kuninkaaksi, mutta heistä vain yhdestä voi tulla kuningas. Mahtavat taistelut ja
uljaat urotyöt odottavat, mutta myös valehtelu, petkutukset ja  selkäänpuukotuk-
set ovat välttämättömiä apuvälineitä kruunun saamiseksi.

Postipelit ovat tavallisesti tietokonepelejä, joihin voi  osallistua  kymmenistä
satoihin pelaajaa eripuolilta maapalloa. Periaate on yksinkertainen: osallistut-
tuaan peliin ilmoittautumalla pelinjohtajalle pelaaja saa  kierrosraportin.  Ra-
porttia tutkittuaan pelaaja täyttää käskylomakkeen, jonka hän lähettää pelinjoh-
tajalle, joka taas vuorostaan syöttää  pelaajan  antamat  käskyt  tietokoneelle.
Tietokone sylkäisee ulos uudet kierrosraportit, jotka pelijohtaja  lähettää  pe-
laajille. Tätä jatketaan kunnes peli loppuu, joko kokonaan tai pelkästään  yhden
pelaajan osalta. Pelin voi myös lopettaa, jos se ei enää kiinnosta,  mikä  tosin
on epätodennäköistä. Halutessaan voi osallistua myös peliin johon  osallistuneet
ovat sitoutuneet jatkamaan peliä loppuun saakka.

Kruunujen Saari on aloittelijalle sopiva, sillä säännöt ovat  todella  yksinker-
taiset ja mahtuvat kaksipuoliselle A4 arkille. Kruunujen Saari on monelle posti-
pelaajalle se ensimmäinen. Kierrosraporttikin on vain kaksi tai kolmisivuinen ja
käskylomeke yksisivuinen.

Pelitapahtumat sijoittuvat fantasiamaailmaan, jossa haltiat  samoavat  metsissä,
kääpiöt louhivat vuoristossa ja örkit ryöstelevät tasangoilla. Ihmisten 26 paro-
nia yrittävät vallata voittoon tarvittavat 100  aluetta.Alueita  on  neljää  eri
tyyppiä: alavaa maata, metsää, vuoristoa ja merta. Alueilla voi olla kolmentyyp-
pisiä rakennuksia: linnoja (ei merellä), maatiloja (alavalla maalla) ja  kaivok-
sia (vuoristossa). Kartan koko on 45*30 aluetta. Merellä liikkumiseen  tarvitaan
luonnollisesti laivoja, mutta maalla  voi  liikkua  rajoituksetta  yhden  alueen
kierrosvauhtia.

Pelaajilla on alussa yksi linna, 5 maa-aluetta, 2 kapteenia,  9  armeijaa  ja  4
maatilaa. Varastoissa on hieman ruokaa ja rahaa. Armeijoita  käytetään  alueiden
valtaukseen ja maatilojen sekä  laivojen  rakentamiseen.  Kapteenit  hallitsevat
tiedustelun, sekä pystyvät kohottamaan armeijoiden  taistelukykyä.  Pelaajan  on
pystyttävä luomaan vahva  armeija  voittaakseen,  mutta  on  myös  huolehdittava
riittävästä ruuan ja rahan tuotannosta.

Alussa pelaajan ongelmana ovat tietokoneen ohjaamat haltijat, kääpiöt ja  örkit,
mutta jos pelaaja pystyy valloittamaan  näiden  linnakkeita,  hän  voi  perustaa
myöhemmin epäihmis-armeijoita, kaikilla omat erikoiskykynsä. Pian pelaaja kohtaa
myös muita vallantavoittelijoita, mutta ei  ole  välttämättä  viisasta  murskata
heitä heti, sillä alussa kaikki pelaajat ovat samanvahvuisia. On diplomatian ai-
ka.

Diplomatia erottaa postipelit tavallisista tietokonepeleistä, sillä  harvoin  on
mahdollista kohdata monia uusia vastapelureita (paitsi ehkä purkkien tarjoamissa
peleissä). Diplomatia hoituu tavallisesti kirjeitse, mutta asiat  voi  selvittää
myös puhelimessa. Onko sinulla upeata teksturia, jonka kaikkia  hienoja  ominai-
suuksia et ole päässyt kokeilemaan ? Postipelien diplomatiassa voit näyttää, mi-
hin Amiga pystyy, sillä kirjeen kaavat ja muut roskat voit unohtaa. Älä myöskään
huolehdi, vaikka et olisi koskaan aikaisemmin kirjoittanut kirjettä. Diplomatian
avulla pystyt rakentamaan mahtavia liittoumia tai ehkä saat luottavaisia  liito-
laisia, jotka voit pettää sopivan tilaisuuden tullen.

Kruunujen Saari -pelissä käskylomakkeen täyttö on erityisen helppoa:  Jokaiselle
armeijalle määrätään oma toiminto, joka voi olla liike, varuskunnaksi  muuttumi-
nen, laivan rakentaminen tai erikoiskyky (ihmisillä maatilan rakentaminen). Kap-
teenit määrätään liikkumaan tai tiedustelemaan ja lopuksi määrätään linnoitukset
perustamaan armeijoita tai vahvistamaan muureja.

+ sopii ensimmäiseksi peliksi

+ helpot säännöt

+ nopea pelata

+ jokaiselle pelaajalle yksilöllinen kartta joka kierroksella

+ halpa

- kierrosraportista ei selviä kaikkea oleellista

- outo koordinaattijärjestelmä

- jaksaa pelata vain yhden pelin (makuasia)

- ehkä turhankin yksinkertainen

Itse en jaksanut pelata tätä toista kertaa, sillä kehittyneemmät pelit  kiinnos-
tivat, sillä niissä on kalliimmasta hinnasta huolimatta parempi hinta-laatu suh-
de. Täytyy kyllä myöntää, että innostukseni säilyi  koko  pelin  ajan  korkeana.
Suosittelen kokeilemista.

Pelinjohtaja Suomessa: Midnight Sun Games  Puh: (981) 311 5666

Hinta: 9 mk kierros

Kierroksen pituus: 1 viikko

Pelin arvioitu kesto: reilut 20 kierrosta

Pelaajia: 26 
