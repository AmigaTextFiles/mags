2
1
3 OctaMED.IFF 0 0*

{7                       OctaMED v5.0 maallikon hyppysissä
{7                       ---------------------------------

                                  Janne Siren


Tavallisesti musiikkiharrastuneisuuteni rajoittuu pelkkään kuuntelemiseen, sillä
en ole missään mielessä musikaalinen ihminen. Kuuntelen hyvin sekalaista musiik-
kia, kuten Bon Jovia ja Mariah Careytä, ja myös useat Amigan musiikki-moduuleis-
ta kuulostavat korviini kivoilta, joten heitin varsin  suurella  mielenkiinnolla
tuoreimman Amiga Formatin kanteen kietaissun OctaMED-levykkeen Amigaani...

Aiemmat tracker-kokemukseni rajoittuvat vain pieniin kokeiluihin  SoundTrackerin
ja ensimmäisen OctaMED:in kanssa. Aloittelijoille selvennettäköön  tracker-käsi-
tettä hieman: tracker on musiikkiohjelma  jossa  musiikkia  syötetään  koneeseen
eräänlaisia 'liuskoja' pitkin näppäimistöltä. Sinun ei siis tarvitse osata nuot-
teja tehdäksesi tracker-ohjelmalla musiikkia. OctaMED:sta löytyy myös nuotinnus,
joten perinteiseenkin sävellysmetodiin kiintyneet ovat kuin kotonaan.

OctaMED on suoraa jatkoa suositulle MED-trackerille sisältäen kuitenkin hurjasti
uusia ominaisuuksia. Myös alkuperäiseen OctaMED:iin  nähden  tuoreimman  version
uudistukset ovat todella näkyvät. Ohjelma vaatii nyt KS2:en ja  ulkoasu  on  sen
mukainen. Silmille rävähtää tusinoittain painikkeita ja hyperteksti-dokumentteja
tulee plärättyä kerran ja toisenkin ohjelman ominaisuuksia tutkiessaan. Musiikin
syöttäminen on kuitenkin erittäin yksinkertaista: ladataan  halutut  samplet  ja
aletaan rakentamaan kappaletta. Musiikki jaetaan blokkeihin joten samaakin  koh-
taa on helppo toistaa useaan otteeseen, ilman että se täytyy aina syöttää uudel-
leen. Blokkien järjestyksen muuttaminenkin on hyvin yksinkertaista, toisin  kuin
aikoinaan SoundTrackerissa, valitset vain valikosta Playing Sequencen ja selkeän
listan avulla muokkaat block-listaa (ks. kuva viimeisellä sivulla).  Käyttöliit-
tymä on todella hyvä.

Tärkein ero OctaMED:ssa tavallisiin trackereihin nähden on  kuitenkin  mahdolli-
suus valita kanavien lukumäärä neljästä kahdeksaan. Amigassahan on  neljä  digi-
taalista äänikanavaa, joista kukin voi soittaa kerrallaan  yhtä  ääntä.  OctaMED
jakaa nämä siten että vain pienellä äänenlaadun tippumisella ja suuremmalla pro-
sessoritehon kulutuksella voitkin soittaa samaan aikaan  toisistaan  riippumatta
kahdeksaa eri samplea! Kieltämättä musiikista saa paljon eläväisempää suuremmal-
la kanavamäärällä.

Vaikka kanavia olisi tuhat, ei Amiga päästäisi  pihaustakaan  ilman  ääniä  mitä
soittaa. OctaMED-musiikki muodostuu  sampleista,  usein  digitoiduista  äänistä,
joita sitten soitetaan eri korkeuksilta ja eri äänenvoimakkuuksilla. Näitä  voi-
daan ladata joko RAW- tai IFF-muodoissa ja OctaMED viitonen  tukee  myös  delta-
kompressoituja sampleja. Samplea voidaan sitten vielä jälkeenpäin muokata ja uu-
sia surinoita voidaan luoda synteettisesti vaikka tyhjästä.

OctaMED-musiikin voi tallentaa levylle joko jossain kolmesta  eri  MED-muodosta,
tai sitten perinteisenä SoundTracker-moduulina. Musiikkia voidaan toistaa ohjel-
man ulkopuolelta  esimerkiksi  OctaMEDPlayerillä  (löytyy  OctaMED-levykkeeltä),
SmartPlayllä tai vaikkapa Sakulla. :-) MED-tyyppistä musiikkia on käytetty  jopa
Ultima VI:ssä ja jokainen itseään kunnioittava soitto-ohjelma  tukee  OctaMED:iä
sekalaisen tracker-kokoelman ohella. Musiikin voi tallentaa myös  kompressoituna
PowerPacker- tai SFCD-muotoon. Erityisen helpoksi ohjelmoille tekee  OctaMED-mu-
siikin tukemisen medplayer.library ja octaplayer.library jotka  sisältävät  tar-
vittavat kutsut MED- ja OctaMED-moduulien soittamiseen.

Jos kiinnostus heräsi,  kätevin  tapa  hankkia  kaupallinen  OctaMED  on  juosta
lähimpään lehtipisteeseen ja ostaa elokuun Amiga Format. Erillisenäkään ostettu-
na ohjelman hinta ei ole kovin korkea ja laatua löytyy roppakaupalla. Suomalais-
ta ohjelmointia täytyy myös tukea, OctaMED:in kun on kehitellyt  taatusti  koti-
mainen Teijo Kinnunen! 


{9        OctaMED v5.0

        Julkaisija:     R. Burt-Frost (RBF Software)
        Tekijä:         Teijo Kinnunen

        Vaatimukset:    Vähintään AmigaOS 2.0:lla varustettu Amiga
