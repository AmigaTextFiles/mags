2
1
2 Assembly_1.IFF 0 0
3 Assembly_2.IFF 0 0*

{7                          Messuraportti: Assembly '94
{7                          ---------------------------

                               Antti Vähä-Sipilä


Iloisena puristin kädessäni loma-anomusta jonka nihkeäksi tunnettu yliluutnantti
oli minulle assembly-viikonlopuksi myöntänyt. Viime vuoden  Assembly  oli  ollut
mielenkiintoinen kokemus lähinnä sen joukon ansiosta jonka kanssa siellä olimme;
nyt jengi oli osittain sama mutta poissa oli moni tuttu kasvo. Ensi vuonna rivit
ovat todennäköisesti vieläkin harvemmat. Armeija iskee  ikäluokkaamme  raskaalla
kädellä.

Kaikki varmaan tietävät missä Assembly '94 pidettiin. MikroBitissäkin  mainosti-
vat. Assemblyn budjetti oli aivan tolkuton ja sen näki sponsoreiden määrästäkin.
Paikkahan oli tietenkin Helsingin jäähalli, jonka Ass'94 oli  varannut  Helsinki
City Marathonin nokan edestä. HCM, EM-kisat ja Ass'94 muodostivat jäähallin tie-
noille sellaisen vilinän johon minä en halua toiste joutua.

Paikka oli ainakin parempi kuin edellinen  koulu.  Ilmatilaa  oli  huomattavasti
runsaammin. Jäähallissa vaan ei ollut mahdollisuutta minkäänasteiseen hiljaises-
sa paikassa nukkumiseen, minunkin piti  turvautua  autoon,  joka  oli  pysäköity
parkkipaikalle. Samaan aikaan samalla parkkipaikalla järjestettiin joku American
Car Show tai jotain. Jätkät polttivat renkaita vanteisiin asti. Yritä siinä  nyt
sitten vetää hirsiä. Aamulla kaikki autot taas häädettiin HCM:n tieltä -  risuja
järjestäjille jotka eivät olleet katsoneet kalenterista suurten  urheilutapahtu-
mien ajankohtia. Hyi.

Assemblyn pääsymaksu oli niin järjetön etten kyllä aio  osallistua  vuoden  1995
tapahtumaan jos hinta ei laske satasen alle. Pääsylippuna  myytiin  rintamerkki,
joka oli muuten hyvä mutta vanha Name:Group merkintätapa  auttaisi  tunnistamaan
kontaktejaan ihmisvilinästä. Nyt porukan oli pakko väsätä ruutupaperista ja  li-
hapiirakan kääreistä itselleen epäselviä nimikylttejä.

Kilpailujen aikana käytettiin jäähallin tulostauluja hyväksi. Kyseinen  asia  on
niin mahtava parannus vanhaan kuulutusjärjestelmään tyyliin  "seuraavaksi  tulee
sitten shrd demo numero hswqh, toistan sgat numero froons." Kuinka moni  muistaa
tuskailleensa kuullun ymmärtämisen parissa? Nyt compojen aikana taululta  pystyi
aina tarkistamaan suosikkinsa tai vihaamansa tiimin nimen ja  numeron.  Tätä  on
jatkettava paikasta riippumatta myös tulevaisuudessa.  Vahinko  vain  valotaulun
valovoimakkuus oli monta kertaa suurempi  kuin  aneemisten  videotykkien.  Suuri
halli vaatii suuret tykit eikä mitään LCD-projektorin kokoisia leluja.

Välihuomautuksena voin vielä mainita että compot myöhästelivät liikaa.  Aikatau-
lussa pysyminen taitaa tällä alalla olla mahdotonta.

Kaupallisuudesta olenkin jo pari kertaa maininnut mutta  kahteen  sanaan,  jotka
kaverini lausahti, kiteytyy koko Ass'94: "kaupallista paskaa". Pieniä MikroPilt-
tejä, jotka maksavat 140 markkaa siitä että pääsevät pelaamaan Doomia  verkossa,
kuten eräs haastateltavistamme sanoi, oli joka puolella. Parhaimmat olivat  niin
pieniä että luulin heidän olevan lähinnä kasibittisten Nintendojen parhaassa ku-
lutusiässä. Ei näin. Mihin sitten tarvitaan jotain IBM:ää kun  ainoa  elonmerkki
koko firmasta on muutama hassu OS/2-ilmapallo tai -leija? ZyXELin osastolle oli-
si kaivannut aktiivista tuote-esittelyä...  ISDN-modeemi  oli  niin  herkullisen
näköinen mutta minkäs teet kun se on lasivitriinissä ja kello on 02  yöllä.  Jos
kaupallisuuteen mennään, tehdään se sitten myös kunnolla.

Katsotaan saavatko Assembly '95:n järjestäjät aikaiseksi enää yhtään mitään. 





























































