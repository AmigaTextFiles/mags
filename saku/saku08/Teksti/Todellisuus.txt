2
1*

{7                                Keinotodellisuus
{7                                ----------------

                                 Mika Välitalo


{9Toinen todellisuus

Alhaalla näet loputtomasti jatkuvia portaita ja tasoja.  Tiedät,  että  jossakin
ympärilläsi vaanivat hirviöt, jotka haluavat  tuhota  sinut.  Olet  epävarma  ja
käännyt ympäri nähdäksesi paremmin. Korviisi soi epämiellyttävän  kovalla  kone-
mainen musiikki. Puristat kädessäsi  olevaa  asetta,  joka  näkyy  palikkamaisen
käsivartesi päässä. Käännyt jälleen ympäri,  ja  yhtäkkiä  edessäsi  on  melkein
näkökenttäsi täyttävä otus. Ennen kuin ehdit ampua, se on  jo  päälläsi.  Edessä
alhaalla näkyvä energiasi vähenee nopeasti, ja lyhyen taistelun  jälkeen  eteesi
tulee ilmoitus pelin loppumisesta. Päässäsi  oleva  kypärä  nostetaan  pois,  ja
näetkin suuren pelihallin. Olit virtuaalitodellisuudessa. Nouset sekavin  mielin
pois laitteesta ja annat seuraavalle yrittäjälle tilaa.

{9Vanha idea parempi kuin pussillinen uusia

Virtuaali- eli tekotodellisuus ei ole tämän päivän keksintö, vaan todellisuudes-
sa satoja, ellei tuhansia vuosia vanha. Tekniikka ja  käyttömahdollisuudet  ovat
kieltämättä kehittyneet valtavasti, mutta idea on elänyt läpi  sukupolvien.  Ai-
kaisemmin toinen todellisuus on pystytty toteuttamaan esimerkiksi  vierittämällä
isoa maisemamaalausta junan ikkunoiden vieressä. Näin junassa olevat  "matkusta-
jat" ovat voineet hetken aikaa kuvitella  olevansa  oikeasti  junamatkalla  läpi
preerioiden ja kukkuloiden. Taide ja kirjallisuus on tarjonnut läpi  ihmiskunnan
historian omaa todellisuuttaan, johon kokija on voinut  uppoutua  keskustelemaan
teoksen kanssa. Teatteri ja myöhemmin elokuvat  ovat  tarjonneet  mahdollisuutta
irrottautua hetkeksi todellisuudesta ja samastua esimerkiksi elokuvan  sankarei-
hin pelastamaan maailmaa. Teknologia vaikuttaa yhä  enenevässä  määrin  ihmisten
elämään, niin myös taiteeseen ja kulttuuriin. Tekotodellisuuden suurin kehittäjä
on tähän mennessä ollut sotateollisuus. Tuskinpa yksikään  hävittäjäpilotti  jää
nykyään   ilman   kymmenien   tuntien   koulutusta    tekotodellisuusteknologiaa
hyödyntävän simulaattorin ohjaimissa ennen siirtymistä oikeaan koneeseen.  Sota-
teollisuuden uumenista tekotodellisuus, kuten tietokonekin, on ensin  ohjautunut
tieteen käyttöön ja lopuksi  yleisön  tietoisuuteen,  minkä  jälkeen  jokamiehen
laitteistot ja sovellutukset ovat aloittaneet  esiinmarssin.  Tulevaisuus  lupaa
uskomattomia mahdollisuuksia, todellista tietotekniikan uutta  läpimurtoa.  Suu-
reen asiaan liittyy suuria kysymyksiä, ja monet ovat aiheellisesti  kuuluttaneet
tekotodellisuusteknologian vaikutuksien ja haittojen perään. Vaikka  täydellisen
vastauksen tuo vain tulevaisuus, ei se estä pohdiskelua tekotodellisuuden  tule-
vaisuudesta.

{9Tekotodellisuus valehtelee enemmän kuin tuhat tavua

Mikä on digitaalisen maailman uskottavuus? Digitaalisuuteen kuuluu  olennaisesti
synteettisyys ja muuteltavuus. Nähdessämme kuvamateriaalia maailmalta  emme  voi
enää olla varmoja sen aitoudesta. Elämme jo nyt  tietynlaisessa  tekotodellisuu-
dessa, jossa näkemäämme ja kuulemaamme ei välttämättä ole  oikeasti  tapahtunut.
Ero  todellisuuden  ja  tekotodellisuuden  välillä  on  hämärtynyt   normaalissa
elämässämmekin. On erittäin olennaista tiedostaa, että  tekotodellisuus  ei  ole
pelkästään tiettyjä laitteistoja ja  tietokoneita,  vaan  se  ulottuu  vaikeasti
määriteltäväksi käsitteeksi ympärillemme. Olemme  tekemisissä  tekotodellisuuden
kanssa päivittäin edes huomaamatta sitä. Esimerkiksi puhelinta käyttäessä olemme
eräänlaisessa  tekotodellisuudessa.  Puhuessamme  siirrymme  jonnekin  määritte-
lemättömään epätilaan, jossa kommunikoimme äänen välityksellä.  Näköaisti  pitää
meidän ajatuksemme kuitenkin tiukasti fyysisessa  sijainnissamme.  Ensin  ajatus
voi yllättää ja tuntua oudolta, mutta sulkemalla silmät voimme  yrittää  paikal-
listaa itsemme jonnekin epätilaan, joka  sijaitsee  kummankin  puhujan  välillä.
Fyysisesti olet puhelimen vieressä, kuten tekotodellisuuslaitteiston käyttäjä on
esim. pelihallissa. Missä virtuaalinen sielusi sijaitsee?

Miltä tuntuisikaan neliraajahalvaantuneelta päästä vapaaksi  fyysisistä  rajoit-
teistaan? Unohtamalla vajavaisen kehonsa ja siirtymällä  tekotodellisuuteen  hän
voisi liikkua ja toimia vapaasti uudessa virtuaalikehossaan. Kun tulevaisuudessa
laitteistot voidaan kytkeä suoraan ihmisen hermostojärjestelmään, on todellisuu-
den totaalinen unohtaminen ainakin määrälliseksi ajaksi mahdollista.

Kyberavaruus, maailmanlaajuinen  kolmiulotteinen  tietoverkko,  jossa  käyttäjät
liikkuvat omilla käyttäjätunnuksilla, virtuaalikehoilla, on  periaatteessa  vain
tekninen loikkaus eteenpäin nykyajan tekstipohjaisista tietoverkoista. Kyberava-
ruus on jo olemassa, tekstipohjaisena (hiljattain myös kuvaa  ja  ääntä  mukana,
kuitenkin hyvin rajoittuneesti), mutta meidän on vaikea mieltää näinkin  arkista
asiaa tulevaisuuden tietoverkkojen riisuttuna mallina.

Tietoverkkojen kyberavaruus on demokratiaa. Jokainen käyttäjä on  itse  luomassa
ympäristöään ja vaikuttamassa siihen. Jokainen saa äänensä kuuluville ja on  ta-
savertainen muihin käyttäjiin nähden. Tämä asettaa tämän demokraattisen ja inte-
raktiivisen median käyttäjät tasapuolisempaan asemaan verrattuna perinteisen te-
levisio-radio-lehti-mediaan. He muuttuvat tiedon vastaanottajista tiedon  käsit-
telijöiksi ja tuottajiksi.

{9Bittihumalaa

Tekotodellisuus antaa käyttäjälleen loputtomasti mahdollisuuksia. Koska virtuaa-
linen maailma on periaatteessa juuri sellainen kuin  käyttäjä  haluaa,  jokainen
voi viettää aikaansa omassa paratiisissaan. Mitä vaikutuksia tällaisella  todel-
lisuuden rajojen unohtamisella on? Tuskinpa virtuaalisen  puutarhan  pitämisestä
on enempää harmia kuin hyötyä. Puutarhan hoitamisen sijaan ihminen  voi  leikkiä
vaikkapa jumalaa itse luomassaan maailmassa. Käyttäjä voi luoda maailman toisen-
sa jälkeen toteuttaen omia mieltymyksiään. Hän voi leikkiä sarjamurhaajaa,  fil-
mitähteä, diktaattoria,  mitä  tahansa.  Voisiko  jatkuvalla  identiteettien  ja
maailmojen muuttelulla olla negatiivisia vaikutuksia minä-  ja  todellisuuskäsi-
tyksiin? Ehkä, mutta voihan tietokoneella pelata jo  nyt  kaikkea  jumalpeleistä
shakkiin (sh = hatullinen s-kirjain oikeammin) ilman, että kukaan normaali (kuka
on normaali?) ihminen luulisi itseään sen enempää shakkinappulaksi kuin jumalak-
sikaan. Vaikka immersiivisyys eli todentuntuisuus ei ole lähellekään samaa luok-
kaa kuin tekotodellisuudessa, olisi vaikea uskoa henkisesti tasapainoisen  ihmi-
sen mielen järkkyvän fantasioiden toteuttamisesta.

Merkittävä tekijä  tekotodellisuuden  vaikuttamisessa  mieleen  on  virtuaalisen
maailman suhde todellisuuteen. Yhtämittaisella vaeltelulla ykkösten  ja  nollien
digitaalisessa maailmassa olisi huonoja seurauksia. Jos  tekotodellisuus  tuntuu
liian hyvältä, voi normaali todellisuus  tuntua  epämiellyttävältä  ja  luotaan-
työntävältä. Jos todellisuus tuntuu nykyään liian raskaalta, voi  huonoa  oloaan
hoitaa monella tavalla. Voi kärsiä ja kestää, voi hukuttaa murheensa alkoholiin,
lähteä LSD-tripille, tehdä itsemurhan jne. Eikö riittävän nautittava  tekotodel-
lisuus voisi toimia  samanlaisena  pakotienä  kiusaavasta  todellisuudesta  kuin
edellä mainitut tavat? Mitäpä turhaan vaivata päätänsä omilla ja ympäristön  on-
gelmilla, kun voi yhtä hyvin siirtyä digitaaliseen paratiisiin.

Toisaalta aivan samoja ajatuksia on voitu esittää esimerkiksi television  esiin-
marssin aikana. "Tulevaisuudessa ihmiset voivat hukuttaa pahan olonsa television
ohjelmiin." Kun nyt tiedämme, että tuskin kenenkään olo paranee televisiota tui-
jottamalla, miksi ajattelisimme tekotodellisuuden tekevän poikkeusta? Vaikka te-
kotodellisuudesta ei varmastikaan kehity viinan tai huumeen korviketta  todelli-
suuden paossa, sen viihdyttävä puoli tulee varmasti hyvin esille. Jo nyt suurem-
missa pelihalleissa on useita virtuaalipelejä, jotka antavat  maksaville  asiak-
kaille mahdollisuuden tutustua pelien muodossa  tekotodellisuuteen.  Tulevaisuu-
dessa tekotodellisuusviihdykkeisiin voivat kuulua esimerkiksi  elokuvat,  joissa
katsoja voi vaikuttaa ja toimia tasavertaisesti  muiden  virtuaalinäyttelijöiden
kanssa ja luoda näin oman tarinansa.

{9"Me ollaan mun koneeni kanssa kyltymättömiä..."

Tekotodellisuuden kiinnostavuus ja nautittavuus riippuvat siitä, mitä virtuaali-
maailma tarjoaa ja kuinka todenmukaisesti. Mitä todellisemmalta esimerkiksi  ajo
vuoristoradalla tuntuu, sitä nautittavampaa ja viihdyttävämpää  se  on.  Ihmisen
halu saada parempia kokemuksia on kyltymätön. Kaikkeen voi kyllästyä, myös  vir-
tuaalitodellisuuteen. Mitä tapahtuu kun tekotodellisuuden käyttäjät  kyllästyvät
virtuaalimaailmoihinsa? He haluavat parempaa ja tietävät  voivansa  saada  sitä.
Ainahan voidaan vaatia parempaa ja todellisemman tuntuista virtuaalitodellisuut-
ta. Mahdollisuuksia rajaavat vain jatkuvasti kehittyvä tekniikka  ja  mielikuvi-
tus. Voisiko sitten kopiosta tulla alkuperäistä parempaa?  Voisiko  tekotodelli-
suus olla todellisuutta todellisempaa? Todellisuuden  käsittäminen  on  tietysti
subjektiivinen tuntemus, joten yleispätevää vastausta on vaikea antaa. Lähes to-
dellisuuden veroinen virtuaalimaailma, josta on karsittu  todellisuuden  huonoja
puolia pois, ei ole todellisuutta todellisempaa, mutta luultavasti sitä  nautit-
tavampaa. Tuskinpa tekotodellisuudesta kuitenkaan tulee "nautintovälinettä"  sen
enempää kuin muistakaan tietotekniikan laitteista, vaan sitä tullaan  käyttämään
puhtaan hyödyllisistä syistä esim. kommunikointiin  ja  erilaisten  työtehtävien
helpottamiseksi.

{9Manipulointia tekotodellisuudessa

Tekotodellisuus on interaktiivista ja tehokasta. Käyttäjä voi unohtaa ihmisen ja
tietokoneen välisen muurin ja tehdä asioita luonnollisella  tavalla.  Hiiret  ja
näppäimistöt ovat luonnottomia käyttöliittymiä, jotka rajaavat käyttäjän mahdol-
lisuuksia työskennellä täysipainoisesti tietokoneen  kanssa  monissa  tehtävissä
(kirjoittamiseen näppäimistö sentään kelpaa hyvin).

Tekotodellisuuden avulla voimme sukeltaa ruudun toiselle puolelle ja unohtaa ai-
nakin hetkeksi tietokoneen olemassaolon ja keskittyä työn olennaisiin  asioihin.
Esimerkiksi kemistien työ havainnollistuu selvästi, kun he  voivat  tekotodelli-
suuslaitteistojen avulla sijoittaa itsensä atomien ja molekyylien  maailmaan  ja
tarttua suoraan ympärillä leijuviin rakenteisiin. Keinotodellisuus ei  ole  kui-
tenkaan teholtaan vain yksisuuntaista. Kun käyttäjä voi vaikuttaa ympäristöönsä,
voi ympäristökin vaikuttaa  käyttäjään.  Voiko  käyttäjästä  tulla  virtuaalisen
maailman kuminukke, jota marionetin tapaan hallitaan? Kuka takaa toisen todelli-
suuden "kuluttajasuojan", sen ettei sitä voida käyttää vääriin tarkoituksiin? Ei
todennäköisesti kukaan.

Nykyaikainen media on luonut  meille  haluamansa  tekotodellisuuden  halusimmepa
sitä tai emme. Televisiota, radiota ja lehtiä käytetään jatkuvasti muokatun tie-
don levittämiseen, jolla halutaan vaikuttaa suuren  yleisön  käyttäytymiseen  ja
mielipiteisiin. Tuskinpa kyberavaruudesta tulisi näistä ilmiöistä vapaata aluet-
ta, ehkäpä päinvastoin: tehokasta tapaa käytetään tehokkaasti  hyväksi.  Tekoto-
dellisuuden vaikutus suureen yleisöön tulee esille tietysti  vasta  sitten,  kun
siitä on tullut joka kodin käyttämä mediaväline tai hyvin suosittu  kodin  ulko-
puolella.

Tekniikka, joka mahdollistaisi edellä  mainitut  visiot,  on  vielä  edessäpäin.
Luultavaa on, että viimeistään muutaman vuoden  kuluttua  virtuaalitodellisuutta
pidetään yhtä arkipäiväisenä kuin nykyään televisiota, jota pidettiin myös aika-
naan kysymyksiä herättävänä keksintönä.


Nykyään tekotodellisuusteknologia on vielä  niin  lapsen  kengissään,  että  sen
avulla luotu maailma tuskin imaisee ketään sisään enempää kuin hyvä tietokonepe-
li. Karkea ja nykivä grafiikkaa ovat tietokoneiden vähäisen tehon tuomia  ongel-
mia. Yksinkertaisella ja karulla virtuaalitodellisuudella on kuitenkin hetkelli-
sesti mielenkiintoisia vaikutuksia käyttäjän todellisuuden kuvaan. Virtuaalimat-
kan jälkeen todellisuus tuntuu rikkaammalta ja yksityiskohtia  pursuavalta.  To-
dellisuuden jääminen häviölle virtuaalimaailmojen rinnalla voi olla  tulevaisuu-
den ongelma, mutta tällä hetkellä vaikutus näyttää jossain määrin  olevan  päin-
vastainen. Entä huomenna? 
