<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD><TITLE>Wolfenstein 3-D</TITLE></HEAD>
<BODY>

 <HR>
 <B>Wolfenstein 3-D</B><BR>
 <I>Janne Sirén</I><BR>
 <HR>

 <P ALIGN=CENTER><IMG SRC="Kuvat/wolfenstein.gif" WIDTH=320 HEIGHT=200 ALT="Wolfensteind"></P>

 <P>Muistatteko vielä Id Softwaren Wolfenstein 3-D:n vuodelta 1992? Tämä 3D-räiskintöjen kantaisä edelsi PC:llä vielä suuremmaksi hitiksi muodostunutta Doomia, mutta Amigalla pelistä ei ole päästy nauttimaan kuin PC- ja Macintosh-emulaattoreiden kautta. Doomin lähdekoodin julkistaminen sysäsi liikkeelle lumipallon, jonka vyöryessä on sittemmin muidenkin pelien lähdekoodeja ja käännöksiä ilmestynyt ilmaisjakeluun, mutta Wolfenstein on antanut odottaa itseään.</P>

 <P>Myös Wolfenstein 3-D:n lähdekoodit julkaistiin jossain välissä, mutta kumma kyllä tällä kertaa nimenomaan Amiga-käyttäjät sanoivat, että &QUOT;Wolfenstein 3-D ei ole mahdollinen Amigalla&QUOT;, vaikka samaan aikaan pelailimme Doomin, Quaken, Hexenin, Hereticin yms. käännöksiä Amigalla. Wolfenstein kun on ajalta, jolloin prosessoriteho oli vielä kovin harvinainen luonnonvara ja koodin optimointi muodissa - ja Wolfensteinin lähdekoodi sen mukaista.</P>

 <P>Alkuperäinen Wolfenstein 3-D sisältää runsaasti hyvin kryptistä ja vaikeasti portattavaa koodia, joten vaikka peli sinänsä pyörisi hyvin vanhemmankin Amigan tehoisella koneella, pidettiin sen kääntämistä suurempana vaivana kuin uudelleenkirjoittamista. Tästä syystä kukaan ei tuntunut tarttuvan haasteeseen, vaikka kulttimaineen saaneen pelin perään toistuvasti haikailtiinkin. Minäkin muistelin haikeana pitkäksi venyneitä välitunteja koulun ATK-luokassa...</P>

 <P>Heppu nimeltä <B>Steven Fuller</B> kuitenkin käänsi pelin Linuxille, ja hänen porttauksensa avustamana sekä innoittamana amigisti <B>Sebastian Jedruszkiewicz</B> palasi Wolfenstein 3-D:n lähdekoodien ääreen työstämään versiota Amigalle. Ensimmäiset Sebastianin työn tulokset on nyt julkaistu Internetiin, ja vihdoinkin Wolfesteinin vankityrmän salaisuuksiin pääsee tutustumaan Amigalla myös aivan natiivisti.</P>

 <P>Kirjoitushetkellä Aminetia vaivanneet tekniset ongelmat ovat estäneet pelin lähettämisen sinne, mutta käännöksen voi noutaa ainakin seuraavista osoitteista:</P>

 <P><A HREF="http://home1.stofanet.dk/sca/Wolf3D/">http://home1.stofanet.dk/sca/Wolf3D/</A><BR>
 <A HREF="http://www.silab.dsi.unimi.it/~cs556770/wolf3d/">http://www.silab.dsi.unimi.it/~cs556770/wolf3d/</A></P>

 <P>Käännös on toistaiseksi kaikkea muuta kuin valmis, ja ainakin minulla oli suuria ongelmia sen näppäimistörutiinien kanssa. Välillä valikot sekoavat siten, että valitsin liikkuu jatkuvasti alaspäin eikä peliä voi hallita. Peli ei myöskään aseta mitään vakioita ohjausnäppäimille, joten ne pitää muistaa asettaa ennen pelaamista. Lopulta homma kuitenkin lähti pelittämään ja sakut (kröh) saivat taas vuosien tauon jälkeen kyytiä...</P>

 <P>Ensimmäinen julkaistu versio ei toiminut lainkaan c2p-rutiinin puuttuessa paketista, mutta se ongelma on jo korjattu. Lisäksi viholliset ja muut pelin 2D-esineet näyttävät hieman seonneilta, mikä lienee c2p:n syytä, eivätkä äänirutiinit vielä toimi. Nopeuskin kaipaa vielä hiomista, sillä 68030/50 MHz AGA-koneellani täysi ruutu nytkytti melkoisesti. 68020/14 MHz -tilassa pelistä tuli pienimmälläkin ruutukoolla aivan tuskaisen tahmea.</P>

 <P>Tilanne muistuttaa hyvin paljon ensimmäisiä Amigan Doom-käännöksiä, jotka olivat nekin alkujaan melko ongelmallisia tapauksia. Ajan myötä Doomin ja sen seuraajien käännökset ovat kuitenkin kehittyneet huomattavasti, joten on odotettavissa, että myös Amigan Wolfenstein 3-D on seuraavan Sakun julkaisuun mennessä esikuvansa veroinen. Kaikista puutteista huolimatta siinä oli taas kerran jotain maagista, kun tutut näkymät vierivät ruudulle kaikkien näiden vuosien jälkeen... ja vieläpä Amigan ruudulle.</P>

 <P>Kuten muidenkin kaupallisten pelien porttaukset, myös Wolfenstein 3-D vaatii alkuperäisen pelin data-tiedostot. Toistaiseksi käännökselle kelpaavat vain vapaassa levityksessä olevan shareware-version tasot, mutta myös rekisteröidyn pelin data-tiedostoille on luvassa pian tukea. Täydellinen Wolfenstein 3-D on edelleen rekisteröitävissä pelin julkaisijalta Apogeelta (<A HREF="http://www.apogee1.com">http://www.apogee1.com</A>) ja hintaakin on vaivaiset 15 USD.</P>

 <P>Tervetuloa takaisin 90-luvun alkuun ja sieltä eteenpäin 40-luvulle. Aikaan, jolloin vihulaiset vielä huusivat <I>&QUOT;Halt!&QUOT;</I>, seinät oli rakennettu 90 asteen kulmiin ja kerrosten välillä kulki vain yksisuuntainen hissi. Wolfenstein 3-D on maineensa kulttiklassikkona ansainnut.</P>

 <P>Jäänkin seuraavaksi odottelemaan Blake Stonea...</P>

 <P>PS. Hieman ennen lehden julkaisua Wolfenstein 3-D:stä ilmestyi uusi versio 0.15, joka lupaa korjata ongelmat grafiikan kanssa sekä parantaa nopeutta. Päivitys on saatavissa osoitteessa <A HREF="http://www.caverock.net/~nathan/">http://www.caverock.net/~nathan/</A>.</P>

</BODY>
</HTML>