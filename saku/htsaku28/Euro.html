<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD><TITLE>Euro Amigalle</TITLE></HEAD>
<BODY>

 <HR>
 <B>Euro Amigalle</B><BR>
 <I>Janne Sirén</I>
 <HR>

 <P>Suomen ja 10 muun Euroopan maan uusi virallinen valuutta euro jakaa mielipiteitä, mutta se on silti vuoden alusta todellisuutta - tosin vielä toistaiseksi pelkkänä tilivaluuttana. Käteiseurot tulevat käyttöön 1.1.2002 alkaen. Yksi euro vastaa 5,94573 Suomen markkaa, kunnes se korvaa markan täysin viimeistään 1.7.2002. Tämän jälkeen Suomen Pankki vaihtaa markkoja euroiksi vielä vuoteen 2012 saakka.</P>

 <P ALIGN=CENTER><IMG SRC="Kuvat/euro.gif" WIDTH=300 HEIGHT=225 ALT="Euro"></P>

 <P>Eurolla on virallinen, hieman E-kirjainta muistuttava symboli, jonka esittäminen tulee epäilemättä osoittautumaan yhä tarpeellisemmaksi myös kotitietokoneen ruudulla. Amigan viimeisin käyttöjärjestelmäpäivitys julkaistiin kauan ennen euroa, joten tukea sille joudutaan hakemaan muualta. Onneksi Aminetiin on ilmestynyt useampikin ratkaisu ongelmaan. Aminetistä löytyy myös ohjelma euron ja kansallisten valuuttojen välisten valuuttamuunnosten tekemiseen.</P>

 <P>Lisätietoja eurosta valuuttana löytyy osoitteessa <A HREF="http://www.euro.fi">www.euro.fi</A>, jossa on myös linkkejä muille euro-aiheisille sivuille. Euron symbolin saa graafisena esityksenä eri kuvaformaateissa osoitteesta <A HREF="http://europa.eu.int/euro/html/dossiers/00203/html/index-EN.html">http://europa.eu.int/euro/html/dossiers/00203/html/index-EN.html</A>.</P>

 <P><U>EuroHack</U></P>

 <P><A HREF="ftp://ftp.sunet.se/pub/aminet/util/boot/EuroHack.lha">ftp://ftp.sunet.se/pub/aminet/util/boot/EuroHack.lha</A> (2 kt)</P>

 <P><IMG SRC="Kuvat/eurotopaz.gif" WIDTH=84 HEIGHT=22 ALT="Euro Topaz"></P>

 <P><B>Jilles Tjoelkerin</B> EuroHack asennetaan ajettavaksi koneen käynnistyessä ja se lisää euron tunnuksen Amigan sisäänrakennettuun kahdeksan pisteen topaz-kirjasimeen. Euro tottelee ASCII-arvoa 164 korvaten yleisen kansainvälisen rahayksikön merkin ja löytyy Amigan perusnäppäinkartalla painamalla Alt-Y. Huomaa, että euron sijoittaminen paikkaan 164 on ISO Latin-9 -standardin mukainen ja siten Amigalle sopiva tapa. Esimerkiksi Microsoft sijoittaa euron kuitenkin koodiin 128.</P>

 <P><U>FlodisEuro</U></P>

 <P><A HREF="ftp://ftp.sunet.se/pub/aminet/text/font/FlodisEuro.lha">ftp://ftp.sunet.se/pub/aminet/text/font/FlodisEuro.lha</A> (8 kt)</P>

 <P><IMG SRC="Kuvat/euroflodis.gif" WIDTH=62 HEIGHT=26 ALT="Euro Flodis"></P>

 <P>Topaz on melko karu ja pieni fontti, eikä kovin yleisesti pidetty. Toinen vaihtoehto on Johan Björnsonin FlodisEuron nimellä kulkeva suhteellinen 12 pisteen serif-kirjasin, jossa on euron tunnus samassa paikassa kuin EuroHackatussa topazissa (ASCII 164). Ainakin kirjoitushetkellä Aminetissä ollutta Flodis-pakettia vaivasi tosin pieni bugi: FlodisEuro.font viittasi hakemistoon Flodis, eikä FlodisEuro, kuten paketissa oleva hakemisto on loogisesti nimetty. Ongelma ratkesi uudelleennimeämällä FlodisEuro-hakemisto nimelle Flodis. FlodisEuro-paketin readme sisältää myös pohdiskelua euron tunnuksesta, rahayksiköstä itsestään sekä merkin sijoittumisesta ASCII-taulukossa.</P>

 <P><U>WCP Fonts</U></P>

 <P><A HREF="ftp://ftp.sunet.se/pub/aminet/text/bfont/WCPfonts.lha">ftp://ftp.sunet.se/pub/aminet/text/bfont/WCPfonts.lha</A> (24 kt)</P>

 <P><IMG SRC="Kuvat/eurowillow.gif" WIDTH=74 HEIGHT=32 ALT="Euro Willow"></P>

 <P>Lisää vaihtoehtoja tarjoaa <B>Matt Chaputin</B> WCP Fonts -paketti, joka sisältää kaksi euro-yhteensopivaa, suhteellista sans-serif-kirjasinta: 14-pisteen Xander ja 15-pisteen Willow (kuvassa). Myös niissä euron tunnus on sijoitettu ASCII-koodille 164.</P>

 <P><U>MS2AmigaEuro</U></P>

 <P><A HREF="ftp://ftp.sunet.se/pub/aminet/text/misc/m2aeur10.lha">ftp://ftp.sunet.se/pub/aminet/text/misc/m2aeur10.lha</A> (5 kt)</P>

 <P>Edellä mainittiin yhtensopivuusongelmasta euron tunnuksen koodauksessa. Tein tähän pulmaan pienen apuohjelmaparin, joka muuttaa tiedostoista Microsoftin euromerkit Amigalla käytettyyn muotoon ja päinvastoin.</P>

 <P><U>EuroConv</U></P>

 <P><A HREF="ftp://ftp.sunet.se/pub/aminet/util/misc/EuroConv.lha">ftp://ftp.sunet.se/pub/aminet/util/misc/EuroConv.lha</A> (21 kt)</P>

 <P><IMG SRC="Kuvat/euroconv.gif" WIDTH=240 HEIGHT=70 ALT="EuroConv"></P>

 <P><B>Olivier Leroyn</B> EuroConv on ranskankielinen, mutta kieltä taitamattomallekin helppokäyttöinen ohjelma rahasummien muuntamiseksi euroiksi. Mukana tuleva tietokanta osaa kahden desimaalin likiarvot kotoisen markkamme lisäksi seuraaville valuutoille: Yhdysvaltain dollari (USD), Saksan markka (DEM), Ranskan frangi (FRF), Alankomaiden guldeni (NLG) ja Sveitsin frangi (CHF).</P>

 <P>Ohjelman käyttö on helppoa: valitaan vain muunnettava valuutta oikealla olevasta listasta (Suomen markka on FIM) ja kirjoitetaan sitten haluttu summa euroissa ylempään valitsimeen ja markkamäärä ilmestyy alempaan. Voit myös kirjoittaa markkamäärän alempaan valitsimeen, jolloin ylempään valitsimeen ilmestyy vastaava euromäärä.</P>

 <P>Tarkempia markkamuunnoksia haluavien kannattaa muokata EuroConvin EuroConv.dat-tiedostosta FIM:n jälkeinen rivi muotoon: 5.94573, joka on virallinen, lopullinen muuntokerroin euron ja Suomen markan välille. EuroConv.dat muodostuu rivipareista, joiden ylempi rivi on valuutan tunnus ja alempi muuntokerroin. Tiedostoon voi myös lisätä uusia rivipareja.</P>

 <P>Lisää tarkkoja muuntokertoimia voi käydä poimimassa tietokantaan lisättäväksi vaikkapa Suomen virallisilla euro-sivuilla olevasta laskurista, joka löytyy osoitteesta <A HREF="http://www.euro.fi/laskin/laskin.html">http://www.euro.fi/laskin/laskin.html</A>. Euro-sivujen laskin tuntee kaikkien euro-maiden kansallisten valuuttojen peruuttamattomat muuntokurssit, jotka astuivat voimaan vuoden vaihteessa.</P>

</BODY>
</HTML>