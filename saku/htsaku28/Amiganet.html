<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD><TITLE>Amiga ja kiinteä Internet-yhteys</TITLE></HEAD>
<BODY>

 <HR>
 <B>Amiga ja kiinteä Internet-yhteys</B><BR>
 <I>Janne Pikkarainen</I>
 <HR>

 <P>Modeemit väistyvät pikkuhiljaa nopeampien vaihtoehtojen tieltä Internet-käytössä. Puhelinyhtiöt tuputtavat ISDN:ää kuluttajille lähes väkisin, mutta itselleni tarjoutui mahdollisuus vielä parempaan vaihtoehtoon: asuinalueellemme rakennettiin kiinteä Internet-yhteys, jota toki itsekin päätin hyödyntää.</P>

 <P ALIGN=CENTER><IMG SRC="Kuvat/ethernet.jpg" WIDTH=640 HEIGHT=174 ALT="Ethernet"></P>

 <P>Alku aina hankalaa. Käytössäni on lautamallinen A1200, johon ei pahemmin Ariadnea laiteta. Näin vaihtoehdoksi jäi kourallinen cnet.devicen (beta-asteella oleva PCMCIA-verkkokorttiajuri) ohjetiedostossa mainittuja PCMCIA-verkkokortteja. Pahaksi onneksi kortit olivat merkiltään varsin eksoottisia, eikä tutuilla Amiga-jälleenmyyjilläkään ollut varastoissaan ainokaistakaan verkkokorttia.</P>

 <P>Alkoi suunnaton korttien etsiminen niin lehti-ilmoitusten kuin verkkosivujenkin avulla. Noin viikon etsimisen jälkeen tärppäsi. Eräs helsinkiläinen pikkufirma myi CNetin PCMCIA-verkkokorttia, vieläpä tarkalleen samaa mallia, joka oli mainittu cnet.devicen ohjetiedostossa.</P>

 <P>Kävin ostamassa kortin (490 mk), kytkin sen koneeseen ja käynnistin MiamiInitin. Jännityksellä katselin, miten MiamiInit nuuski DHCP:tä. Noin puoli minuuttia tätä osoitteenjakopalvelinta pähkäiltyään se löysikin kaiken tarpeellisen ja pyysi tallentamaan asetukset. Tein työtä käskettyä ja käynnistin Miamin.</P>

 <P>&QUOT;Hui! Sehän toimii!&QUOT; Kaksi sekuntia Online-nappulan painamisen jälkeen Miami ilmoitti olevansa linjoilla. Kyllähän se sitä olikin - AmIRC, AmFTP, IBrowse ja kaikki muutkin ohjelmat toimivat huomattavasti rivakammin kuin ennen. En tätä kirjoittaessani ole vieläkään oikein tottunut siihen, että postit tulevat YAMilla kotiin 2 Mbit/s. :-)</P>

 <P>Ei niin hyvää, ettei jotain pahaakin. A1200 on todellinen säästömalli, joten myös sen PCMCIA-portista puuttuu yksi kondensaattori. Se ei haittaa muutoin kuin ensimmäisen käynnistyksen ja joidenkin harvojen reboottien yhteydessä. Ongelma ilmenee Miamin käynnistyessä, Miami valittaa ettei löydä korttia. Onneksi ratkaisukin on helppo - PCMCIA on ns. &QUOT;hot pluggable&QUOT; -väylä eli kortin voi irrottaa ja laittaa takaisin virran ollessa päällä. &QUOT;Verkkokortti irrota ja kiinnitä&QUOT; -operaation jälkeen kaikki toimii taas normaalisti. Ellei tätä sinänsä melko harmitonta ongelmaa kestä ja tunnet kolvin pysyvän kädessäsi, niin cnet.devicen mukana toimitettava rakennusohje poistaa ongelman pysyvästi.</P>

 <P>Kaiken kaikkiaan olen kuitenkin verkkokortin toimintaan erittäin tyytyväinen, ajurit toimivat vakaasti ja nopeasti, eikä virheitä siirrossa esiinny. Verkkomme sisäinen nopeus on 10 megabittiä sekunnissa ja testasimme naapurini (jolla A1200T/060/Ariadne) kanssa, millaisiin nopeuksiin siinä yllämme. Naapuri tuli purkkiini muutamaa suurehkoa (5 megatavua) testitiedostoa siirtämään. Jo telnetin avulla tiedostot liikahtivat noin 150-200 kilotavua sekunnissa, FTP-yhteyden kautta luultavasti vielä vauhdikkaammin.</P>

 <P><U>Verkkomme tekniikasta:</U></P>

 <UL>
  <LI>Sisäinen (talonyhtiöiden välinen) nopeus 10 megabittiä/s
  <LI>Nopeus kannuun asti (reititin, postipalvelin, proxy ym.) 2 megabittiä/s, yhteys hoidetaan radiolinkillä
  <LI>Nopeus kannusta eteenpäin 64 kbit/s, tätä lukiessasi luultavasti jo 256 kbit/s
 </UL>

 <P><U>Lisätietoja:</U></P>

 <P><A HREF="http://kannu.hai.fi">http://kannu.hai.fi</A><BR>
 <A HREF="ftp://ftp.sunet.se/pub/aminet/hard/drivr/cnetdevice.lha">ftp://ftp.sunet.se/pub/aminet/hard/drivr/cnetdevice.lha</A> (76 kt)</P>

</BODY>
</HTML>
