<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD><TITLE>Suomen Amiga-käyttäjät ry:n alkuvuoden tiedotteet</TITLE></HEAD>
<BODY>

 <HR>
 <B>Suomen Amiga-käyttäjät ry:n alkuvuoden tiedotteet</B><BR>
 <I>Janne Sirén</I>
 <HR>

 <P>Tämä on yhteenveto yhdistyksen viime Sakun jälkeen julkaisemista tiedotteista.</P>

 <HR>

 <P>14.02.1999</P>

 <P>PHOTOALBUM/CYBERSHOW ALENNUKSELLA SUOMEN AMIGA-KÄYTTÄJÄT RY:N JÄSENILLE</P>

 <P>Kuvien hallinta- ja esityspaketin PhotoAlbum/CyberShow rekisteröinti on rajoitetun ajan tarjolla alennettuun hintaan Suomen Amiga-käyttäjät ry:n jäsenille. Paketin alennettu hinta on 106,40 mk eli 17,90 euroa (normaali hinta 152 mk eli 25,56 euroa). Lisäksi tarjolla on ImageFX-, Photogenics- ja XiPaint-lisämoduulit alennettuun hintaan (á 21,28 mk eli 3,58 euroa).</P>

 <P>Tarjous on esitetty pohjoismaisille Amiga-kerhoille. Suomen Amiga-käyttäjät ry:n osalta se koskee vuoden 1999 jäsenmaksun maksaneita jäseniä. Yhdistys ei järjestä ryhmätilausta, mutta jäsenet saavat pyynnöstä ohjelman tekijän lähettämät ohjeet alennustilauksen tekemiseen. Voit pyytää tilausohjeet yhdistyksen varapuheenjohtaja Janne Siréniltä (osoite <A HREF="mailto:siren@mikrobitti.fi">siren@mikrobitti.fi</A>). Tarjous on voimassa 31. maaliskuuta 1999 saakka.</P>

 <P>Lisätietoja ja esittelyversion PhotoAlbum/CyberShow-ohjelmistopaketista (<A HREF="http://www.amigaworld.com/support/photoalbum">www.amigaworld.com/support/photoalbum</A>) sekä Suomen Amiga-käyttäjät ry:n kotisivut (<A HREF="http://batman.jytol.fi/~saku">http://batman.jytol.fi/~saku</A>, <A HREF="http://tzimmola.tky.hut.fi/saku">http://tzimmola.tky.hut.fi/saku</A>) löydät Internetistä.</P>

 <P>Esitetyt hinta- ja tilaustiedot on saatu PhotoAlbum/CyberShow-paketin tekijältä. Suomen Amiga-käyttäjät ry. ei vastaa niiden oikeellisuudesta.</P>

 <HR>

 <P>01.04.1999</P>

 <P>SUOMEN AMIGA-KÄYTTÄJÄT RY:N SAKU-CD-ROM JÄLLEEN SAATAVILLA</P>

 <P>Saku-CD-ROM-levyn ensimmäinen versio, joka sisältää lähes kaiken Suomen Amiga-käyttäjien unionin ja Suomen Amiga-käyttäjät ry:n vuosina 1993-1997 julkaiseman materiaalin, on jälleen saatavilla edulliseen hintaan. Itse poltettu levy maksaa vain 30 markkaa (lisäksi postikulut 12 markkaa) ja saatu tuotto käytetään maksuttoman Saku 99 -tapahtuman rahoittamiseen.</P>

 <P>CD-ROM sisältää mm. toiminnan alkuun sysänneen Amigakerho 1 -levykelehden, kaikki Saku-lehdet numeroon 24 saakka, yhdistyksen kotisivut alkuvuodelta 1998, skannatun paperi-Sakun vuodelta 1993, moduuli- ja logokilpailujen tuotokset sekä bonuksena PTV:llä vuonna 1995 pyörineen Amiga-mainoksen MPEG-muodossa (tekijän luvalla) - yhteensä 88 megatavua huvia, hyötyä ja historiaa.</P>

 <P>Tilaus toimitetaan postitse tilisiirtoa vastaan. Levyn myyjä on Suomen Amiga-käyttäjät ry., joka on voittoa tavoittelematon yhdistys, ja romppua voi tiedustella sähköpostitse osoitteesta <A HREF="mailto:siren@mikrobitti.fi">siren@mikrobitti.fi</A>. Tarjous on voimassa rajoitetun ajan.</P>

 <P>Lisätietoja Suomen Amiga-käyttäjät ry:stä saat yhdistyksen kotisivuilta<BR>
    (<A HREF="http://batman.jytol.fi/~saku/">http://batman.jytol.fi/~saku/</A>, <A HREF="http://tzimmola.tky.hut.fi/saku/">http://tzimmola.tky.hut.fi/saku/</A>).</P>

 <HR>

 <P>04.04.1999</P>

 <P>SUOMEN AMIGA-KÄYTTÄJÄT RY. JÄRJESTÄÄ SAKU 99 -TAPAHTUMAN</P>

 <P>Suomen Amiga-käyttäjät ry. järjestää kolmannen vuotuisen Amiga-tapahtuman, Saku 99:n. Tapahtuma seuraa viime vuoden menestyksekästä Saku 98:aa, jossa vieraili arviolta 500 kiinnostunutta harrastelijaa, ja siitä kaavaillaan taas kerran aikaisempaa suurempaa ja parempaa. Amigan Petro Tyschtschenko on jo varmistanut osanottonsa ja muita kohokohtia suunnitellaan.</P>

 <P>Saku 99 järjestetään lauantaina 4. syyskuuta 1999 tiedekeskus Heurekassa Vantaalla. Paikka on sama kuin viime vuonna ja tapahtumatiloja on laajennettu varaamalla käyttöön lisäaula. Tapahtuma alkaa alustavien tietojen mukaan kello 12 ja päättyy kello 18. Sisäänpääsy on ilmainen. Seuratkaa suunnitelmien edistymistä lähikuukausien aikana.</P>

 <P>Lisätietoja Suomen Amiga-käyttäjät ry:stä saat yhdistyksen kotisivuilta
    (<A HREF="http://batman.jytol.fi/~saku/">http://batman.jytol.fi/~saku/</A>, <A HREF="http://tzimmola.tky.hut.fi/saku/">http://tzimmola.tky.hut.fi/saku/</A>). Voit pyytää lisätietoja sähköpostitse Janne Siréniltä (<A HREF="mailto:siren@mikrobitti.fi">siren@mikrobitti.fi</A>).</P>

 <HR>

 <P>04.04.1999</P>

 <P>JIM COLLASIN AMIGA '99 -PUHE PEILATAAN KOTIMAISELLE FTP-PALVELIMELLE</P>

 <P>Amigan pääjohtajan Jim Collasin Amiga '99 -tapahtumassa St. Louisissa maaliskuussa pitämä puhe on pian noudettavissa nopealta kotimaiselta FTP-palvelimelta ADPCM3- ja MP3-muodossa. Amiga User Group Networkin julkaisemat äänitiedostot on Suomen Amiga-käyttäjät ry:n toimesta siirretty luvalla julkiselle <A HREF="ftp://ftp.funet.fi">ftp.funet.fi</A>-palvelimelle.</P>

 <P>Puheessaan Collas esittelee itsensä ja käsittelee mm. seuraavan sukupolven Amiga-laitteita ja AmigaOS 3.5 -päivitystä. Äänitiedostot on noudettavissa osoitteesta <A HREF="mailto:ftp://ftp.funet.fi/amiga/audio/misc/misc/">ftp://ftp.funet.fi/amiga/audio/misc/misc/</A> viimeistään ensi torstaina, kun palvelimen ylläpito on siirtänyt ne julkisille alueille.</P>

 <HR>

 <P>FOR IMMEDIATE RELEASE</P>

 <P>Finnish Amiga Users Group Announces Saku 99</P>

 <P>ESPOO, FINLAND - April 4, 1999 - Finnish Amiga Users Group is pleased to announce it's third annual Amiga event, Saku 99. Following the success of Saku 98, which was visited by some 500 Amiga enthusiasts, Saku 99 is aimed to be bigger and better than the previous events. Mr. Petro Tyschtschenko of Amiga has already confirmed his presence and other great highlights are planned.</P>

 <P>Saku 99 will be held on Saturday September 4th 1999 at the Science Centre Heureka in Vantaa, near Helsinki. The venue is the same as last year and available floor space has been increased by reserving an extra hall for the event. The event is expected to open at 12:00 and end at 18:00. Admission will be free of charge. Please stay tuned for more details as the planning progresses.</P>

 <P>For further information, visit Finnish Amiga Users Group's Web Site at <A HREF="http://batman.jytol.fi/~saku/">http://batman.jytol.fi/~saku/</A> or <A HREF="http://tzimmola.tky.hut.fi/saku/">http://tzimmola.tky.hut.fi/saku/</A>. E-mail inquiries may be sent to Janne Sirén (<A HREF="mailto:siren@mikrobitti.fi">siren@mikrobitti.fi</A>).</P>

 <P>About Finnish Amiga Users Group</P>

 <P>Finnish Amiga Users Group (Suomen Amiga-käyttäjät ry.) is a non-profit organization for promoting Amiga computing and helping Amiga users in Finland. Also known as Saku, after it's disk magazine, the group is trying to accomplish it's goals by organizing meetings and by publishing a disk magazine. Since 1993 the Finnish Amiga Users Group and it's predecessors have released almost thirty issues of the disk magazine and held several public gatherings. Other accomplishments include the Web site and Sakunet, a national Fidonet style network of Amiga related bulletin board systems.</P>

</BODY>
</HTML>
