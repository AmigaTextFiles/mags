<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD><TITLE>postipalsta</TITLE></HEAD>
<BODY>

 <HR>
 <B>Posti</B><BR>
 Kirjeitä toimitukselle
 <HR>

 <P ALIGN=CENTER><IMG WIDTH=169 HEIGHT=126 SRC="Kuvat/posti.gif" ALT="Posti"></P>

 <P>Saku-lehden parantelemiseen kun kaivataan kovasti vinkkejä, niin tässä olisi yksi. Lehtihän olisi tietenkin paljon parempi, kun olisi enemmän ohjelma- ja peliarvosteluita, joten nimitetään ohjelma- ja pelitoimittajat. Tällöin monet yhtiöt voisivat lähettää tuotoksiaan Sakuun arvosteltaviksi kyseisille toimittajille, kun ne lähetettäisiin virallisille lehden edustajille eikä millekään pimeille tyypeille, jotka saattavat kirjoittaa lehteen jotain.</P>

 <P>Monet yhtiöt eivät todellakaan ole niin pihejä arvostelukopioiden jakelemisen suhteen kuin monet ihmiset luulevat. Amigisteista löytyisi varmasti ihmisiä, joilla on aikaa homman hoitamiseen, varsinkin kun houkutteena ovat ne ohjelmat tai pelit, jotka saa itselleen - esteenä lienee ollut tähän mennessä luulo ettei hommille löydy tekijöitä. Ei tietenkään olla ahneita; Aminetin uutuudet arvosteluun myös! :)</P>

 <P>Toki lehden ilmestymisväliä voisi samalla vähentää kahteen kuukauteen (eikös se nykyään ilmesty neljä kertaa vuodessa? :), jolloin se vaikuttaisi vähemmän joltakin pikkuyhdistyksen minilehdeltä - näin niitä arvosteltavia tuotteita saattaisi tulla enemmänkin... :)</P>

 <UL>Renne Nissinen</UL>

 <P>Vastaus:</P>

 <P>Kiitos ehdotuksestasi. Julkaisuväliä, kuten myös muita kunnianhimoisempia suunnitelmia lehden sisällön kehittämiseksi on kuitenkin jouduttu unohtamaan, sillä ehtiviä ja osaavia kirjoittajia ei yksinkertaisesti ole tarpeeksi. Lehden julkaiseminen puolityhjänä joka toinen kuukausi ei ole ratkaisu, se saa meidät näyttämään vielä huonommalta.</P>

 <P>Ratkaisu on kehittää lehden sisältöä aktiivisten ja vastuuntuntoisten kirjoittajien kautta. Kun meillä on kuukaudesta ja numerosta toiseen hyvin toimiva omavarainen lehti, uskalletaan varmasti testimateriaalia ruveta haalimaan ulkomailtakin. Toistaiseksi ei kuitenkaan olisi mitään takeita sille, että kukaan ehtisi arvostelukappaleista niiden ansaitsemaa juttua kirjoittamaan.</P>

 <P>Niin hyvältä kuin toimintamme muuten näyttääkin, tekijäpula on todellinen ongelma. Olemme avanneet kotisivuillemme ja lehteen uuden Töitä tarjolla -palstan, jota tarkkailemalla voi kukin löytää vapaaehtoistöitä tehtäväksi. Lehdessä on myös Haluttuja aiheita -osasto, joka listaa Saku-lehteen toivottuja artikkeliaiheita. Yhtä tärkeää on kuitenkin olla oma-aloitteinen, tarjotkaa apuanne ja ideoitanne!</P>

 <P>Saku-lehteä koskevat ehdotukset kannattaa suunnata päätoimittaja <B>Anu Seilosen</B> postilaatikkoon (<A HREF="mailto:thoriel@sci.fi">thoriel@sci.fi</A>). Yhdistystä ja tapahtumia koskevat tiedustelut tulee lähettää varapuheenjohtaja <B>Janne Sirénille</B> (<A HREF="mailto:siren@mikrobitti.fi">siren@mikrobitti.fi</A>).</P>

 <P>Janne Sirén</P>

 <HR>

 <P>Saku pyrkii asiantuntijoiden avulla selvittämään ongelmasi ja vastaamaan palautteeseesi Posti-palstan kautta. Voit lähetellä mielipiteitä ja kysymyksiäsi seuraavaan osoitteeseen:</P>

 <P>Saku<BR>
    c/o Anu Seilonen<BR>
    Sammaltie 51<BR>
    90650 Oulu</P>

 <P>Internet: <A HREF="mailto:thoriel@sci.fi">thoriel@sci.fi</A><BR>
    Sakunet: 65:10/6.0 (Anu Seilonen)<BR>
    BBS: Amiga Zone, (015) 348 968 (24h)</P>

</BODY>
</HTML>
