<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD><TITLE>Amiga Inc. tapasi käyttäjäryhmien edustajia</TITLE></HEAD>
<BODY>

 <HR>
 <B>Amiga Inc. tapasi käyttäjäryhmien edustajia</B><BR>
 <I>Steve Folberg, Wayne Hunt</I><BR>
 Käännös: </I>Janne Sirén</I>
 <HR>

 <P>Amiga Inc:n uusi pääjohtaja <B>Jim Collas</B> ja muita Amigan edustajia tapasivat Amigan käyttäjäryhmien kattojärjestön, Amiga User Group Networkin (UGN) edustajia Amiga '99 -messujen yhteydessä St. Louisissa maaliskuussa. Collas kuunteli mielenkiinnolla esitettyjä ajatuksia ja lupasi entistä parempaa yhteistyötä käyttäjien ja käyttäjäryhmien kanssa.</P>

 <P><B>Steve Folberg</B> sekä User Group Networkin johtaja <B>Wayne Hunt</B> olivat paikalla ja kertasivat tapaamisen tärkeimmät kohdat UGN:n postituslistalla. User Group Networkilla on myös Suomen edustaja, Suomen Amiga-käyttäjät ry:n varapuheenjohtaja Janne Sirén, joka seuraa aktiivisesti postituslistaa ja on luvalla kääntänyt viestit teille. Lisätietoja User Group Networkista saat UGN:n kotisivuilta osoitteesta <A HREF="http://ugn.amiga.org/">http://ugn.amiga.org</A>.</P>

 <P>Käännöksissä on väkisinkin jouduttu vääntämään kapulakäännöksiä vapaammaksi suomeksi. Koska alkuperäiset viestit on kirjoitettu hyvin vapaamuotoisesti, tehtävä ei ollut aivan helppo. Hakasulkuihin merkityt kohdat ovat kääntäjän tekemiä tarkennuksia. Jos haluat varmistua sisällön nyansseista, Wayne alkuperäiseen viestiin voi tutustua esimerkiksi osoitteessa: <A HREF="http://www.amiga.org/news/1999/0317-amigaugn.shtml">http://www.amiga.org/news/1999/0317-amigaugn.shtml</A></P>

 <P>Steven Folbergin tavoittaa sähköpostiosoitteesta <A HREF="mailto:rebbi@texas.net">rebbi@texas.net</A> ja Wayne Huntin osoitteesta <A HREF="mailto:wayne@amiga.org">wayne@amiga.org</A>.</P>

 <HR>

 <P>Enemmän tästä aiheesta myöhemmin, mutta haluan vain kertoa kaikille, että Amiga '99 oli mahtava! :-) Paras kohokohta olivat mielestäni (jos Eric Schwartzin animaatiodemoa ei lasketa!) lauantai-aamun tapahtumat...</P>

 <P>Järjestimme varsin spontaanin User Group Network -aamiaisen kahdeksalta. Sitä ei ollut kirjoitettu mihinkään ohjelmaan, joten harva tiesi siitä. Loppujen lopuksi meitä oli siellä noin yhdeksän, mukaanlukien itseni, Wayne Hunt, Darreck Lisle, Robert &QUOT;Lostman&QUOT; Hamilton ja muita mukavia ihmisiä. Kokouksen lopuksi Darreck ja Wayne kertoivat meille, että perjantai-iltana Jim Collas, Amigan uusi pääjohtaja, oli pyytänyt suljettua kokousta käyttäjäryhmien edustajien ja muiden loppukäyttäjien kanssa keskustellakseen Amigan tilasta ja ideoista.</P>

 <P>Darreck keräsi meidät yhteen noin kello 11 ja tapasimme (meitä oli noin 12) Jim Collasin, Bill McEwenin, Darreck Lislen ja uuden markkinointihepun (Van Holle, luulisin) noin puolentoista tunnin ajan! Koko kokouksen ajan Bill ja &QUOT;uusi kaveri&QUOT; istuivat hotellihuoneen sohvalla ja kirjoittivat muistiinpanoja kuin mielipuolet! He olivat niin kiinnostuneita näkemyksistämme, että olimme sanattomia ensimmäiset 30 sekuntia sen jälkeen, kun Jim Collas pyysi meitä kertomaan ajatuksistamme.</P>

 <P>Kaivautumatta liiallisiin yksityiskohtiin, käsitellyt aiheet sisälsivät:</P>
 
 <P>1) Kuinka käyttäjäryhmiä voitaisiin käyttää nykyisten, entisten ja &QUOT;toimettomien&QUOT; Amiga-käyttäjien paikantamiseen ja kattavan tietokannan aikaansaamiseksi Amiga Inc:n käyttöön.</P>

 <P>2) Amiga Inc:n kotisivut tarvisisivat jatkuvaa päivitystä ja kaikenlaista informaatiota, jopa uusien työntekijöiden nimiä ja lyhyitä elämäkertoja (ja Amiga ON parhaillaan palkkaamassa), tietoa uusien tilojen etsinnäistä jne.</P>
 
 <P>3) Säännöllisiä (ehkäpä kuukausittaisia) postituksia kaikille käyttäjäryhmille (&QUOT;huoltopaketteja&QUOT;). Paketit sisältäisivät erityisiä palkintoja yms. käyttäjäryhmien tapaamisiin osallistuville.</P>
 
 <P>4) Mahdollisia luovia strategioita, jotka tekevät uusien laitteiden ja ohjelmistojen hankinnan helpommaksi ja edullisemmaksi &QUOT;Classicin&QUOT; omistajille.</P>
 
 <P>5) Amiga Inc:n mahdollisuuksia aktivoida merkittäviä &QUOT;Classicin&QUOT; kehittelijöitä, jotta kehittelijät voivat jatkaa paremmin työtään ja selvitä seuraavan sukupolven Amiga-markkinoille tarjoten samalla tukea nykyisille &QUOT;Classicin&QUOT; omistajille.</P>
 
 <P>Ja paljon muuta asiaa, jota en juuri nyt muista.</P>
 
 <P>Kaksi asiaa kuitenkin selkeni minulle:</P>

 <P>1) Jim Collas ja hänen palkkaamansa ihmiset ovat &QUOT;totta&QUOT;. Hän on aidosti kiinnostunut siitä mitä meillä on sanottavana ja omaa alati kasvavan tunteen siitä, mikä tekee Amiga-yhteisöstä niin erityisen.</P>
 
 <P>2) Hän ja muut Amiga Inc:n porukat ymmärtävät nyt, että Classic-yhteisö (ja Classic-koneet) eivät ole &QUOT;menossa pois&QUOT; heti kun seuraavan sukupolven koneet ilmestyvät, eikä niiden PITÄISIKÄÄN hävitä (aivan kuten Apple II, Collasin esimerkkiä käyttääkseni, pysyi elossa vielä vuosia Macin julkaisun jälkeen). Hän viittasi Amiga-yhteisöön jatkuvasti &QUOT;sankarillisena&QUOT; ja sanoi, että yksi syy siihen, että hän ja muut Amigan työntekijät olivat arvioineet tämän väärin viimeisen 18 kuukauden aikana, oli se, että tietokonemerkin selviäminen vielä kuusi vuotta tuotekehittelyn loppumisen jälkeen on TÄYSIN ENNENNÄKEMÄTÖNTÄ tietokoneteollisuuden historiassa.</P>

 <UL>Steve Folberg</UL>

 <HR>

 <P>Minua pyydettiin viime hetkellä keräämään tusinan verran henkilöitä käyttäjäryhmien (ja käyttäjien) edustajiksi, tapaamaan Jim Collasia &QUOT;joskus lauantaina iltapäivällä&QUOT;. Pyyntö esitettiin noin kymmeneltä perjantai-iltana.</P>

 <P>Kahdeksalta lauantaiaamuna tapasimme UGN:n edustajien aamiaisen merkeissä,joka kesti noin puoli kymmeneen saakka. Sain tietää Darreckilta [<B>Darreck Lisle</B> on Amiga Inc:n käyttäjäryhmien yhteyshenkilö], että tapaaminen on kello 11 samaisena aamuna. Kutsuin paikalla olevat tapaamiseen ja sitten kirjaimellisesti juoksin tapahtumatiloja ympäriinsä ja etsin jokaisen käyttäjäryhmän johtajan ja UGN:n edustajan, jonka vain löysin. Jos joku ei mahtunut mukaan, se ei johtunut yrityksen puutteesta vaan yksinkertaisesti siitä, etten törmännyt teihin ennen kuin olin jo löytänyt 12 muuta ihmistä.</P>

 <P>Raahattuamme omat tuolimme <B>King Jamesin</B> neuvotteluhuoneesta ahtauduimme kaikki Collasin sviittiin (ja kyllä siellä tulikin lämmin). Collas tervehti kysymyksellä: &QUOT;Onko teillä meille mitään kysymyksiä?&QUOT; Se oli kyllä melkoista vähättelyä! Seurauksena kun oli melkein puolitoista tuntia (meni päällekkäin UGN:n lounaan kanssa) palautetta ja keskustelua useista tärkeistä aiheista, mm.:</P>

 <UL><LI>Yhteisö</UL>

 <P>Läsnä ollut Amigan henkilöstö ilmaisi halunsa olla täysillä mukana olemassa olevassa Amiga-yhteisössä ja itseasiassa tulla osaksi sitä, eikä olla vain &QUOT;Firma&QUOT;. Jim Collas (joka pääasiassa hoiti puhumisen) huomautti, että hän on tietoinen Gatewayn häröilystä ja Amiga-yhteisön aliarvioinnista, ja kertoi heidän halustaan hyvittää tämä liittymällä yhteisöön.</P>

 <P>Amigan johdolle kerrottiin, että yleisö tarvitsee enemmän kaikenlaisia uutisia yritykseltä; eikä vain tyyliin &QUOT;nämä ovat spesifikaatiot ja päivämäärät&QUOT;, vaan kaikenlaista muutakin. Ehdotettiin seuraavia:</P>

 <OL>
  <LI>He tutkivat mahdollisuuksia tuottaa kaikille käyttäjäryhmille joka toinen viikko tai kuukausittain postituksia, jotka sisältäisivät lahjakrääsää ja uutisia (Gatewayn Prairie News -uutislehtisen tapaan).
  <LI>Jos he todella haluavat osallistua yhteisön toimintaan, he voisivat harkita aktiivista osallistumista (kun mahdollista) UGN:n postituslistan tapaisiin yhteyskanaviin.
  <LI>Kertokaa meille työntekijöiden henkilötietoja, jotta he kuuluisivat yhteisöön. Kertokaa ketä palkataan, heidän taustansa jne.
  <LI>Sisällyttäkää uutisiin tietoa Amiga Inc:n keskusteluista suurten yritysten kanssa.
  <LI>Useat edustajat (en minä) ehdottivat, että Amigan täytyy todella panostaa kotisivujensa päivityksiin ja:
   <OL TYPE=a>
    <LI>tehdä .com-osoitteesta asianmukainen, ammattimainen kotisivu;
    <LI>käyttää .net-osoitetta verkkopalveluihin, kuten jakamaan ilmaisia Web-sivuja käyttäjäryhmille ja sähköpostiosoitteita kaikille (kuten gateway.net);
    <LI>käyttää UGN:n .org-osoitetta kaikille käyttäjille ja käyttäjäryhmille suunnatuille uutisille, jotka eivät sovi .com-osoitteeseen.
   </OL>
  <LI>Meidän (UGN) täytyy saada tietokantamme yhteystiedot varmistettua ja päivitettyä, jotta Amiga Inc. voi tavoittaa kaikki käyttäjäryhmät asiaankuuluvilla postituksilla, jne. Suositeltiin myös, että jokainen käyttäjäryhmä päivittää tietonsa ja sisällyttää kaikkien nykyisten ja entisten jäsentensä postiosoitteen omaan yksityiseen tietokantaansa, jota Amiga Inc. voisi käyttää tiedottaakseen ihmisiä siitä, että &QUOT;jotain ihmeellistä on tapahtumassa&QUOT; ja että Amigaa kannattaa pitää silmällä.</P>
 </OL>

 <UL><LI>Kehittelijät ja kauppiaat</UL>

 <P>Keskustelimme useista tärkeistä kehitteijöiden tukemiseen liittyvistä asioista. Jim Collas sanoi, että he voisivat harkita (tai harkitsivat) &QUOT;sponsoroitua kehitystyötä&QUOT; (paremman nimityksen puuttuessa), jossa vakiintuneet kehittelijät voisivat anoa Amiga Inc:ltä rahallista tukea projektin tai päivityksen loppuun viemiseen jotain prosenttiosuutta vastaan.</P>

 <P>Tehtiin myös erilaisia huomioita kauppiaiden pitämisessä kuvioissa. Ehdotettiin, että Amiga Inc. voisi järjestää tuotteistaan alennuksia Amigan käyttäjäryhmille kaikkien mahdollisten yritysten kautta (eikä vain Amiga-kauppiaiden, vaan myös suurten firmojen, kuten Yamaha (kaiuttimet), 3Com (modeemit ja verkkokortit) jne.).</P>

 <HR>

 <P>Kokonaisuutena lähes kaikki ehdotukset mietittiin auttamaan kaikkia muita Amiga-yhteisön osia (Amiga Inc., käyttäjäryhmät, kehittelijät ja kauppiaat) tuoden lisää sekä jäsenyyksiä että mielenkiintoa. Tarkoitus oli myös pysäyttää käyttäjäryhmiin ja ylipäätänsä Amigaan kohdistuvan kiinnostuksen hidas laskeminen.</P>

 <P>Ensimmäistä kertaa, kuten monet teistä todistavat, tunsimme todella, kuinka Amiga Inc. kuunteli meitä ja kuinka he olivat hyvin, HYVIN kiinnostuneita siitä, mitä meillä oli sanottavaa. Tapaamisen aikana saimme selvän kuvan, että Jim Collas ajatteli ääneen ja että suuri osa antamastamme palautteesta tuli heille suurena yllätyksenä; paljon kommentteja tyyliin &QUOT;meidän pitäisi tehdä tätä&QUOT; jne. Myöhemmin sunnuntaina johtoportaan jäsen totesi minulle, että hänen käskettiin varmistua siitä, että &QUOT;tämä tapahtuu&QUOT;, joten itse asiassa odotan melko innolla, että ehdottamamme asiat toteutuvat.</P>

 <P>Tämänhetkinen tilanne (puhuin juuri puhelimessa) on, että me (UGN ja Amiga.org) pääsemme pian muodolliseen sopimukseen Amiga Inc:n kanssa Amiga-organisaatioiden keskittämisestä edellä esitetyn kohdan 5 mukaan (ICOA [Industry Council Open Amiga, kehittelijöiden kattojärjestö] äänesti kotisivujensa siirtämisestä Amiga.org-osoitteeseen messuilla perjantaina). Postituksien (edellä kohta 1) ei odoteta alkavan ennen huhtikuun puoliväliä, mikä antaa UGN:lle aikaa ryhmittää joukkonsa.</P>

 <P>Meidän täytyy aloittaa käyttäjätietojen kerääminen ja toimittaminen heille niin pian kuin mahdollista.</P>

 <P>Amiga Inc. on lisäksi juuri muuttamassa toimistojaan Etelä-Dakotasta San Diegoon, mikä tietysti sitoo koko henkilöstön logistiikka-asioihin. Kun sopimukseen päästään Amiga.org:n käyttämisestä organisaatioiden keskuspaikkana, alkaa muutoksia tapahtua ja alamme saada paljon enemmän uutisia Amiga Inc:ltä, sillä he ovat määränneet työntekijän erityisesti jakamaan uutisia yhteisölle.</P>

 <P>Palaute on tervetullutta,</P>

 <UL>Wayne Hunt</UL>

 <UL>Executive Director<BR>
 User Group Network</UL>

 <HR>

 <P>Yksi huomio, jonka unohdin mainita tapaamisesta, joka oli HYVIN tärkeä:</P>

 <P>Jim Collas painotti, että he (Gateway) olivat aliarvioineet tarpeen tukea nykyisiä koneita ja markkinoita, ja hän vakuutti voimakkaasti, että &QUOT;Classic-koneet eivät ole häviämässä minnekään ainakaan kahteen tai kolmeen vuoteen&QUOT;. Hän ei esittänyt yksityiskohtia muuta kuin mainiten, että he jatkaisivat (tai joidenkin osanottajien mielestä, aloittaisivat) &QUOT;Classic Amiga&QUOT; -sarjan tukemista vielä uusien koneiden julkaisun jälkeenkin.</P>

 <P>Kun huomioidaan tämä ja Haage &AMP; Partnerin OS 3.5 -kalvo, joka mainitsee tulevat laajennukset ja käyttäjärjestelmätuen OS 3.6:n, 3.7:n jne. muodossa, luulen että monet osallistujista olivat erittäin huojentuneita siitä, ettei heidän tarvitse heittää nykyisiä koneitaan pois uusien saapuessa. Samaan tapaan kuin Apple jatkoi Apple ][ -sarjan tuotantoa pitkään Macintoshin julkistamisen jälkeen.</P>

 <UL>Wayne Hunt</UL>

 <UL>Executive Director<BR>
 User Group Network</UL>

</BODY>
</HTML>
