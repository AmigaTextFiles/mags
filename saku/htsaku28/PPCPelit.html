<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD><TITLE>PPC ja pelit</TITLE></HEAD>
<BODY>

 <HR>
 <B>PPC ja pelit</B><BR>
 <I>Markku Heikkinen</I>
 <HR>

 <P>On aika vilkaista, mitä kivaa on tulossa PPC-korttien omistajille pelirintamalla. Tähänhän mennessä tarjolla oleva pelivalikoima on ollut suppea. Pelit joita itse olen päässyt pelaamaan ovat olleet pelejä, joihin on tehty jälkikäteen PPC-päivitys, kuten esimerkiksi Doom, Heretic ja Hexen, joten mistään pelien tulvasta ei voi puhua. Ymmärrettävää toki on, että uudelle hardwarelle kestää aikansa, ennen kuin pelejä alkaa ilmaantua. Jotain kivaa on kuitenkin tiedossa tälle vuodelle, jos vain aikataulut ja suunnitelmat pitävät. Seuraavista uutisista en ota minkäänlaista vastuuta, olen vain yksi pelejä janoava PPC-kortin omistaja, joka on löytänyt tiedonjyväsiä Internetin valtamerestä, joten tutkailemaan vain!</P>

 <P>Explorer 2260</P>

 <P>Tämä peli tulee putkahtamaan tiimiltä nimeltä World Foundry. Peli sijoittuu tyylillisesti tulevaisuus/avaruusseikkailujen joukkoon, eli jälleen kerran kuljetaan Eliten jalanjäljillä.</P>

 <P><A HREF="http://www.worldfoundry.com/e2260/index.html">http://www.worldfoundry.com/e2260/index.html</A></P>

 <P>AMR Voxel</P>

 <P>Tämä 3D-ajopeli voitti edesmenneen CU Amigan PowerUP-kisan.</P>

 <P><A HREF="http://www.wensum.net/blackfive">http://www.wensum.net/blackfive</A>

 <P>Claws Of The Devil</P>

 <P>Tämän pelin ilmestymistä odottelen erityisellä kiinnostuksella. Pelin on sanottu olevan tyyliltään Tomb Raider -klooni. Joko vihdoinkin peli, jossa PPC ja grafiikkakortti pääsevät tosi hommiin?</P>

 <P><A HREF="http://www.titancomputer.de">http://www.titancomputer.de</A>

 <P>Wipeout 2097</P>

 <P>Tämä peli on varmaankin useille tuttu. Niille joille ei ole, kerrottakoon että peli sijoittuu futuristiseen maailmaan, jossa käydään kovaa kilpa-ajoa tulevaisuuden ajan autoilla. Peli on alkujaan Psygnosiksen tuotantoa, tämä peliyhtiöhän teki aikanaan Amigalle monta hittipeliä, joista tunnetuimpiin lukeutuu varmasti Shadow Of The Beast -sarja. Wipeout-käännöksen Amigalle julkaisee Digital Images, <A HREF="http://www.digital-images.demon.co.uk">http://www.digital-images.demon.co.uk</A>.

 <P>Maim & Mangle</P>

 <P>Peli voitaneen luokitella Dune 2 tai Command & Conquer -tyyliseksi &QUOT;realtime&QUOT;-sotapeliksi. Peli on kokonaan 3D ja ainakin tekijöitten mielestä pitää sisällään jotain sellaista, mitä Amigalla ei ole koskaan nähty.</P>

 <P><A HREF="http://www.worldfoundry.com/M&M/index.html">http://www.worldfoundry.com/M&M/index.html</A></P>

 <P>Dark Soul</P>

 <P>Tämä roolipeli tulee ilmestymään ainoastaan PPC-prosessorin vauhdittamille Amigoille. Luvassa on siis noitia, barbaareja ja kaikkea muuta mahdollista roolipelifaneille.</P>

 <P><A HREF="http://www.crystal-software.com/ds.html">http://www.crystal-software.com/ds.html</A></P>

 <P>Eat the Whistle PPC</P>

 <P>Tämä peli voikin olla joillekin tuttu, koska tästä jalkapallopelistä ilmestyi aluksi normaali 68k-versio. Tämä päivitys tulee olemaan ilmainen kaikille aiemman version omistaville.</P>

 <P><A HREF="http://members.tripod.com/~GabrieleGreco/etwppc.html">http://members.tripod.com/~GabrieleGreco/etwppc.html</A>

 <P>Total Destruction 3D</P>

 <P>Sitten Capital Punishmentin ei Amigalle olekaan ilmestynyt kunnon mättöpelejä, joten jo olisikin aika. Tähän tarpeeseen onkin tulossa 3D-ympäristöllä varustettu Total Destruction 3D, joka seurailee Tekkenin ja Virtual Fighterin jalanjälkiä.</P>

 <P><A HREF="http://members.tripod.com/~deepcore/totaldest3de.html">http://members.tripod.com/~deepcore/totaldest3de.html</A>.

 <P>Phoenix</P>

 <P>Vielä kauniiksi lopuksi löytyi toinenkin avaruusseikkailu, Phoenix.</P>

 <P><A HREF="http://members.tripod.de/FutureTales">http://members.tripod.de/FutureTales</A></P>

 <P>Tämmöistä on siis ainakin luvassa, jotain on varmasti jäänyt huomaamatta ja muutoksiakin voi tulla. Kun tähän vielä lisätään PD-pelit ja kasvava hyötyohjelmien joukko, niin ei tämän uuden tekniikan ihan joutilaanakaan tarvitse olla.</P>

 <P>Kirjoittajan tavoittaa sähköpostitse osoitteesta <A HREF="mailto:arhete5@hotmail.com">marhete5@hotmail.com</A>.</P>

</BODY>
</HTML>
