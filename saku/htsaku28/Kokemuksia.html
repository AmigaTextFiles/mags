<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD><TITLE>Kodak DC 210 (Plus), Canon CanoScan 300 ja Epson Stylus Color 740</TITLE></HEAD>
<BODY>

 <HR>
 <B>Kodak DC 210 (Plus), Canon CanoScan 300 ja Epson Stylus Color 740</B><BR>
 eli kokemuksia digitaalikamerasta, skannerista ja tulostimesta<BR>
 Teksti: <I>Tapani Tanskanen</I><BR>
 Kuvat: <I>Tapani Tanskanen</I> ja <I>Janne Sirén</I><BR>
 <HR>

 <P>Digitaalikamerat ovat jo jonkin aikaa tehneet tuloaan. Ensimmäiset mallit olivat kalliita, eikä kuvan laatu juurikaan miellyttänyt edes ensi kertaa nähtynä, saati sitten tarkemmin tutkittuna. Edistystä tapahtuu kuitenkin varsin hyvin; kamerat vanhenevat paljon nopeammin kuin PC:t. Uusilla digitaalikameroilla saadaan riittävä kuvanlaatu monessa ammattimaisessakin käytössä, lehtikuvissa yms. Vapaa-aikana on kiva ottaa kuvia silloin tällöin. Usein joutuu ottamaan filmin loppuun vielä pari kuvaa, &QUOT;että saa filmin täyteen&QUOT;. Nekin kuvat maksavat. Digitaalikameralla kuvat ovat hetkessä koneella tai vaikka paperille printattuna, eikä filmi maksa mitään (ellei muistikorttien kertaluontoista hintaa lasketa).</P>

 <P>Digitaalikameroiden lisäksi tarkastelen myös skannerin ja tulostimen liittämistä Amigaan.</P>

 <P><U>Digitaalikameran kuvat Amigaan</U></P>

 <P>Miten saada digitaalikameran kuvat Amigaan, kun laitteen mukana tulee ohjelma vain PC:lle? Nopea katsaus Aminetiin selvitti pulman: totta kai digitaalikameran saa Amigaan! Ajuriohjelma toimii ainakin Kodak DC 210 (Plus) -mallin kanssa, ja sen pitäisi toimia kaikilla Kodakin malleilla. Muita kamera-ajureita en ainakaan toistaiseksi ole löytänyt. Kodakin kamera vaikutti kuitenkin melko sopivalta tarpeisiini, joten päädyin siihen. Kameralla oli hintaa 3990 mk. Nykyään saattaa olla jo vaikeaa löytää tätä mallia.</P>

 <P>Ajuriohjelma:<BR>
 <A HREF="http://wuarchive.wustl.edu/pub/aminet/comm/misc/dc210wizard11.lha">http://wuarchive.wustl.edu/pub/aminet/comm/misc/dc210wizard11.lha</A></P>

 <P ALIGN=CENTER><IMG SRC="Kuvat/kodak.jpg" WIDTH=400 HEIGHT=300 ALT="Kodak"></P>

 <P>Ajuriohjelma tekee työnsä hyvin, vaikkei siinä ole kaiken maailman optioita yhtä runsaasti kuin PC:n versiossa. Amigan ohjelma ainoastaan siirtää kuvat koneelle. Noin 200-300 kilotavun kokoiset kuvat siirtyvät tietokoneelle sarjaportin kautta muutamassa tuokiossa. Infrapunaportti ehkä helpottaa elämää, mutta DC 210:n siirtonopeus on aina maksimissaan 115200 bps.</P>

 <P>Kodakin kamerasta lienee tarpeen mainita vielä muutamia seikkoja. Ensin muutama miinuspuoli, joiden kanssa olen kuitenkin oppinut elämään, ja sitten parhaat plussat.</P>

 <P>Ensimmäinen ihmettelemäni asia oli paristojen kestoaika. Paristot eivät kestä enempää kuin parikymmentä kuvaa. Varsinkin jos käyttää LCD-näyttöä tai siirtää kuvia koneelle, paristot ovat kovilla. Sähköverkkoa kannattaa käyttää ainakin siirrettäessä kuvia koneelle. Kameraa on vähän hankala käsitellä ilman, että sormet osuvat joko linssiin, LCD-näyttöön, valosensoreihin tai salamaan. Näitä ei kannata ruveta puhdistamaan muilla kuin erityisesti niihin tarkoitetuilla välineillä.</P>

 <P>Kuvanlaatu on yllättävän hyvä, olen tosin käyttänyt melkein aina parasta kuvanlaatua. Vakiona kameran mukana tulevalle 8 Mt:n CompactFlash-muistikortille mahtuu näitä 1152x832-kokoisia JPEG-kuvia noin 20, pienempiä tai enemmän pakattuja tietenkin huomattavasti enemmän. DC 210:ssa saa manuaalisesti säädettyä aukon kokoa, toisin kuin monissa muissa kameroissa. Valotusajan kamera säätää valitettavasti aina itse 1/2 - 1/362 sekunnin välillä. Lisäksi kamerassa on mm. punasilmäisyyden poistava salama, viivelaukaisu, makrokuvaus (20 cm), päivämäärän lisäys kuvaan sekä mahdollisuus katsella kuvia televisiosta mukana toimitettavan kaapelin avulla.</P>

 <P><U>Muita kameroita, onko noita?</U></P>

 <P>Kokeilin myös pikaisesti noin 5000 markan hintaista Canonin PowerShot A5 Zoom -mallia, tosin vain PC-ympäristössä. Amiga-ajureita en ole tälle mallille nähnyt. Tämä Kodakia huomattavasti pienempi kamera pystyy tarkkuuteen (1024x768) ja siinä on 2,5-kertainen zoom. Valo- ja muita asetuksia saa säätää melko vapaasti. Mainittakoon PC-asennuksesta, että asennus oli aivan kauhea, ja kun asennus oli ohi, en meinannut millään saada siirrettyä kuvia koneelle - kameran mukana nimittäin ei tullut ohjelmaa siihen, ainoastaan TWAIN-ajurit.</P>

 <P>Canonin PowerShot Pro70 on noin 9000 markan hintainen, ammattikäyttöön suunnattu kamera. Se on suurempi mutta paremmin käsiin sopiva kuin A5. Sen suurin resoluutio on 1536x1024, muuten ominaisuudet ovat aika paljon A5:n kaltaiset.</P>

 <P><U>Tasoskannerilla paperikuvat talteen</U></P>

 <P>Jotta vanhat paperikuvatkin saisi tietokoneelle, tarvitaan skanneri. Canon CanoScan 300 -tasoskanneri vaikutti pätevältä vaihtoehdolta, joten sekin pitäisi saada kiinni Amigaan. Ehkäpä vilkaisu Aminetiin toisi jälleen lisää tietoa? Kyllä vain, BetaScan-ohjelmalle näyttää löytyvän ajureita muutamille eri skannereille, joten sitten vain valitsemaan sopiva skanneri. Vaihtoehtoja ei hirveästi tuntunut olevan, mutta ainakin Canonin CanoScan 300:aa löytyi kaupasta (hinta 890 mk) ja sille oli myös BetaScan-ajurit.</P>

 <P>BetaScan-ohjelma:<BR>
 <A HREF="http://wuarchive.wustl.edu/pub/aminet/hard/drivr/BetaScan_2.05.lha">http://wuarchive.wustl.edu/pub/aminet/hard/drivr/BetaScan_2.05.lha</A><BR>
 Canon-ajurit:<BR>
 <A HREF="http://wuarchive.wustl.edu/pub/aminet/hard/drivr/BetaScanCanon.lha">http://wuarchive.wustl.edu/pub/aminet/hard/drivr/BetaScanCanon.lha</A></P>

 <P><U>Varjoja skanneriparatiisissa</U></P>

 <P>Skanneri koneeseen kiinni ja sitten kokeilemaan. Ihan heti en skanneria saanut toimimaan, mutta pienen säätämisen jälkeen laite vihdoin tunnistetaan skanneriksi. Skanneri alkaa töihin käskystä. Prosentit juoksevat ikkunassa... Tai no, etteivät vain sittenkin kävelisi? Tai peräti matelisi?</P>

 <P ALIGN=CENTER><IMG SRC="Kuvat/canoscan.jpg" WIDTH=400 HEIGHT=300 ALT="CanoScan"></P>

 <P>Kyllä vain, kokonaisen A4:n skannaus tuntuu kestävän ikuisuuksia (useita minuutteja) jopa kaksivärisessä tilassa. Skanneri odottelee koko ajan, että dataa siirtyisi. Konekaan ei paljon tunnu tahmaavan, joten ongelma lienee SCSI:n kanssa. Lopulta kuva on skannattu ja tulee näkyviin ruudulle. Pitkä odottelu on palkittu - kuvan laatu on silmällä katsoen loistava.</P>

 <P>Myöhemmin selviää, että ongelma todellakin oli SCSI:ssa. Blizzard A1260 -turbokortissa ei ollut muistikampaa kiinni ollenkaan, vaan ainoastaan sen SCSI-lisäkortissa. Kamman kiinnitettyäni skanneri toimii yhtäkkiä kuin unelma. Esiskannaus kestää vain muutaman sekunnin, eikä lopullisessakaan skannauksessa mene pitkään. 300 dpi A4-värikuvan luvataan skannautuvan 24 sekunnissa, tosin tällainenkin vie tilaa kymmeniä megatavuja.</P>

 <P><U>Lopuksi vielä kuvat paperille</U></P>

 <P>Nyt on kuvat saatu koneelle, enää puuttuvat paperikuvat, suurennokset yms. Vanhalla HP DeskJet 540C:llä ei juuri huvita valokuvia tulostella, joten täytyy harkita jotain muuta vaihtoehtoa.</P>

 <P>Ensimmäinen kysymys amigistille varmasti on ajurit. Aminetistä ei juuri ajureita uusimmille tulostimille löydy, ja muutenkaan Workbench-ajurit eivät hallitse 24-bittistä tulostusta. Otetaan avuksi TurboPrint Pro 7, jolla on hintaa 390 mk. TurboPrint tukee lähes kaikkia tulostimia, mitä mieleeni tulee. Canonit, HP:t, Epsonit sekä lukuisat muut löytyvät listasta (<A HREF="http://www.irseesoft.com/tp_drive7.htm">http://www.irseesoft.com/tp_drive7.htm</A>). TurboPrint tarjoaa myös melko hurjia etuja joillekin: tekstimooditulostus ja PostScript-tulostus kaikilla tulostimilla, vaikkei tulostin tukisi niitä. TurboPrintiä edustaa ainakin Gentle Eye Ky, puh. (03) 363 0048, <A HREF="mailto:ge@vip.fi">ge@vip.fi</A>, <A HREF="http://www.ge.vip.fi">www.ge.vip.fi</A>.</P>

 <P>Epson on haukannut nopeasti melko suuren palan tulostinmarkkinoilta, joten suuntasin katseeni sen tarjontaan. Hinnat ovat suhteellisen edulliset sekä laitteen hankinnassa että tulostuskustannuksissa. Jo noin tuhannen markan tulostimella (Stylus Color 600) saadaan tulostustarkkuudeksi 1440x720 dpi, eikä nopeuskaan ole huono. Mustaa, arkistointikelpoista tekstiä luvataan jopa 6 sivua minuutissa. Itse päädyin malliin Epson Stylus Color 740, joka on noin parin tonnin hintainen.</P>

 <P ALIGN=CENTER><IMG SRC="Kuvat/epson.jpg" WIDTH=400 HEIGHT=300 ALT="Epson"></P>

 <P><U>Tulostin tulikokeessa</U></P>

 <P>TurboPrintin ohjeissa kerrotaan useammassa kohdassa, miten tulostusta saa nopeutettua mm. WordWorthista. Kyllä sen äkkiä itsekin voi todeta, että jos suuremmilla tarkkuuksilla tulostaa kuvia, niin aikaa menee todella paljon. Toisaalta suuret (720+ dpi) tarkkuudet eivät hyödyttäneet tekstitulostuksessa lainkaan, kun tulostin tavalliselle kopiopaperille.</P>

 <P>Tietysti oli pakko myös kokeilla, miltä kunnon värikuva näyttää tulostettuna mukana tulevalle valokuvapaperille. Kaikki laatuasetukset maksimiin ja 640x480-kokoinen Assembly '98 -kuvani (Any Key, 50 kt, <A HREF="http://www.helsinki.fi/~thitansk/gallery/anykey.jpg">http://www.helsinki.fi/~thitansk/gallery/anykey.jpg</A>) tulostumaan. Tulostus kesti lähes kymmenen minuuttia, mutta laatu oli jopa odotettua parempi. Ainoastaan JPEG-kompression sekä alhaisen resoluution takia kuvassa on silmällä nähtäviä &QUOT;virheitä&QUOT;. Digitaalikameralla ottamani kuvat näyttävät hyviltä jopa tavallisella paperilla, tietysti valokuvapaperi on aivan omiaan. Enimmäkseen käytän &QUOT;bright white&QUOT; -tyyppistä paperia.</P>

 <P>Epsonin tulostimille on kätevä ja tyylikäs pieni apuohjelma, jolla saa kalibroitua tulostinta, tulostettua testisivuja, puhdistettua tulostuspäitä yms:</P>

 <P><A HREF="http://wuarchive.wustl.edu/pub/aminet/text/print/ESCUtil.lha">http://wuarchive.wustl.edu/pub/aminet/text/print/ESCUtil.lha</A>

 <P><A>Taas vieraissa: muita tulostimia</A></P>

 <P>Canonin uusi tuoteperhe sisältää erittäin kilpailukykyisiä malleja lähes käyttäjälle kuin käyttäjälle. Edullinen ja pieni BJC-2000 (n. 1000 mk) on tulostuskustannuksiltaan edullinen. Tulostuslaatu on melko hyvä, mutta minä en ainakaan haluaisi vaihtaa erillistä fotokasettia valokuvatulostusta varten.</P>

 <P>BJC-6000 tarjoaa hintaansa nähden erittäin hyvät ominaisuudet. Arkistointikelpoinen 6-väritulostus nopeasti ja tarkasti (1440x720 pistettä tuumalla). Lopputulosta on hyvin vaikea erottaa aidosta valokuvasta silmämääräisesti. Jokainen kuudesta väristä on omassa säiliössään, joten kustannukset eivät nouse korkeiksi. Hinnaltaan BJC-6000 on vähän alle 2000 markkaa.</P>

 <TABLE>
  <TR><TD VALIGN=TOP>Testattu:<TD>Amiga 1200, OS 3.1, Blizzard 1260, SCSI-Kit, Infinitiv Z2, Cybervision 64/3D, IDEfix
 </TABLE>

 <P>Kirjoittajan tavoittaa sähköpostitse osoitteesta <A HREF="mailto:tapani.tanskanen@helsinki.fi">tapani.tanskanen@helsinki.fi</A>.</P>

</BODY>
</HTML>