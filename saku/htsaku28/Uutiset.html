<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD><TITLE>Uutiset</TITLE></HEAD>
<BODY>

 <HR>
 <B>Uutiset</B><BR>
 <I>Terho Henriksson</I>
 <HR>

 <P ALIGN=CENTER><IMG SRC="Kuvat/uutiset.gif" WIDTH=215 HEIGHT=110></P>

 <P>Ajan kuluessa moni asia on muuttunut parempaan suuntaan. Amiga Inc. on oppinut kuuntelemaan amigisteja ja myös alkanut toimia nykyisten käyttäjien toiveiden mukaisesti. Uusi arkkitehtuuri on työn alla, QNX taustavoimana. Classic Amiga -linjaa ei unohdeta, vaan uusien käyttispäivityksien myötä Classic-koneita käytetään tulevaisuudessakin.</P>

 <P>Amiga vahvistaa asemiaan myös ammattimaisen videografiikan tuottamisessa ja muokkaamisessa. Nova Designin täydellä PowerPC-tuella terästetty Wildfire 7 on tästä erinomainen esimerkki. Sama yritys julkaisee pian myös ImageFX-kuvankäsittelyohjelmaan PowerPC:lle kiihdytettyjä efektejä.</P>

 <P><U>Saku 99 järjestetään syyskuussa</U></P>

 <P>Suomen Amiga-käyttäjät ry. järjestää kolmannen vuotuisen Amiga-tapahtumansa lauantaina 4. syyskuuta 1999 tiedekeskus Heurekassa Vantaalla. Amigan <B>Petro Tyschtschenko</B> on jo varmistanut läsnäolonsa ja muita kohokohtia suunnitellaan. Tapahtuma on alustavien tietojen mukaan avoinna kello 12-18 ja sisäänpääsy on ilmainen.</P>

 <P>Lisätietoja artikkelissa &QUOT;Suomen Amiga-käyttäjät ry:n alkukevään tiedotteet&QUOT;. Kannattaa myös seurata yhdistyksen kotisivuja osoitteessa <A HREF="http://batman.jytol.fi/~saku/">http://batman.jytol.fi/~saku/<A> tai <A HREF="http://tzimmola.tky.hut.fi/saku/">http://tzimmola.tky.hut.fi/saku/</A>.</P>

 <P><U>Amiga julkisti uuden johtajan ja kehityssuunnitelmia</U></P>

 <P>Amigan uudeksi pääjohtajaksi on nimetty Gatewayn varajohtaja Jim Collas. &QUOT;Amiga on mahtava mahdollisuus, ja meidän tulee toimia nyt tai kadotamme sen lopullisesti.&QUOT; &QUOT;Amiga-laitteisto on ideaalinen Internet-valmiisiin, asiakkaan tarpeista lähteviin tulevaisuuden digitaalisiin järjestelmiin&QUOT;, Collas sanoi. Lisää Collasin mietteitä voit lukea artikkelista &QUOT;Amigan uusi pääjohtaja, Jim Collas kertoi vallankumouksesta&QUOT;.</P>

 <P>Amigan uusi päämaja pystytettiin San Diegoon, Kaliforniaan. Amiga Internationalin kotisivuilla on lisäksi alettu hakea laajalla skaalalla ATK-alan ohjelmointiammattilaisia työskentelemään mm. AmigaSoftin parissa San Josessa sijaitseviin toimitiloihin. Suunnitelmissa on ensiksi julkaista kone kehittäjille ja sitten edullinen tietokone multimediaominaisuuksilla. Kesän 99 aikana julkaistaan tarkempia tietoja ja myös esitellään joitakin strategisia yhteistyökumppaneita.</P>

 <P><U>Amiga '99 -tapahtuman kohokohtia</U></P>

 <P>Amigan pääjohtaja Jim Collas kertoi puheessaan Amiga '99 -tapahtumassa (St. Louis, Missouri 12.-14.3.1999) uuden sukupolven Amigan ominaisuuksista, sen kehittämisestä ja tavoitteista. Amigan uuden käyttöympäristön nimi on AmigaSoft. Ensimmäinen versio AmigaSoft 4.0 alpha julkaistaan lokakuussa tänä vuonna ja lopullinen versio 4.0 tämän vuoden loppupuolella, tämä on tarkoitettu kehittäjille. AmigaSoft sisältää uudenlaisen ohjelmistoarkkitehtuurin moniprosessorointituella ja kunnollisen kehitysympäristön ohjelmoijille. AmigaSoftin 5.0-version kaavaillaan valmistuvan vuoden 2000 toisella neljänneksellä.</P>

 <P>Uusien koneiden myyntiluvuiksi Collas arveli 20-30 miljoonaa ja lisäsi, että tämän saavuttamiseksi myyntistrategiat on hiottava kuntoon. Gateway kuitenkin antaa Amigalle täyden tuen, jotta markkinointi- ja kehityssuunnitelmat voitaisiin toteuttaa. Lisää tapaamisesta voit lukea ajankohtaisartikkelista &QUOT;Amiga Inc. tapasi käyttäjäryhmien edustajia&QUOT;.</P>

 <P>Amiga '99 -raportti: <A HREF="http://www.cucug.org/amiga/aminews/1999/990313a-amiga99.html">www.cucug.org/amiga/aminews/1999/990313a-amiga99.html</A></P>

 <P><U>OS 3.5 -käyttispäivitys tulossa</U></P>

 <P>AmigaOS 3.5 sisältää paljon tärkeitä parannuksia versioon 3.1:</P>

 <UL>
  <LI>TCP/IP-pino, selain ja email-ohjelmat Internet-käyttöä varten
  <LI>tuki yli 4 gigan kovalevyille
  <LI>laaja CD-ROM-tuki
  <LI>ajurit yleisimmille tulostimille (24-bittisillä väreillä)
  <LI>WarpUp-PowerPC-tuki
  <LI>ohjeet HTML-muodossa
  <LI>uudenaikaistettu graafinen käyttöliittymä
  <LI>uudet Workbench-ikonit (Glowicons)
 </UL>

 <P>Lisätietoja virallisilta OS 3.5 -sivuilta Internetistä:<BR>
    <A HREF="http://www.amiga.de/amigaos35/features-e.html">www.amiga.de/amigaos35/features-e.html</A></P>

 <P><U>CyberStorm G3/G4</U></P>

 <P>Phase5 aikoo julkaista Classic Amigoille G3/G4 PowerPC-prosessoriin pohjautuvan kiihdytinkortin. Laitteistovaatimuksena on Fast Slotilla varustettu Amiga (A3000/A4000 tai kloonit). Kortissa ei ole erillistä 68k-sarjan prosessoria, vaan 68k-ohjelmat toimivat Haage & Partnerin kehittämän ohjelmallisen emulaation avulla. CyberStorm G3/G4:llä PowerPC:tä hyödyntävät ohjelmat toimivat 15-20 kertaa nopeammin kuin 68060-prosessorilla. Kattaakseen kehityskustannukset Phase5 edellyttää vähintään 1000 ennakkotilausta.</P>

 <P>Lisätietoja hinnoista ja ennakkotilauksesta: <A HREF="http://www.phase5.de">www.phase5.de</A></P>

 <P>Lisäinformaatiota Amigan myrskyisästä PowerPC-turbotilanteesta löydät tämän Sakun &QUOT;Poweria!&QUOT;-artikkelista.</P>

 <P><U>Amiga myönteisesti esillä ZDnetin ATK-ohjelmassa ja web-sivuilla</U></P>

 <P>ZDnetin ATK-aiheisessa ohjelmassa keskusteltiin tovi Amigasta. Ohjelmassa käytiin läpi Amigan historiaa alkuajoista nykypäivään asti ja kerrottiin myös tulevaisuuden suunnitelmista. Ohjelmassa haastateltiin myös Amiga Inc:n web-sivujen tekijää Ted Wallingfordia, joka itsekin on Amiga-fani. ZDnet julkaisi Amigasta kertovan jutun myös web-sivuillaan, jonne jokainen lukija voi myös jättää oman kommenttinsa Amigasta.</P>

 <P>RealVideo Internetissä:<BR>
    <A HREF="http://www.zdnet.com/zdtv/cgi-bin/rmplay.cgi?/zdtv/channel/screensavers/amiga.rm">www.zdnet.com/zdtv/cgi-bin/rmplay.cgi?/zdtv/channel/screensavers/amiga.rm</A></P>

 <P>Juttu web-sivulla:<BR>
    <A HREF="http://www.zdnet.com/zdnn/stories/news/0,4586,2225804,00.html">http://www.zdnet.com/zdnn/stories/news/0,4586,2225804,00.html</A>

 <P><U>BlackIRC julkaistu</U></P>

 <P>BlackIRC tukee kaikkia yleisimpiä IRC-standardeja (CTCP, DCC jne.) ja värillistä tekstiä. BlackIRC sisältää myös ARexx-portin ja mukana tulee valmiita skriptejä. BlackIRC on ensimmäinen Amigan IRC-ohjelma, joka tukee CTCP-Flood-suojausta, ja siinä on spammauksen filtteröinti sisäänrakennettuna. Hintaa ohjelmalla on 10 euroa. Lisätietoja ja demoversio löytyy Internetistä osoitteesta <A HREF="http://www.innovative.in-tec.de">www.innovative.in-tec.de</A>.</P>

 <P><U>Star Gate 1.0</U></P>

 <P>Star Gate 1.0 on uusi POP3- ja SMTP-protokollia käyttävä sähköpostiohjelma Amigalle. Ohjelma on helppokäyttöinen ja laajasti käyttäjän konfiguroitavissa. Star Gatessa voi käyttää useita postilaatikoita ja sähköpostitilejä eri palvelimilla sekä luoda rajattomasti kansioita postien organisointiin. Mail Peek -toiminto mahdollistaa viestiotsikoiden luvun suoraan palvelimelta ilman että ensin tarvitsisi siirtää koko viesti omalle koneelle. Tämä on hyvä toiminto spammauspostin estämiseen. Sähköpostissa olevaa web-linkkiä klikattaessa kyseinen sivu latautuu haluttuun selaimeen. Ohjelman käyttöliittymä tukee 256-värisiä ikoneita.</P>

 <P>Lisätietoja Internetissä: <A HREF="http://www.toysoft-dev.com">http://www.toysoft-dev.com</A>

 <P><U>CAD-Technologies ja Impulse laajentavat Imagine-tukea</U></P>

 <P>Imaginen Amiga-version käyttäjille on avattu oma virallinen tuotetukisivu osoitteeseen <A HREF="http://www.cadtech.demon.co.uk">www.cadtech.demon.co.uk</A>. Palveluun kuuluu uusimmat uutiset, tuoteinformaatio, download-sivu, käyttöopastusta ja tilaustiedot. Myös versio 6 Imagine 3D -ohjelmasta on tulossa ja CUP (Constant Upgrade Program) on käynnissä.</P>

 <P><U>Portal - uudenlainen online-palvelu Amigisteille</U></P>

 <P>ClickBOOMin uusi online-palvelu nimeltä Portal on ClickBOOMin pelin rekisteröineille tarkoitettu web-sivusto. Portal sisältää mm. erittäin kattavan Amiga-uutistarjonnan, joka on koottu tärkeimmistä Amigan uutisia sisältävistä nettisivuista. Käyttäjä voi määritellä omat henkilökohtaiset asetuksensa palvelulle, esim. kolme tärkeintä uutissaittia, joiden uutiset näytetään ensimmäisenä. Portal automaattisesti ilmoittaa, milloin uutissivustot ovat päivittyneet. Tämä tekee saitista hyvän aloituspaikan Amiga-aihepiiriselle Internet-surfaukselle. Portal sisältää myös Amiga-tuotteiden osto- ja myyntipalvelun, jossa voi itse myydä tavaraa ja tehdä ostotarjouksia huutokauppatyyliin.</P>

 <P>Portalista enemmän: <A HREF="http://www.clickboom.com/portal/">www.clickboom.com/portal/</A>

 <P><U>MicroDot II</U></P>

 <P>Finale Developmentsin MicroDot II on uusin versio Amigan sähköpostin ja uutisryhmien lukuohjelmasta, johon on lisätty paljon edellisen version käyttäjien pyytämiä ominaisuuksia, kuten spammiviestien filtteröinti, tärkeiden artikkeleiden merkitsemismahdollisuus ja kokonaisten uutisryhmien dekoodaaminen kerralla.</P>

 <P>Lisätietoja Internetissä: <A HREF="http://www.finale-dev.com/NewYorkII/index.html">www.finale-dev.com/NewYorkII/index.html</A>

 <P><U>Operan kuulumisia</U></P>

 <P>Operan Amiga-version koodaamisesta vastannut Ramjim Consultants on vetäytynyt projektista, koska heidän mukaansa Kölnin Amiga-messut eivät antaneet odotettua lisävauhditusta Amigan Classic -linjalle. Opera Software kuitenkin haluaa jatkaa Amiga-projektia ja uuden ohjelmointitiimin etsintä on käynnissä.</P>

 <P><U>Netax 1200</U></P>

 <P>Netax 1200 on Amiga 1200/600:lle tarkoitettu Ethernet-kortti, joka kytketään koneen PCMCIA-korttipaikkaan. Netax 1200 mahdollistaa 100% yhteensopivan tavan siirtää tietoa mm. PC-, Mac- ja Unix-koneille nopeasti Ethernet-verkon kautta - 060-prosessorilla päästään yli 800 kbit/s nopeuteen. Netaxin ohjelmisto on systeemiystävällinen ja siksi yhteensopiva Genesiksen, NetConnectin, AmiTCP:n ja Miamin kanssa.</P>

 <P>Lisätietoja Internetissä: <A HREF="http://www.haage-partner.com/ethernet_e.htm">www.haage-partner.com/ethernet_e.htm</A></P>

 <P><U>The Audio Enhancement Device</U></P>

 <P>Contraption Industries tarjoaa parempaa hifiä äänenparannuslaitteella, joka kytketään Amigan ääniliitäntöihin. Laitteesta lähtee läpivientijohto myös sarjaporttiin, mistä se saa tarvitsemansa virran. AED vahvistaa matalia ääniä ja basso kuuluu rikkaampana ja syvempänä. Korkeat äänet kuuluvat pehmeämpinä ja puhtaampina. Laite sopii A1000:ta ja CD32:ta lukuunottamatta kaikkiin Amiga malleihin.</P>

 <P>Lisäinfoa ja online-tilaus osoitteesta: <A HREF="http://www.emagin.com/aed/index.htm">www.emagin.com/aed/index.htm</A></P>

 <P><U>NewIcons 4.5</U></P>

 <P>NewIcons 4.5 korjaa edellisen version bugeja ja vaatii myös vähintään Kickstart 3.0:n. Myös patch-rutiini on suurelta osin koodattu uudelleen, mm. No Border ja Text Outline -toiminnot ovat nopeutuneet.</P>

 <P>Internet: <A HREF="http://www.amiganet.org/NewIcons/news.html">www.amiganet.org/NewIcons/news.html</A>

 <P><U>Amiga Foreverin online-versio</U></P>

 <P>Sadoista online-kaupoista saatavan Amiga Forever -Amiga-emulaattorin uusin versio sisältää useita parannuksia. Amiga Exploreria, Amigan ja PC:n verkotusohjelmaa, on päivitetty. Perus-Workbenchiä on viilailtu hieman. Shellin käyttöä on parannettu KingCONilla ja Tool Managerin avulla ohjelmien käynnistys käy kätevästi. Personal Paint 7.1 ja TurboText-ohjelmat tulevat valmiiksi asennettuna mukana. Nyt Internetiinkin on mahdollista ottaa yhteys, jos TCP/IP-toiminto kytketään päälle. Myös Amiga Exploreria voidaan käyttää emulaatiosta käsin. Lisäksi mukana on konfiguraatio OS 1.3:lle, jos haluaa pelata vanhoja pelejä tai vaikka nähdä sen alkuperäisen Boing!-demon.</P>

 <P>Uuden Amiga Forever online-version koko on 6.5 Mt. Tämä sisältää emulaattorin Windowsille, kaksi Amigan käyttisversiota (1.3 ja 3.0) ja valmiiksi asennetut Amiga-ohjelmat. Edellisen online-version hankkineet voivat suorittaa päivityksen ilmaiseksi saamiensa ohjeiden mukaan. Muille uusi versio maksaa £29.99.</P>

 <P>Lisätietoja Amiga Foreveristä ja Amiga Explorerista löytyy Amiga Foreverin kotisivuilta: <A HREF="http://www.cloanto.com/amiga/forever/">http://www.cloanto.com/amiga/forever/</A></P>

 <P><U>WinUAE:hen tulossa AGA-tuki</U></P>

 <P>Windowsissa toimiva Amiga-emulaattori ei vielä tue AGA-piirisarjaa vaativia ohjelmia tai pelejä. Tähän on tulossa korjaus versiossa 0.8.8. Lisäksi emulaatio on nopeampi.</P>

 <P>Lisätietoja WinUae-kotisivuilla: <A HREF="http://www.codepoet.com/UAE/">http://www.codepoet.com/UAE/</A>

 <P><U>Tuli on irti!</U></P>

 <P>Nova Designin Wildfire 7 on ammattilaistason animaatio/efektiohjelma, jolla onnistuu animaatioiden teko ANIM-, YAFA-, MPEG-, AVI- ja Quicktime-formaateissa äänen kera. Ohjelma on saatavissa Amigalle 68k- ja PowerPC-versiona.</P>

 <P>Lisätietoja: <A HREF="http://www.cucug.org/amiga/aminews/1999/990317-nova.html">www.cucug.org/amiga/aminews/1999/990317-nova.html</A>

 <P><U>PowerStation</U></P>

 <P>Nova Design julkaisee ImageFX-kuvankäsittelyohjelmaansa efektimoduuleita, jotka käyttävät hyödyksi Amigan PowerPC-kiihdytinkortteja. Verrattuna 68060-prosessoriin nopeus kasvaa 10-kertaiseksi ja monessa tapauksessa efektit toimivat lähes reaaliajassa. PowerStation-efektit toimivat ImageFX:n versioissa 3.2:sta ylöspäin.</P>

 <P>Lisätietoja Internetissä: <A HREF="http://www.novadesign.com">www.novadesign.com</A>

 <P><U>Photogenics 4.0</U></P>

 <P>Photogenicsin uusinta versiota on kehitetty neljä vuotta, ja koko ohjelma onkin koodattu täysin uusiksi. Ohjelma on erittäin monipuolinen piirto- ja kuvankäsittelyohjelma, josta löytyy ominaisuuksia vaativaan käyttöön. Lisäksi mukaan mahtuu käyttöä helpottavia ominaisuuksia. Ohjelma tukee täysin moniajoa, ja siksi Photogenics vastaa käyttäjän toimintoihin välittömästi, vaikka ohjelma esim. laskisikin parhaillaan jotain kuvaefektiä.</P>

 <TABLE>
  <TR><TD VALIGN=TOP>Mimimilaitteisto:<TD>68020, 8 Mt RAM, AmigaOS 3.0, CD-ROM
  <TR><TD VALIGN=TOP>Suositus:<TD>68060, 16 Mt RAM, Amiga OS 3.0, 16- tai 24-bit näyttö, CD-ROM
 </TABLE>

 <P><U>ArtEffect 3.0</U></P>

 <P>Arteffect 3.0 -kuvankäsittelyohjelma tarjoaa mm. huomattavasti paremmat tasot, indeksoidut värit, parannetut värihäivytykset, uusia suotimia sekä nopeammiksi optimoituja toimintoja. Ohjelmaan ladatut kuvat vievät 3 kertaa vähemmän muistia kuin ennen, myös tasojen käyttö on muistiystävällisempää.</P>

 <P>Täydellinen lista uusista ominaisuuksista:<BR>
    <A HREF="http://www.haage-partner.com/ae3_ft_e.htm">www.haage-partner.com/ae3_ft_e.htm</A></P>

 <P><U>TVPaint ilmaisjakeluun</U></P>

 <P>NewTekin kotisivuilta voi käydä imuroimassa Amigalle TVPaintin, ammattilaistason piirto/efektiohjelman. Tarjous on voimassa rajoitetun ajan. Ohjelmasta tarkemmin tämän Sakun artikkelissa &QUOT;TVPaint 3.59&QUOT;.</P>

 <P><A HREF="http://www.newtek.com/support/register/tvpaint/index.html">www.newtek.com/support/register/tvpaint/index.html</A>

 <P><U>Daytona - ilmainen Java AmigaOS:lle</U></P>

 <P>Nordic Globalin Daytona on AmigaOS:lle ilmainen Java-tulkki, joka on 100% yhteensopiva Sun Microsystemsin kehittämän Java 2 -standardin kanssa. DaytonaDEV-laajennus, joka mahdollistaa Java-sovellusten ohjelmoinnin, on myös saatavissa ilmaiseksi. DaytonaPLUS-laajennus mahdollistaa mm. Java Applet -tuen lisäämisen Amigan web-selaimiin. Daytonan ensimmäisten betaversioiden odotetaan valmistuvan kesäksi -99.</P>

 <P><U>AmigaE freewareksi</U></P>

 <P>Suosituksi ohjelmointikieleksi kasvanut Wouter van Ootermerssenin AmigaE on julkaistu lähdekoodin kera freewarena. Tarvittavat tiedostot löytyvät Internet-osoitteesta <A HREF="http://www.ecs.soton.ac.uk/~wvo96r/e/download/">www.ecs.soton.ac.uk/~wvo96r/e/download/</A>.

 <P><U>Wipeout 2097 ja Space Station 3000</U></P>

 <P>Digital Images -pelitalo aikoo julkaista Amigalle useita laatupelejä, joista piakkoin on saatavissa demoversioita. Wipeout 2097 on käännös tutusta konsolihitistä. Koska pelin grafiikkavaatimukset ovat korkeat, laitteistolta vaaditaan tehoa. Space Station 3000 on avaruusseikkailupeli, johon on sekoitettu myös Doomin tapaista 3D-grafiikkaa. Lisää tietoa PPC- ja uutuuspeleistä voit lukea artikkeleista <A HREF="Peliuutiset.html">Peliuutisia</A> ja <A HREF="PPCPelit.html">PPC ja pelit</A>.</P>

</BODY>
</HTML>
