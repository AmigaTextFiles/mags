2
1*
{A                          Wizard optomekaaninen hiiri
{A                          ---------------------------

{8                                  Mika  Ohman

  
Amigan mukana tuleva hiiri ei ole mikään erityisen hyvälaatuinen, mutta  kestävä
kylläkin. Jos olet kuitenkin saanut siitä tarpeeksesi, niin uuden hiiren etsimi-
nen on edessä. Wizard on kolmenappinen 560 dpi (pistettä tuumalla) -tarkkuudella
toimiva hiiri, jota saa sekä beigen värisenä että mustana. Hiiri on todella laa-
dukasta työtä, ja sille luvataan kahden (2) vuoden takuu. Napit ovat mikrokytki-
millä toteutettuja sekä sopivan herkkiä.

Kolmannesta napista/keskinapista on paljon hyötyä Amigan käytössä. Itselläni sen
avulla voi selata Amigan ruutuja, eli se tekee saman kuin LAmiga+m. Tähän tarvi-
taan kuitenkin jokin sopiva ohjelmisto kuten MultiCX,  joka  muuten  tekee  sata
muutakin hyödyllistä toimintoa. Itse en enää tulisi toimeen ilman  tätä  ominai-
suutta. Tosin kolmannen napin voi ohjelmoida  tekemään  muutakin.  Kaupallisista
ohjelmista ainakin DirectoryOpus 5 sekä Brilliance tukevat myös kolmatta nappia.

Kotelossa lukee, että hiiri on ensimmäinen näin tarkka hiiri  Amigalle,  ja  ero
onkin huima normaaliin Amiga-hiireen verrattuna. Hiiri  vastaa  todella  pieneen
käden liikautukseen, ja jonkin aikaa sai viilata MultiCX:llä hiiren nopeutta  ja
tarkkuutta kohdalleen. Hiirestä löytyy myös kytkin, jolla sen saa toimimaan Ata-
riST:ssä. Todella hyvä hiiri, viisi pistettä viidestä.

Hintaa hiirelle tulee mustana 180 mk ja beigenä 160 mk, mikä mielestäni  ei  ole
paljon näin laadukkaasta tuotteesta. Sitä voi kysellä Lincware Computerista  tai
Broadlinestä. MultiCX on PD-ohjelma, ja päivityksiä löytää ainakin Aminetistä. 

