2
1
0 Nemac4.iff 160 115*
{A                                    NEMAC 4
{A                                    -------

{8                                Mika Koivusaari

{6NEMAC 4 on Alien Breed 3D -tyylinen tekstuurimapattu 3D-shoot'em  up.  Erikoista
{6NEMAC 4:ssä on järjestelmäystävällisyys ja tuki OCS/ECS-Amigoille. NEMAC 4 tukee
{6myös Graffitia, I-Glasses-virtuaalikypärää ja Picasso II -näyttökorttia. Tulossa
{6on myös tuki CyberGraphics- ja EGS-kokoonpanoille ja ehkä myös  Retinalle  (tes-
{6tattu versio on betaversio).

{6NEMAC 4 ei käytä AGA:n copper chunkyä vaan chunky  to  planar  -muunnosta,  mikä
{6mahdollistaa kokoruudun 1x1 pikselit ja tuen OCS/ECS-Amigoille. Haittapuolena on
{6hitaus. Chunky to planar -muunnoksesta pääsee jos omistaa Picasso II -näyttökor-
{6tin. 

















Järjestelmäystävällisyyden takia myös rautavaatimukset ovat kovat:

- 68020 CPU tai parempi
- OS 2.0 tai parempi
- vähintään 2 Mt:n yhtenäinen muistialue (paremmat grafiikat jos enemmän)
- 3 Mt tilaa kovalevyltä (täysi versio 4 Mt)

Käytännössä arvelisin pelin olevan pelattava vasta 030/50-koneella.  Muistia  on
myös hyvä olla enemmän, koska siten saa paremmat grafiikat.

Pikku-Amigoille löytyy säätömahdollisuuksia, jotta pelin nopeuden  saa  pelatta-
vaksi. Säätää voi ikkunakokoa, pikselin tuplausta (1x1 ja  2x2)  sekä  katon  ja
lattian tekstuurimappausta.

Pelin alkutarina on lyhyesti selitettynä seuraava:  rakennettiin  iso  tietokone
hoitamaan puolustusta. Eräässä harjoituksessa se päättikin, että nyt on tosi ky-
sessä ja aloitti sodan. Pelaaja ohjaa robottia, jonka tehtävänä  on  tuhota  eri
puolille bunkkeria ripotellut tietokoneen osaset. Vastassa ovat tietenkin  bunk-
kerin puolustusrobotit, joiden ainoa tehtävä on tuhota pelaajan robotti.

Pelattavuus on mukava, kunhan saa pelin nopeuden säädettyä sopivaksi. Puolustus-
robotteja olen tähän mennessä löytänyt neljä eri  mallia.  Vastustajilta  löytyy
myös sen verran älyä, että ne osaavat suojautua seinien taakse. Yksi  omalaatui-
nen ohjeissa mainittu ominaisuus on  ampua  takimmaista  robottia  huoneessa  ja
luikkia karkuun. Ammuttu robotti ampuu tietenkin takaisin ja osuu samalla muihin
robotteihin, jotka taas alkavat pitää toisiaan vihamielisinä ja saattavat tuhota
toisensa.



Aseita löytyy neljä: konekivääri, plasma, kranaatit ja  pommit.  Pommit  eroavat
kranaateista siten, että niitä voi kiinnittää suunnilleen mihin tahansa ja  lau-
kaista silloin kun tekee mieli. Pommit eivät välttämättä  räjähdä  silloin  kuin
haluaisit, vaan sitten kun niitä huvittaa. :) Sinne tänne tasoja on  myös  ripo-
teltu tynnyreitä, jotka räjähtävät kun niitä ampuu ja räjähtäessään  aiheuttavat
melkoista tuhoa - kätevä tapa tuhota monta vihollista kerralla. Myös automaatti-
kartta löytyy eli eksymisestä ei ole pelkoa. Kartassa näkyvät myös kerran nähdyt
vastustajat, mikä luo uusia mahdollisuuksia. Voit esimerkiksi heittää huoneeseen
pommin, odottaa että vastustajat ovat  mahdollisimman  lähellä  sitä  ja  sitten
räjäyttää sen.

Grafiikka on kohtuullisen näköistä varsinkin 1x1-pikseleillä - vähän turhan har-
maapitoista kylläkin (mitäpä ECS-koneelta  voi  odottaa),  vastustajat  tahtovat
2x2-pikseleillä hukkua taustaan varsinkin kauempana ollessaan. Näyttötilana  voi
käyttää mitä tahansa näyttötilaa, joka on leveämpi kuin 160, kapeampi  kuin  640
ja korkeampi kuin 200 pikseliä ja on EHB tai 256-värinen. Grafiikkakorteista ai-
noastaan Picasso II:ta tuetaan. Alkuintron musiikki on keskinkertaista,  vaikka-
kin sopivan synkkää. Ääniefektit tuntuvat hieman ponnettomilta.

Peli on suunnattu selvästi isommille Amigoille, mikä näkyy muun  muassa  kovista
rautavaatimuksista, jotkut arvostavat myös systeemiystävällisyyttä. Se että peli
on vielä betaversio näkyy muun muassa puutteellisena  dokumentointina.  Muutaman
kerran peli jämähti. Viholliset pääsevät myös joskus seinien ulkopuolelle,  mikä
on erittäin inhottavaa, koska sieltä ne voivat ampua sinua mutta sinä et voi am-
pua niitä. Löysin myös toisesta tasosta aukon, josta pääsee seinien  ulkopuolel-
le.




NEMAC 4 on sharewarea, rekisteröintimaksu on 50 DM + 10 DM postikuluihin. Minus-
ta on hieman arveluttavaa pyytää käyttäjää  rekisteröimään  vielä  beta-asteella
oleva peli, mutta kunhan CyberGraphics- ja EGS-tuki saadaan valmiiksi ja engineä
parannellaan hiukan, niin voisin itsekin harkita rekisteröimistä. 

{8Grafiikka   75%
{8Musiikki    80%
{8Ääniefektit 70%

{3Testattu:   A2000 060/50 ECS
{3            8 Mt RAM
{3            OS 3.1

{3Tekijät:    Koodi                   Tekstuurit             Musiikki

{3            Martin Schlott          Alexp Grasso           Stefan Sculz
{3            Oliver Groth            Michael Amend
{3            Stefan Heinsen
