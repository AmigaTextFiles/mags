2
1*
{A                       Entisen päätoimittajan mietteitä
{A                       --------------------------------

{8                                  Janne Siren


Toimin Sakun päätoimittajana numerosta 8 numeroon 16 ja lisäksi päätoimitin Tomi
Jaskarin kanssa yhteistyössä kaksi ensimmäistä AmigaGuide-Sakua ja yksin seuraa-
vat 12 reilun kahden vuoden aikana. Minulla  on  siis  enemmän  kokemusta  Sakun
päätoimittamisesta kuin kenelläkään muulla (toivon toki että joku  vielä  rikkoo
ennätykseni), joten oli aivan selvää, että ensimmäinen  jonkun  muun  toimittama
Saku (pitkään aikaan) herättäisi tunteita ja mielipiteitä.

Odotin Sakua #17 kuin kuuta nousevaa. Ensimmäisen kerran sitten ensimmäisten Sa-
kujen minulla ei ollut kovinkaan paljon rivilukijoita enempää tietoa siitä, mitä
tuleman piti. Rehellisesti sanoen tämä oli todella hauskaa - lehteä  kasatessaan
kun lopputulokseen ei enää osaa suhtautua samalla mielenkiinnolla, kun materiaa-
lia on käynyt läpi kaksi kuukautta työmielessä.

Disketti-Saku #17 ilmestyi ajallaan. Hieman sen leviämistä  tosin  haittasi  se,
että Esan purkki on auki vain iltaisin, mutta tämä oli  hidasteena  vain  kunnes
lehti saatiin levitettyä muutamiin muihin  purkkeihin,  joista  se  luonnollisen
siirtymän myötä löysi tiensä yhä useampaan talouteen. Ehkäpä päätoimittajan itse
kannattaisi lähettää Saku muutamiin merkittävimpiin järjestelmiin?  Levittämisen
organisoinnissa meillä on muutenkin paljon tehtävää, joten hyviä  ehdotuksia  ja
apuvoimaa otetaan vastaan. AmigaGuide-Saku valitettavasti  myöhästyi  useammalla
päivällä - toivottavasti sen julkaisu saadaan vastaisuudessa  synkattua  levyke-
version kanssa, tai ollaan taas tilanteessa, jossa eri versiot ja niiden lukijat
ovat eriarvoisessa asemassa.

Päätoimittajan tehtävistä luopuessani annoin Esalle lukuisia vinkkejä  ja  pyrin
siirtämään oman kokemuksen  kartuttaman  tietomääräni  uudelle  päätoimittajalle
mahdollisimman hyvin. Kaikkea tietoa ei kuitenkaan saa  siirrettyä,  vaan  uuden
päätoimittajan on muodostettava omat toimintamallinsa, ja ehkä näin onkin  paras
- ajoittainen tuuletus estää kaavoihin kangistumista ja pitää kehityksen  pyörät
pyörimässä.

Ensimmäisenä muutoksena uudessa lehdessä pisti  silmään  positiivisena  seikkana
värien runsas käyttö. Disketti-Saku mahdollistaa 16:n värin käytön  tekstiä  pi-
ristämään, joten niitä kannattaa hyödyntää. Toisaalta taitto herätti hieman ris-
tiriitaisia mielipiteitä. En pitänyt lainkaan siitä, että osa tekstistä oli  ta-
sattua ja osassa oikea laita aaltoili. Yhtenäisyys olisi hyvästä. Olin myös pet-
tynyt tavutuksen puutteeseen, vaikka lähetin Esalle siihen sopivan ohjelman. (No
nyt on tavutus! - toim.huom.) Suomen kielen sanat ovat niin pitkiä,  että  ilman
tavutusta tasatut rivit tulevat täyteen pitkiä välejä ja lopputulos on ajoittain
jopa ruma. Mitä mieltä muut ovat?

Silläkin uhalla, että haukutte perfektionistiksi, minua jäi myös vaivaamaan  se,
etteivät kaikki otsikot olleet aivan rivien keskellä ja muutamien sivujen alussa
oli kummasti useita tyhjiä rivejä. Toisaalta tällaiset seikat eivät vaikuta itse
sisältöön, mutta omasta nöyrästä mielestäni ne ovat ulkoasun kannalta  kuitenkin
melko tärkeitä. Materiaaliakin voisi muokata hieman enemmän - joissain  jutuissa
oli vähän konstikasta kieltä, johon minä ainakin olisin puuttunut.  Muuten  olin
lopputulokseen tyytyväinen ja erittäin iloinen, että Esa on  ottanut  tehtävänsä
tosissaan ja lähtenyt rohkeasti viemään lehteä eteenpäin.

Valitettavasti kaikki eivät pysty  näkemään  muutoksia  positiivisessa  sävyssä,
vaan Sami Klemola arvosteli toimintaani jälleen kerran Sakun (#17) postipalstal-
la. Mielelläni välttäisin kaikkia ristiriitaisuuksia toiminnassamme, mutta  tun-
tuu siltä, ettei mikään koskaan ole tarpeeksi, mitään ei koskaan ole tehty hyvin
eikä mistään saa kiitosta. Tämä ei tietenkään pidä kaikkien  osalta  paikkaansa,
ja tahtoisin vielä kerran osoittaa suurkiitokset niille, joilta sain positiivis-
ta palautetta ja toivon, että myös Esa saa osakseen tukemme. Päätoimittajan hom-
ma on kova urakka.

En   kuitenkaan   halua   kuunnella   Samin   haukkuja   puolustuspuheenvuoroani
käyttämättä. Ensimmäisenä Klemola arvosteli sitä,  etten  vastannut  kysymykseen
tulostuspalvelusta muutoin kuin pitämällä sitä  hyvänä  ideana.  Mitä  muutakaan
olisin voinut vastata? Se on hyvä idea, mutta yhdistyksellä ei  ollut  tällaisia
mahdollisuuksia, ja sellaisten järjestäminen taas vie aikansa.  Asiasta  voidaan
keskustella esimerkiksi yhdistyksen seuraavassa kokouksessa. Toisekseen Sami ha-
luaisi kirjoittajien  nimet  AmigaGuide-Sakun  sisällysluetteloon.  Miksi?  Mitä
hyötyä siitä olisi? Eikö tärkeämpää ole selkeästi ja ytimekkäästi esitellä luet-
tavissa olevien artikkelien aiheet?

Klemola ei myöskään puheittensa mukaan suostu maksamaan jäsenmaksua,  koska  sen
maksaminen ei lehden kulujen puutteessa ole perusteltua. Tällaisella mentalitee-
tilla yhdistyksen toimintamahdollisuudet jäävät aika olemattomiksi, eikä esimer-
kiksi kokouksia voitaisi järjestää. Myös lehti vaatii yhdistyksen varoja:  mistä
Sami luulee esimerkiksi musiikkikilpailun palkintorahojen tulleen jos ei  jäsen-
maksutuloista? Onneksi kaikki eivät sentään ajattele samoin.

Sami kieltäytyy myös lukemasta aputekstejä. Kaikki näppäimistökomennot  on  lue-
teltu Help-nappulan avaamassa listassa, ja Help-nappulasta taas mainitaan lehden
ensimmäisessä artikkelissa olevissa ohjeissa - on mainittu jo Pasi Kovasen  toi-
mittamista lehdistä lähtien.

Resident-komennon kohdalla Sami on  siinä  oikeassa,  ettei  pure-lippuja  saisi
mennä mielin määrin räpeltelemään, mutta kun esimerkiksi LhA ainakin vakiona ti-
puttaa pure-liput pois, on hyvin todennäköistä, että useimmista PD-ohjelmista se
puuttuu, vaikka ohjelman saisikin residentattua. Tällöin tulee käyttää  Protect-
komentoa lipun asettamiseen.

Mitä artikkeliaiheiden kierrätykseen tulee, Klemola totuttuun tapaansa arvosteli
minua kyseisestä virheestä. Totean kuitenkin, etten näe  samasta  aiheesta  kir-
joittamista mitenkään vaarallisena. Ihmiset eivät kuitenkaan välttämättä vaivau-
du lukemaan kaikkein vanhimpia numeroita, ja ajan myötä samoihin aiheisiin tulee
uusia näkökantoja. Julkaisihan Esa numerossa 17 Eero Rantasen artikkelin Ami-Fi-
le-Safesta, vaikka aiheesta oli kirjoitettu jo numerossa 14. Mutta onko se  niin
vaarallista?

Tähän saakka Samin kommenteilla oli ehkä vielä jokin pohja, mutta henkilökohtai-
sia loukkauksia minun ei sentään pitäisi joutua kuuntelemaan. Minä  en  suinkaan
lopettanut Sakun kasaamista sen vuoksi että kirjoitan  myös  MikroBittiin.  Mie-
lestäni hyvä syy oli jo lievä kiinnostuksen menetys  kaksi  vuotta  jatkuneeseen
työhön - olin tehnyt oman osuuteni (kehtaako edes  Sami  kiistää  tätä?),  mutta
sitäkin tärkeämpi syy olivat ylioppilaskirjoitukset ja  jatko-opiskelupaikkoihin
pyrkiminen, jotka vievät tänä keväänä paljon aikaani, minkä perusteella  katsoin
lehdelle paremmaksi antaa päätoimittamisen pois. Typerämpää olisi ollut  väkisin
pitää päätoimittajan paikasta kiinni ja antaa lehden  tason  kärsiä  opiskelujen
mennessä harrastuksen edelle. Klemola ei tietenkään maininnut sitä, että  toimi-
tin kolme Sakua vielä senkin jälkeen kun olin aloittanut MikroBittiin kirjoitta-
misen. Olen myös hankkinut MikroBitin lukijapurkkiin MBnetiin Sakulle oman  tie-
dostohakemiston, mikä puolestaan laajentaa lehtemme levikkiä.

Kaiken kukkuraksi Klemola antaa kirjeessään sellaisen kuvan, että minusta  olisi
tullut täysipäiväinen PC-käyttäjä, jota vähät enää Amiga kiinnostaa. Pah. PC mi-
nulla on ollut Amigan lisäksi keväästä 1994 eli jo ennen kuin aloin päätoimitta-
maan (molempia) Saku-lehtiä, enkä ole kirjoittanut MikroBittiin ainoatakaan  PC-
artikkelia, vaan aiheet ovat olleet Amigaa sekä Unixia ja Internetiä sivuavia  -
enimmäkseen Amigaa. Kolmanneksi en ole MikroBitin palveluksessa: minulla ei  ole
työsuhdetta enkä ole mitenkään sidottu Helsinki Mediaan tai MikroBittiin.

Mielestäni on tärkeää, että MikroBitin Amiga-osuutta pidetään yllä mahdollisuuk-
sien rajoissa, Amiga ansaitsee kaiken tuen minkä se voi saada, ja painettu  sana
on aina painettua sanaa. On ikävää, että juuri Klemolan kaltaiset henkilöt  saa-
vat minut tuntemaan itseni ei-toivotuksi Saku-piireissä,  vaikka  olen  uhrannut
lehden ja yhdistyksen eteen korvauksetta aikaani enemmän  kuin  moni  arvaakaan.
Tulen käyttämään aikaani Sakun avustamiseen jatkossakin, olen edelleen yhdistyk-
sen hallituksessa ja lehdenkin toimittaja sikäli kuin aikani antaa  myöten.  Ny-
kyään AmigaGuide-Sakua ja disketti-Sakua kasaavat eri henkilöt - minä siis  tein
kahden miehen hommia yli vuoden, onko pieni kiitos nyt niin paljon pyydetty?

Ja  mitä  ovat  ne  periaatteet,  joista  Klemola  puhuu?  Periaate   kieltäytyä
käyttämästä PC:tä? Periaate olla kirjoittamatta MikroBittiin, koska  sen  Amiga-
asian määrä vastaa lukijakunnan prosenttijakaumaa? Periaate olla  kirjoittamatta
MikroBittiin Amigasta, jotta lehti saisi yhden  syyn  lisää  olla  julkaisematta
Amiga-materiaalia, koska sitä on liian vähän? Periaate ylläpitää ennakkoluuloja?
Periaate  ylläpitää  vanhakantaista  leirijakoa  eri  mikromerkkien   käyttäjien
välillä? MikroBitti on tehnyt virheitä, mutta on lapsellisen naurettavaa  lähteä
pitämään sitä jonain pahan henkilöitymänä. Onko Sami  edes  tavannut  MikroBitin
toimitusta? Onko hän jutellut sen toimittajien kanssa  kasvotusten?  Minä  olen.
Ihmisiä hekin ovat ja mukavia sellaisia.

Lopuksi muistutus kirjoittajille. Vuosi sitten Sakun pulskien numeroiden 10 - 12
jälkeen seurasi odottamaton lama artikkeleissa. Nyt näyttäisi taas  siltä,  että
juttuja tulee kiitettävää tahtia, mutta älkää tällä kertaa tuudittautuko siihen,
että näin tulee jatkumaan ilman aktiivista työskentelyä. Sakua ei ole ilman  lu-
kijoidensa kirjoittamia artikkeleita, ja kaikilla on jotain sanottavaa. Kirjoit-
telemisiin!
