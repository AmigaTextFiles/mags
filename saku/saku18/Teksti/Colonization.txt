2
1
2 Colonization.iff 100 20*
{A                                 Colonization
{A                                 ------------

{8                                 Janne  Siren


1400-luku oli suurten löytöretkien  aikaa.  Seuraavalle  vuosisadalle  tultaessa
tutkiminen oli jo vaihtunut riistämiseen. Uuden maailman löytäminen ja sen suun-
nattomat rikkaudet ja lähes neitseelliset luonnonvarat  houkuttelivat  eurooppa-
laisia valtiota yksi toisensa jälkeen rapakon taakse kruunun ja Jumalan  nimissä
valtaamaan siirtomaita.

Alkuun Amerikan alkuperäiskansat olivat eurooppalaisten siirtokuntien elinehto -
etäisyys emämaahan oli liian suuri riittävien  elintarvikkeiden  kuljettamiseen,
ja uusi maa oli vielä outo. Mutta kun siirtokunnat pikkuhiljaa alkoivat  pärjätä
ilman intiaanien apua, tuli alkuperäisasukeista riesa, josta pyrittiin pääsemään
eroon.

Historia muistaa intiaanien luonnonläheiset kehittyneet kulttuurit ja  valkoisen
miehen, joka tuhosi ne. Toimisitko sinä inhimillisemmin? Siirtomaavaltioita  oli
useita, mutta vain muutamat niistä  säilyttivät  valtansa  1800-luvulle  saakka.
Voisiko esimerkiksi Hollannista tulla Amerikan herra sinun ohjastuksellasi?  Ota
selvää, osta MicroProsen Colonization. 








{DCreate A New Nation

Colonizationin takana on mm. Railroad Tycoonista ja Civilizationista  tuttu  Sid
Meier. Colonization muistuttaakin aika paljon näitä kahta tunnettua strategiape-
liä mutta keskittyy eri ympyröihin. Pelaajan tehtävänä  on  perustaa  Englannin,
Ranskan, Espanjan tai Hollanin nimiin siirtokunta Uuteen Maailmaan, Amerikkaan.

Ylitettyään meren laivalla pelaajan edessä on tuntematon maa.  Peli  on  kuvattu
ylhäältä kartalta, johon ilmestyy uusia maisemia sitä mukaa kuin pelaaja  tutkii
ympäristöään. Ensimmäinen tehtävä on löytää sopiva paikka laskea  laivan  mukana
tulleet siirtolaiset maihin ja perustaa sinne ensimmäinen siirtokunta. Sellaiset
tekijät kuten luonnon varojen rikkaus, käyttökelpoisuus satamapaikkana  ja  puo-
lustettavuus tulee ottaa huomioon.

Sitten lähdetään kehittämään uutta siirtokuntaa. Siirtolaisille määrätään  sopi-
vat työtehtävät, ja he alkavat tuottaa erilaisia hyödykkeitä kuten ruokaa,  tur-
kiksia ja hopeaa. Pelin edetessä siirtokuntiin voi rakentaa erilaisia  rakennuk-
sia - esimerkiksi tehtaita, työpajoja, kouluja ja kirkkoja  -  joilla  tuotantoa
voi monipuolistaa ja siirtolaisten elinoloja ja koulutustasoa parantaa. Mitä pa-
remmin siirtokunta tuottaa, sitä  vähemmän  tavaraa  tarvitsee  ostaa  kalliisti
emämaalta ja tuoda laivalla, ja vastaavasti tuotantoa voi myös myydä  emämaassa.
Kirkoilla on tehtävänsä uskonnollisen vapauden luomisessa, joka puolestaan  hou-
kuttelee lisää siirtolaisia vanhoillisesta Euroopasta.

Kun aika on kypsä, voidaan perustaa lisää siirtokuntia ja levittää emämaan  val-
taa syvemmälle Amerikan uumeniin. Siirtokunnat voi yhdistää tieverkolla ja  lai-
voja voi hankkia lisää yhteyksiä ylläpitämään. Pioneerit voivat myös kyntää pel-
toja, kaataa metsää, jne. 


































{DDiplomatiaako?

Ennemmin tai myöhemmin pelaaja törmää paikallisiin asukkaisiin ja muihin siirto-
maaisäntiin. Diplomatialla on tärkeä asema Colonizationissa. Voit luonnollisesti
järjestelmällisesti tuhota ja ryöstää alkuasukkaiden kulttuurit, mutta viisaalla
ja rauhanomaisella käytöksellä intiaaneista saa arvokkaan liittolaisen. He anta-
vat lahjoja, kouluttavat siirtolaisiasi ja käyvät kauppaa.  Intiaaniheimoja  pe-
listä löytyy useita; kullakin heimolla on omat yksilölliset piirteensä.

Muut eurooppalaiset voivat muodostaa vakavamman ongelman. Historiallisten esiku-
viensa mukaisesti tietokoneen ohjastamina heillä on hyvin vähän kunnioitusta al-
kuperäiskansoja kohtaan, eikä sen enempää arvostusta heiltä liikene pelaajankaan
siirtokunnille. Valloittajat pitävät tiukasti kiinni omista maistaan,  ja  sodan
uhka on ilmeinen valtaushalujen mennessä päällekkäin  siirtomaavaltojen  kesken.
Taitava diplomaatti välttää sodat, mutta toisaalta hyvä strategi  voi  vahvistaa
sotavoimiaan ja pitää muut eurooppalaiset kurissa  asein.  Myös  eurooppalaisten
kanssa voi käydä kauppaa.

Colonizationista löytyy monipuolinen valikoima tuhon välikappaleita:  kuljetusa-
lusten lisäksi laivastoon voi hankkia  kolmenlaisia  sota-aluksia,  siirtokuntia
voi vahvistaa linnoituksilla, jalkaväen voi varustaa hevosilla ja tykistö on ar-
vokas lisä maavoimille. Taisteluissa vaikuttavat monet  tekijät,  kuten  maasto,
joukkojen kokemus ja puolustusasemat. 












{DTaivotteena itsenäisyys

Pelin edetessä siirtolaisten kansallisuustunto kasvaa, ja enenevässä  määrin  he
alkavat tuntea siirtokuntansa omaksi valtiokseen. Pelaajan tehtävänä on  edistää
tätä kehitystä palkkaamalla lisää valtiomiehiä ja valitsemalla kongressiinsa so-
pivia henkilöitä.

Ylevä tavoite on lopulta päästä kokonaan eroon emämaasta ja julistaa siirtokunta
itsenäiseksi valtioksi. Kuningas ei luonnollisesti katso tätä hyvällä, sillä uu-
desta maailmasta on tullut hänelle arvokas verotulojen lähde, joten  itsenäisyys
pitää vielä pystyä säilyttämään taistelussa emämaan armeijaa vastaan. Jos  tässä
onnistuu, voittaa pelin. 










{DUpea Amiga-käännös

Toisin kuin Civilization, Colonization on käännetty Amigalle  suorastaan  erino-
maisesti. Colonization moniajaa, pyörii nätisti omalla ruudullaan ja kaikki toi-
minnot on siroteltu standardin mukaisiin ikkunoihin, joita voi  liikutella  pai-
kasta toiseen. Toiminta on nopeaa ja 64-värinen grafiikka  kaunista.  Musiikkeja
on suuri joukko ja ne ovat laadultaan hyvätasoisia.  Peli  toimitetaan  kolmella
levykkeellä ja asentuu luonnollisesti moitteetta kiintolevylle. Tällaisia pelejä
pelaa ilokseen - upea. 

{B        Colonization

{B        Testattu:       Amiga 1200, KS 3.1, FAST-muistia 4 Mt, 68881 FPU

{B        Yhteensopivuus: Kaikki Amigat, joissa vähintään 1 Mt muistia

{B        Julkaisija:     MicroProse

{B        Pelityyppi:     Strategia
{B        Pelaajia:       1

{B        Ikäraja:        11 v. (ELSPA)

{B        Grafiikka:      91%
{B        Äänet:          85%
{B        Pelattavuus:    94%

{B        Yleisarvosana:  95%
