2
1*
{A                     USRobotics Sportster 28.800 -modeemi
{A                     ------------------------------------

{8                                  Janne Siren

USRobotics on tullut tunnetuksi laadukkaista mutta hintavista ja kookkaista  mo-
deemeistaan. Sportster rikkoo perinteen jälkimmäisissä kohdissa; se ei ole  koh-
tuuttoman hintainen eikä edes kookas, mutta silti erittäin luotettava. Sportste-
rista on V.32bis-yhteensopiva 14400-versio sekä V.34- ja V.FC-luokituksia tukeva
28800-malli. Molemmat tukevat myös hitaampia ITU-T:n suosituksia sekä 14400  bps
faksia, mutta eivät USR Courier V.Everythingin tavoin esimerkiksi HST:tä. Testa-
simme nopeamman version.

Sportsterista on sekä ulkoinen että sisäinen malli, mutta jälkimmäinen vain  PC-
koneille, joten Amigistin ainoaksi valinnaksi jää ulkoinen modeemi.  USR:llä  on
myös PCMCIA-versio modeemistaan, mutta sen yhteensopivuudesta Amiga  600:lle  ja
1200:lle myytävien PCMCIA-modeemiajurien kanssa ei ole tietoa. Ulkoinen malli on
pienikokoinen, ja siinä on seitsemän merkkivaloa, kaiutin ja sen äänenvoimakkuu-
den säädin, virtakytkin, tavanomaiset liitännät ja muutama dip-kytkin. Kotelo on
huvittavan näköinen, mutta erittäin toimiva - eikä kuumene.

Asennus on helppo: piuhat kiinni ja menoksi. Sportster käyttää tavallisia AT-ko-
mentoja ja laajentaa käskyvarastoa omilla erikoisuuksillaan. Mukana on jopa pie-
ni online-opaste, joka helpottaa huonomuististen työskentelyä. Ohjeet käyvät ne-
kin hyvästä hakuteoksesta, mutta muuhun niistä ei sitten  olekaan.  Ohjekirjasta
on hinnan alentamisen nimissä tingitty, ja se todellakin on vain suppeiden asen-
nusohjeiden maustama komentoluettelo. Paketissa tulee  mukana  modeemin  lisäksi
ulkoinen virtalähde, sarjakaapeli (tietokoneen päästä 9-nastainen, joten tarvit-
set adapterin Amigan sisäiseen porttiin tai uuden kaapelin) ja puhelinjohto sekä
pääte- ja faksiohjelmat PC:lle.

Sportster on erittäin luotettava kapistus. Hieman halvasta  ulkonäöstään  huoli-
matta se ei ole kenkkuillut  varattusignaalin  tunnistamisessa  tai  kättelyssä.
Purkkikäytössä Wellin 28800-modeemit ovat joskus saaneet vain 9600  bps  -yhtey-
den, mutta yhteensopivuusongelman syynä lienee ollut soittavan osapuolen  modee-
mi, joka ei ole kuulu varmuudestaan. Sportsteria suosittelemme lämpimästi. 


{B        USRobotics Sportster 28800

{B        Valmistaja:     USRobotics

{B        Hinta:          1990 mk (PC SuperStore)

{B        Nopeus:         28800 bps (päätelaitenopeus 115200 bps, faksi
{B                        14400 bps)

{B        Yhteensopivuus: ITU-T V.34, Rockwell V.Fast Class, ITU-T V.32bis,
{B                        V.32, V.22bis, V.22, V.21, V.23, Bell 212A ja 103,
{B                        V.17, V.29, V27ter Group III Fax

{B        Virheenkorjaus: MNP 2-4, V.42

{B        Tiedonpakkaus:  MNP 5, V.42bis
