2
1
1 Artec1.iff 186 80
2 Artec3.iff 202 40
4 Artec2.iff 168 70*

{A                     Artec ViewStation A6000C tasoskanneri
{A                     -------------------------------------

{8                                Esa Heikkinen


Skannereita ei Amigalle ole liikaa, varsinkaan tasoskannereita. Amigaan  sopivat
kyllä sähköisesti esimerkiksi SCSI-skannerit, mutta ongelmaksi muodostuu se, et-
tei ajureita eri skannereille ole mitenkään liikaa. Vaikka skanneri onkin  SCSI-
laite, täytyy erilaisille skannereille olla kullekin omat  ajurit  ja  ohjelmat,
jotta laite yleensä saadaan toimimaan.

Artec on edullinen SCSI-tasoskanneri, jossa seuraa mukana  skannausohjelma  Ami-
galle. Laitetta saa myös PC-varustuksella, jolloin mukana  seuraa  ISA-väyläinen
SCSI-kortti, jossa on samanlainen 25-napainen SCSI-liitin kuin esimerkiksi Amiga
3000:ssa on. Tällöin skanneri käy sekä Amigaan että PC:hen  samalla  kaapelilla.
Testissä ollut laite, jonka kaverille hankin, oli varustettu myös PC-interfacel-
la, joten sain testatuksi laitteen kummassakin koneessa.














Artec poikkeaa tavanomaisista tasoskannereista mallissa.  Yleensä  tasoskannerit
tulevat pöydälle siten, että A4-arkki sijoittuu pystyyn ja skanneri  vie  varsin
syvän tilan pöydältä. Artec tulee pitkittäin, jolloin A4-arkki sijoitetaan  vaa-
kasuoraan, yläosa vasemmalle. Skannaussuunta on osoitettu nuolella oheisessa ku-
vassa. 















Skannerin malli on tietysti makuasia, mutta pöydällä, jossa ei ole syvyyttä tar-
peeksi, on etua tämän mallisesta skannerista. Esimerkiksi jos pöydän  takana  on
seinä, muodostuu tavanomaisen skannerin kanssa sellainen ongelma, että SCSI-kaa-
peli liittimineen tulee kovin lähelle seinää ja joutuu siten  kovan  taivutuksen
koettelemaksi.


Toinen ero yleisimpiin pöytäskannereihin on LCD-näyttö laitteen oikeassa ylänur-
kassa. Näytöstä näkee ilmoitukset, mitä laite kulloinkin tekee esimerkiksi käyn-
nistysjakson aikana. Skannatessa näyttö kertoo,  mitä  väriä  ollaan  kulloinkin
skannaamassa yms. 














{EKäyttöönotto

Ennen Artecin käyttöönottoa täytyy  kuljetustuet  poistaa.  Mukana  tulee  melko
hyvät ohjeet, kuinka pienen muoviluukun alla oleva muovinipukka käännetään  toi-
seen asentoon ja näin skanneri saatetaan  käyttövalmiiksi.  Mikäli  koneessa  on
SCSI-ohjain valmiina, ei käyttöönotto vaadi suuria asennuksia.Johdot vain kiinni
ja tarvittaessa ID-numeron asetus takana olevasta pienestä kiertokytkimestä, jo-
ta voi käännellä ruuvimeisselillä. Oletuksena skanneri on asetettu numerolle  5,
josta myös mukana tuleva ohjelma skanneria ilman eri asetusta alkaa  etsiskellä.
Skanneri saa olla pysyvästi kytkettynä koneeseen, sillä ainakaan A3000:n  kanssa
ei ilmennyt minkäänlaisia toimintahäiriöitä testijakson aikana, olipa skanneris-
sa sitten virrat päällä tai ei.

Kun Arteciin kytketään virta päälle, suorittaa se melko pitkät alkutoimet, jois-
ta näkee kylläkin edistymistietoja LCD-näytöstä. Aluksi skanneri suorittaa  mus-
takalibroinnin (DARK CAL) lampun ollessa pois päältä, tämän jälkeen kytkee  lam-
pun päälle, suorittaa elektroniikan testauksen, lämmittelee lamppua jonkin aikaa
ja tämän jälkeen suorittaa valkotasapainon ja kunkin päävärin (punainen,  vihreä
ja sininen) kalibroinnit kukin vuorollaan. Noin parin minuutin kuluttua skanneri
on käyttövalmiina ja näytössä lukee "READY TO SCAN!"

Alkutoimien aikana kansi on pidettävä suljettuna, sillä muutoin ulkoa tuleva va-
lo saattaa vaikuttaa kalibrointeihin, ja varsinkin valokuvia skannattaessa  muu-
tos on heti havaittavissa.

Skannerin tehdessä alkutoimiaan  suoritin  nopean  vilkaisun  SCSI-väylälle,  ja
siellähän se komeilee: 

{B     ---------------------------------------------------------
{B      2 QUANTUM   FIREBALL1080S    1Q09 DISK    SCSI-2 1042 MB
{B--->  4 ULTIMA    A6000C           2.13 SCANNER CCS    DEFAULT  <---
{B      5 NEC       CD-ROM DRIVE:500 2.5  CD-ROM  SCSI-2  629 MB
{B      6 MATSHITA  CD-ROM CR-504    ST23 CD-ROM  SCSI-2  636 MB
{B     ---------------------------------------------------------
{B      7                            40.12  [scsi.device]








Jostain syystä laite noudattaa ainoastaan SCSI-1-komentokantaa (CCS). En havain-
nut tästä kuitenkaan mitään haittaa ainakaan Amiga 3000:n kanssa,  se  ei  sotke
millään muotoa muiden väylällä olevien laitteiden liikennöintiä  ja  skannauskin
sujuu täydellä nopeudella, joten moinen seikka ei sinänsä merkitse mitään  skan-
nerin kanssa. On myös mahdollista, että SCSI-2-komennot saa jollain tavalla  ak-
tivoitua, mutta tämän selvittämiseen en uhrannut aikaa lyhyen testijakson  aika-
na, kun skanneri kuitenkin toimi moitteetta CCS-modessakin. 






















{ESkannaaminen

Skannerin mukana tulee ScanTool-niminen ohjelma Amigalle. Levykkeellä  on  asen-
nusskripti, joka käyttää Commodoren Installeria ja asentaa ohjelman kiintolevyl-
le käyttövalmiiksi. Itse jouduin muuttamaan skannerin ID:n neloseksi, koska vii-
tonen oli jo toisen CD-ROM-aseman käytössä. Tämä oli ainoa asetus, joka piti it-
se tehdä, jotta ohjelman sai toimimaan. Ohjelma kuitenkin  avasi  SCSI-asetuspa-
neelin valmiiksi esille kun huomasi, ettei skanneria löytynyt oletus-ID:stä.

Ohjelma avaa pienen ikkunan  Workbench-näytölle.  Ikkunasta  voi  ohjata  kaikki
tärkeimmät toiminnot  hiirellä,  eli  tarkkuuden  pisteinä  tuumaa  kohti  (DPI)
alueella 50-600, kirkkauden arvon 0-255, kontrastin arvon 0-255, raja-arvon kak-
siväriskannausta varten 0-255, bittien määrän per väri (8 tai  4)  yms.  Lisäksi
saa määrätä, skannataanko väreissä, harmaasävyinä vai LineArtina eli  kaksiväri-
senä (tätä voi käyttää esimerkiksi omia EPS-cliparteja skannattaessa). Mustaval-
koskannauksessa saa valita halutessaan jonkin päävärin värisuotimen  läpi  skan-
nauksen, jos materiaali on painettu värillisellä tekstillä  taikka  värilliselle
paperille. Tärkein asetuksista on tietenkin tiedostoformaatti,  johon  skannattu
kuva tallennetaan. Vaihtoehtoja löytyy sisäisenä IFF ILBM, JPEG ja PNM. Valitse-
malla EXTERNAL voi valita haluamansa tallennusformaatin käyttäen  ulkoista  kon-
vertteria, joita mukana tulee kaikille  tärkeimmille  formaateille,  esimerkkinä
mainittakoon EPS (PostScript), TIFF, Targa, GIF, PCX jne. Kaikki  asetukset  voi
tallentaa, joten niitä ei  tarvitse  säätää  joka  kerta  erikseen,  jos  haluaa
käyttää aina samoja asetuksia. Tallennetut asetukset tulevat heti  käyttöön  kun
ohjelman käynnistää.

Kun ohjelma on käynnissä, asetetaan skannerin skannauslevylle skannattava  mate-
riaali siten, että  se  tulee  vasenta  laitarajoitinta  vasten  suoraan.  Tämän
jälkeen luukku kiinni ja tarkistus, että materiaali asettuu tiiviisti levyä vas-
ten. Luukku antaa periksi saranoiltaan sentin pari, joten myös kirjan saa mahtu-
maan luukun alle ilman että luukku painuisi huonosti kiinni. Tämän jälkeen  pai-
netaan PreScan-painiketta, jolloin skanneri pyyhkäisee koko kuva-alansa läpi  ja
Amiga avaa uuden ruudun, jolle tulee esikatselukuva. Tässä tilassa rajataan  ku-
vasta varsinainen skannausala, koska koko kuva-alan skannaaminen joka kerta oli-
si hidasta ja levytilaa kuluttavaa. Esikatselukuvan näyttötilan saa valita  itse
ja asetuksen voi myös tallentaa.

Kun alue on rajattu, suljetaan esikatselunäyttö, minkä  jälkeen  voidaan  painaa
Scan-painiketta. Nyt alkaa varsinainen skannaus, ja mikäli  valittiin  väriskan-
naus, skannataan yksi väri kerrallaan. Ohjelman skannatessa alkaa  SCSI-väylällä
melkoinen liikenne, sillä skannauksen edistyttyä toiseen pääväriin alkaa kone jo
yhdistää pääväreistä kokonaista kuvaa sitä mukaa kuin dataa saapuu  skannerilta.
Kun sinistä väriä skannataan viimeisenä, on liikenne SCSI-väylällä kovimmillaan.

Kun kaikki värit on skannattu, on levyllä resoluutiosta ja skannausalasta  riip-
puen vaihtelevan kokoinen raakatiedosto, jota kone alkaa pakata  haluttuun  for-
maattiin. Esimerkiksi A4-kokoisesta sivusta 300  DPI  -tarkkuudella  skannattuna
syntyy noin 21 megatavua tietoa. Siten kovin suurta tarkkuutta  on  aivan  turha
käyttää, varsinkin jos skannattava materiaali on valokuva, painettu  lehti  yms.
Tiedostojen koko vain nousee hurjaksi. Esimerkiksi  edellämainitusta  A4-sivusta
tulee yli kahden megan kokoinen JPEG-kuva, jonka koko on noin 2358x3294 pistettä
24-bittisenä, eikä tällaista kuvaa pysty katsomaan lainkaan yleisimmillä  Amigan
kuvankatseluohjelmilla! Image Studio suostuu  kuitenkin  tuon  lataamaan,  mutta
raastaa aika pitkään kiintolevyä virtuaalimuistinsa kanssa.

Tuollaisten jättikuvien välttämiseksi  kannattaa  skannattava  kuva-alue  rajata
tarkasti ja käyttää järkevää resoluutiota. Oikeat arvot erityyppisille materiaa-
leille oppii helposti kokeilemalla, ja monesti tarkkuusarvoa voi säädellä  skan-
nausalueen rajauksen jälkeen  siten,  että  tähtää  johonkin  perusnäyttötilaan,
640x400, 800x600, 1024x768 yms. Ohjelma näyttää esikatselunäytön ylänurkassa ku-
van koon pikseleinä, joten tarkkuutta ja rajausta muuttamalla on todella  helppo
aikaansaada halutun kokoisia kuvia erikokoisistakin originaaleista. 


{DValokuvien skannaaminen

Niin, miltäpä tuntuisikaan ladata vaikkapa luokkakuva  mieleiseen  kuvankäsitte-
lyohjelmaan ja tehdä pientä jäynää. Valokuvien skannaaminen tasoskannerilla  on-
nistuukin todella mainiosti. Itse asiassa tarkempaa jälkeä tuskin millään muulla
keinolla saakaan, ja ehdottomasti parhaan  tasoista  silmänruokaa  tietokoneelle
saa skannaamalla aitoja valokuvia, joissa ei ole lehdissä  olevaa  rasterointia.
Tällaisen materiaalin kanssa väriskannaus pääsee oikeuksiinsa.  Sopiva  tarkkuus
riippuu toki skannattavasta kuvasta, tavallista  kymppikuvaa  skannattaessa  220
DPI osoittaui varsin sopivaksi.  Passi-  taikka  luokkakuvaa  skannattaessa  voi
tarkkuutta nostaa, pienellä tarrakuvalla aina jopa 600 DPI:iin asti. Pienestäkin
tarrakuvasta saa tällä tavoin hyvin tarkan kopion tietokoneelle, mutta rajauksen
kanssa pitää olla tarkkana, jos ei halua reunuksia mukaan.

Valokuvien suuren kontrastin vuoksi kirkkaus- ja kontrastisäätöjen kanssa joutuu
työskentelemään melko pitkään ja ottamaan useita esiskannauksia, ennen kuin  tu-
los on paras mahdollinen. Perusasetuksilla 128/128 tulee  hieman  tummia  kuvia,
joten asetuksia kannattaa muuttaa. Sopivat asetukset löytyvät kuitenkin pienellä
työllä ja muutamalla kokeilulla, minkä  jälkeen  samoilla  asetuksilla  onnistuu
melkein minkä tahansa valokuvan skannaus. Tämäkin on siis kertaluontoinen juttu,
ja kun asetukset vielä tallentaa, pääsee seuraavallakin  kerralla  heti  työhön.
Vinkkinä mainittakoon, että kannattaa käyttää toisistaan hyvin vähän  poikkeavia
kontrasti- ja kirkkaussäätöjä, ts. jos  asettaa  esimerkiksi  kontrastiksi  180,
kannattaa myös kirkkaus säätää alueelle 175-185, niin pääsee  parhaisiin  tulok-
siin.

Haittapuolena  valokuvia  skannattaessa  on  lievä  pohjasävyn  muutos  tummissa
väreissä, ne pyrkivät muuttumaan tumman sinipunaiseksi. Vaaleissa väreissä  muu-
tosta ei juurikaan huomaa. En tiedä, oliko vika yksilössä,  jota  testasin,  vai
onko se ominaisuus tämän hintaluokan skannereissa.  Pohjasävyn  muutos  on  toki
helppo korjata normaaliksi hyvällä kuvankäsittelyohjelmalla. 


{DPC-käyttö

Testasin skanneria myös PC:ssä. Kuten arvata saattaa, skannerin mukana tuli kasa
ohjelmia ja jopa CD-ROM-levy Windows-käyttöä ajatellen. Esimerkiksi tekstin  lu-
kuun löytyy ohjelma. Tällaiset ohjelmistot saisivat olla mukana  myös  Amigalle,
sillä esimerkiksi tekstinlukutoiminnolle löytyisi runsaasti käyttöä.

PC:n liitäntäkortin asennuksen jälkeen asennetaan ohjelmat Windowsissa.  Ohjelma
muuttaa myös CONFIG.SYSiä sekä AUTOEXEC.BATia asettamalla niihin  rivit,  joissa
ladataan SCSI-kortin ja skannerin  ajurit  ja  asetukset.  Koneen  käynnistyksen
jälkeen skanneri on käyttövalmiina. Skannerin voi pitää myös PC:ssä aina kytket-
tynä, varsinkin kun SCSI-kortin perään ei tule mitään muita  laitteita.  Huonona
puolena on se, että kone valittaa käynnistyksessä virheilmoituksella  ja  pyytää
painamaan välilyöntiä, mikäli skannerissa ei ole virta päällä koneen käynnistyk-
sen aikana.

Itse skannaaminen suoritetaan tietenkin Windowsissa. Yllätys oli melkoinen,  kun
skannausohjelma onkin saksankielinen. Meni melkoiseksi  arvailuksi,  mutta  pie-
nellä kokeilulla tutut PreScan- ja Scan-painikkeet löytyivät.

Suoritin esiskannauksen samaan tapaan kuin Amigallakin, mutta tässä tuli  petty-
mys. Kuva kyllä ilmestyi esikatseluruutuun, mutta ruutu on  aivan  liian  pieni,
jotta siinä voisi suorittaa tarkan kuvan rajauksen. Amigassa avataan  oma  ruutu
esikatselua varten, ja halutessaan voi valita näyttötilaksi esimerkiksi lomitta-
mattoman Low Res PALin, jolloin kuvasta tulee niin iso, että  rajaus  on  helppo
tehdä - virtuaalinäyttö toimii toki, eli kuva vierii ruudulla jos ei mahdu  sii-
hen kerralla. PC:ssäkin esiskannauskuvaa pystyi suurentamaan hieman,  mutta  ra-
jausta ei voinut muuttaa tänä aikana, joten suurennosmahdollisuuden tarkoitus on
kyseenalainen. No, jos ohjelma olisi ollut englannin- tai  suomenkielinen,  niin
kenties tähän pulmaan olisi saattanut löytyä apu, mutta tuskin kuitenkaan Amigan
kaltaista omaa ruutua virtuaalinäyttöineen.

Varsinainen skannaus sujui ongelmitta, ja tulos oli samaa tasoa  kuin  Amigassa-
kin, sillä erolla vain, ettei kuvaa tallenneta suoraan  levylle  haluttuun  muo-
toon, vaan se tulee valmiiksi näkyviin  kuvankäsittelyohjelmaan.  Mukana  tuleva
kuvankäsittelyohjelma ei tosin  ole  parhaasta  päästä,  mutta  silläkin  alkuun
pääsee aivan varmasti. Ohjelmapaketissa oli myös jonkinlainen  multimediaesitys-
ten rakenteluun tarkoitettu ohjelma, mutta tämän testailu jäi sekin vähälle sak-
sankielisyyden vuoksi. Sen verran esivaikutelmaa kuitenkin sain, ettei se mikään
Scalan veroinen ollut.

Tekstin luku eli OCR osoittautui PC:n ohjelmistojen vahvaksi puoleksi ja pahaksi
puutteeksi Amigan ohjelmistossa. Käytännössä  tämä  toimii  siten,  että  laitat
skanneriin esimerkiksi kirjan, rajaat  esiskannauksessa  tekstikappaleen,  jonka
haluat skannata ja hetkisen päästä sinulla on kirjassa oleva teksti muokattavana
näytöllä ASCII-muodossa. Erittäin kätevää, nopeaa ja aikaasäästävää sellaiselle,
joka joutuu kopioimaan erilaisia tekstejä  käsin  kirjoittamalla.  Kaveri,  joka
omistaa testaamani skannerin, on skannaillut sillä ahkeraan videokasettien taka-
kansitekstejä videokasettikortistoonsa. Tekstintunnistuksen taso on  kiitettävä,
kirjasta skannattu teksti tulee lähes täysin virheittä  ja  myös  videokasettien
takakansitekstit yllättävän puhtaasti, kunhan skannattava materiaali on asetettu
riittävän suoraan. 


{DSyväterävyyttä

Testasin myös skannerin syväterävyyttä eli sitä, onko kuva tarkka  myös  silloin
kun skannattava materiaali ei ole aivan kiinni skannerin pinnassa. Tähän testiin
käytin videon  kaukosäädintä,  jonka  asetin  skannerin  lukupinnalle  näppäimet
alaspäin ja jätin kannen auki. Kontrasti ja valoisuus piti säätää lähes  täysil-
le, minkä jälkeen sain yllättävän hyvän tuloksen.  Kaukosäätimen  LCD-näyttö  ja
kotelon pinnassa sekä näppäimissä olevat  tekstit  erottuivat  kaikki  tarkasti.
Syväterävyyttä löytyy siis enemmän kuin riittävästi, ainakaan tässä suhteessa ei
tule ongelmia, jos sattuu ryppyinen tai taiteltu paperilappunen  skannattavaksi.
Ja mikäpäs sitä on tehdessä nappulasokealle  naapurille  käyttöohjeita  vaikkapa
videoon, kun skannaa kaukosäätimestä kuvan ja laatii siitä käyttövinkkejä. 


{DVaatimukset

SCSI-liitännän lisäksi skanneri  asettaa  vaatimuksia  koneelle.  Isojen  kuvien
skannaus vaatii ehdottomasti kiintolevyä, koska  skannattava  data  tallennetaan
suoraan levylle sitä mukaa kuin sitä skannerilta tulee. Vapaata levytilaa on ol-
tava vähintään 20-30 megatavua, nopea kiintolevy on eduksi. Skannauksen  jälkeen
kuva muunnetaan haluttuun muotoon, ja tässä vaiheessa tarvitaan  hieman  formaa-
tista riippuva määrä muistia. Suositus  olisi,  että  koneessa  olisi  vähintään
neljä megaa FAST-muistia. Myös prosessoritehoa kysytään  mm.  JPEG-pakkauksessa.
Mikäli et halua odottaa  kymmeniä  minuutteja  kuvan  pakkaantumista,  tarvitaan
vähintään 68030-pohjainen Amiga. 





{DLopuksi

AmigaGuide-Sakun mukana Kuvat-hakemistossa on demokuva Cat.JPEG, joka on valoku-
vasta skannattu 220 DPI:n tarkkuudella kokoon  800x598,  24-bittisenä  eli  16,7
miljoonan värisävyn paletilla. Sakun diskettiversiossa kuvaa ei ole  mukana  ti-
lanpuutteen  vuoksi.  Huomaa,  että  kuva  näkyy  oikein   vasta   AGA-koneessa,
näyttökortilla jolla saa 24-bittisen paletin taikka PC:ssä vähintään yhden megan
muistilla varustetulla SVGA-näytönohjaimella.

Demokuva on mukana sellaisena kuin se on skannausohjelmasta  tallennettu,  kuvaa
ei ole muokattu jälkeenpäin mitenkään. Kuva on skannattu  ja  pakattu  JPEG-for-
maattiin A3000T:llä. 

{ASkanneria testattiin seuraavissa kokoonpanoissa:

{B- Amiga 3000T, 8 Mt FAST, 2 Mt CHIP, 68030+68882/25 MHz, 1 Gt kiintolevy,
{B  A3000:n oma SCSI-2 ja AmigaOS 3.1.

{B- i486DX-40MHz VLB PC, 8 Mt RAM, Cirrus 5428 1 Mt VLB-näytönohjain,
{B  850 Mt kiintolevy, skannerin mukana tullut SCSI-kortti, MS-DOS 6.22
{B  ja Windows 3.11.









{DLisätietoja

Lisätietoja voit kysellä suoraan kirjoittajalta, päivisin soittamalla ATK-Palve-
lu Kohvakka Oy, (958) 488540 ja kysymällä  Heikkistä.  Sähköpostia  voi  laittaa
seuraavia teitä: 

{8e-mail:  oh4kju@sci.fi
{8SakuNet: 65:10/1, FidoNet: 2:227/2
{8Purkki:  Amiga Zone, (958) 422757, klo 21-06

Myös laitteen maahantuoja Broadline Oy vastannee mielellään kysymyksiisi.
Skannerin ovh-hinta on 3450,- sisältäen Amiga-ajurin.

