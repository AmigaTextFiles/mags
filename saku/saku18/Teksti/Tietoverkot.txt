2
1*
{A                            Verkot tulevat jälleen
{A                            ----------------------

{8                               Mikko Koivunalho

Meistä kovinkaan moni ei ollut täällä ennen mikrotietokoneiden aikaa.  En  ollut
minäkään, joten historian kirjoille löytyy sittenkin käyttöä: tietokoneiden  ke-
hityksessä mikroprosessorin kehittäminen (ja sen luonnollinen seuraus: mikrotie-
tokone) on merkinnyt yhtä suurta muutosta kuin transistorien keksiminen. Mikrop-
rosessori mahdollisti tietokoneen tuomisen kaikkien ulottuville, kirjaimellises-
ti   käsillä   kosketeltavaksi,   kun   aikaisemmin   tietokoneet    sijaitsivat
näkymättömissä kiinteistöjen kellareissa, ja niitä operoitiin päätteillä.

"Tyhmät päätteet" olivat  välttämättömiä;  kuviteltiin  tulevaisuuden  koostuvan
valtaisasta määrästä päätteitä, joita löytyy kaikkialta, missä ihmiset tarvitse-
vat muualla sijaitsevaa tietoa. Kuten me nyt tiedämme, mikrotietokoneet tulivat-
kin väliin ja pian huomattiin jokaisella työntekijällä olevan oma, muusta maail-
masta eristetty tietokone pöydällään. Viruskammon iskettyä  tämä  eristäytyminen
kävi entistä voimakkaammaksi.

Ja tätä päivää elämme nyt, mutta emme kauaa! Kiitos Internetin, tietoverkot ovat
tunkemassa kaikkialle ennennäkemättömällä vauhdilla. Tiedonsiirron nopeuden  an-
siosta entistä vaativampia tehtäviä voidaan suorittaa etäkoneissa,  hyvänä  esi-
merkkinä "X Windows" -käyttäjäliitäntä.

Viimeisin pyrkimys tietokonealan yrityksillä tuntuu olevan halvan "Internet-ter-
minaalin" suunnittelu ja markkinoille tuominen mahdollisimman  pikaisesti.  "In-
ternet-terminaali" on hyvältä kuulostava ja myyvä sana,  vaikkakin  vain  toinen
nimi vanhalle  kunnon  "päätteelle".  Internet-terminaalin  päätarkoitus  lienee
World Wide Webin selaaminen, mutta kyllin kehittyneessä  mallissa  käyttötarkoi-
tuksille ei tarvitse olla mitään rajaa. Sovellukset  ajetaan  etäkoneissa,  eikä
käyttäjän tarvitse koskaan vaivata päätään asennuksella, ylläpidolla tai  muulla
sen kaltaisella.

Mikrotietokoneiden  käyttö  saattaa  vähetä  kuten  aikoinaan   tekstipohjaisten
päätteiden. Tai ehkäpä ei kuitenkaan, mutta puhelin-  ja  kaapeliyhtiöt  ainakin
tulevat viettämään lihavia päiviä. Oudolta kuitenkin  tuntuisi  ainakin  minusta
vaihtaa mikrojen sallima vapaus ja myös vastuu päätteiden ja palvelimien järjes-
telmään, jossa joku muu kuin minä on väistämättä kukkona tunkiolla.

Tulevaa on aina ollut vaikea ennustaa, mutta ainakin  tällä  kertaa  se  näyttää
tietystä kulmasta katsoen menneisyydeltä. 

{8mikkoi@utu.fi

