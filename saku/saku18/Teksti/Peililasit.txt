2
1*
{A                                  Peililasit
{A                                  ----------

{8                                 Janne  Siren

  
Peililasit eli science fiction -palstamme on lähtenyt hieman verkkaisesti  käyn-
tiin; muistakaa, että Saku kootaan pääasiassa lukijoiden kirjoituksista ja juuri
Sinulla on mahdollisuus vaikuttaa. Jos scifi kiinnostaa,  ehkäpä  Sinulla  olisi
jotain tarjottavaa juuri tälle palstalle? 


{DThe Unopened File

Chris  Carterin  luoma  TV-sarja  The  X-Files  (Salaiset  kansiot)  jäi   juuri
kesätauolle ja palaa jälleen syksyllä MTV3:n ohjelmistoon -  kolmonen  keskeytti
sarjan kesken toisen tuotantokauden. Salaisten  kansioiden  nälkäisiä  kuitenkin
lohduttanee tieto siitä, että hyvin varustetuista videovuokraamoista löytyy  nyt
sarjan jaksojen TV-elokuvaversioita. Tooms ja The Unopened File ovat  jo  saata-
villa, Abduction seuraa kesäkuussa ja Colony heinäkuussa.

The Unopened File on toisen tuotantokauden viimeisen ja kolmannen kauden  kahden
ensimmäisen jakson saumaton yhdistelmä. Se siis muodostuu peräkkäisistä jaksois-
ta Anasazi, The  Blessing  Way  ja  Paper  Clip.  Kaikki  nämä  ovat  vielä  en-
nennäkemättömiä Suomessa. Emme pureudu liian syvälle juonen syövereihin, ettemme
pilaa katselunautintoanne, mutta jos välttämättä haluat pysytellä täysin  pimen-
nossa, kannattaa lopettaa lukeminen tähän.

Tarina alkaa, kun hakkeri murtautuu Yhdysvaltain puolustusministeriön  huippusa-
laisiin tiedostoihin ja siirtää nauhalle tietoja Yhdysvaltain hallinnon  yhteyk-
sistä ulkoavaruuden olentoihin 1940-luvulta  nykypäivään.  Asian  salassapidosta
huolehtivat tahot saavat vihiä tapahtuneesta ja lähtevät hakkerin  perään,  joka
välittää tiedot Mulderille. Paljastuu, että tiedot on salakirjoitettu  intiaani-
kielellä.

Scully lupautuu auttamaan Mulderia ja ottaa yhteyttä intiaaneihin, jotka  autta-
vat käännöksessä. Luonnollisesti Mulderin jäljille päästään ja seuraa kilpajuok-
su, jossa paljastuu yhtä sun toista  niin  hallituksen  salaisista  projekteista
kuin myös Mulderin perhehistoriasta. Useat syyttömät joutuvat tulilinjalle,  kun
totuutta yritetään peitellä suurelta yleisöltä.

Kolme jaksoa on yhtenäinen kokonaisuus, joka on yhdistetty videolle  ilman  että
jaksojen rajoja mitenkään huomaa. Mielenkiintoni ei  herpaantunut  hetkeksikään,
eikä tarvinnut odottaa viikkoa tietääkseen miten juttu jatkuu...

Internetissä  X-phiilien  kannattaa  suunnistaa   esimerkiksi   WWW-osoitteeseen
http://www.thex-files.com/. 

{8        The X-Files: File 1 - The Unopened File

{8        Kesto:                  2 h 08 min
{8        Valmistusvuosi:         1995
{8        Suositusikäraja:        12 v.
