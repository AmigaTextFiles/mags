2
1*

{A                                     Posti
{A                                     -----

{8KYSYMYKSIÄ JA VASTAUKSIA

{DHowdy!

On alkanut ottaa jo vähän kupoliin tämä nykyinen tilanne  tietokonemarkkinoilla.
Miten ihmeessä PC on päässyt noin vahvaan asemaan järkyttävillä hinnoillaan, kun
taas asiallisen hintaista Amigaa ei tahdo tuntea edes oman koulun  ATK-opettaja-
kaan? Tiedän kyllä, ettei esim. A500 ole tehoineen kovinkaan hääppöinen  vastus-
taja jollekin kovan luokan PC:lle, mutta kyllä se pirun hyvä rahan  vastine  on!
Ei esim. tarvitse hankkia erikseen äänikortteja ym.

Onko muuten kukaan muu huomannut saman ikävän piirteen PC-omistajien  keskuudes-
sa: Amigaa ei tunneta muuna kuin A500:na ja pelikoneena(!). Jos PC ei ole  peli-
kone, niin mikä sitten?! Kun olen ottanut puheeksi esim. A4000:n, se  on  jotain
aivan utopiaa. Lisäksi vielä Commodoren aikaansaama puuro tuhosi Amigan mainetta
niin totaalisesti, että tekisi mieli vain itkeä! Vaikka toisaalta koko konkurssi
oli Amigalle vain hyödyksi. Enpä usko, että Escom mokaa lanseerauksissaan! 

Kiitos, kun sain vuodattaa!

Ja nyt siirryn kysymyksiin ja toivomuksiin...

1. Kertokaapa vähän Audio Imager -samplerista. Mitä maksaa ja mistä saa?
2. Mitä samplausohjelmaa suosittelette kyseiseen sampleriin, vai seuraako sen
   mukana oma ohjelma?
3. Antakaa joitain hyviä digitointivinkkejä!
4. Mistä saisi POWERMENU-ohjelman (PD) tai muun hyvän menunteko-ohjelman?
5. Onko teillä jo aikomuksia järjestää jonkun pelimuusikon haastattelua?
6. Amphibia kuulostaa TODELLA coolilta! Milloin pääsemme nauttimaan siitä?
7. Olisiko teillä siellä Sakun toimituksessa käyttöä nopealle konekirjoittajalle
   (1996 nettolyöntiä 10 minuutissa)? Jotain puhtaaksikirjoitustehtäviä? 

Teette todella hyvää työtä, todella hyvän aatteen vuoksi! Monet kiitokset!

Yours sincerely,
Tuomas Sandroos

{DToimitus:

Oikeassa olet Amigan tilanteen suhteen, olen itsekin havainnut  saman  tilanteen
lähes kaikkialla. En tiedä, mitä Amigan tilanteelle Suomessa  olisi  tehtävissä,
vaikeapa sitä on parantaa kun lehdet eivät  Amigoista  kirjoita.  Saku  on  toki
poikkeus mutta levikiltään liian pieni aikaansaamaan merkittäviä  muutoksia  ti-
lanteeseen. Amiga kuitenkin säilyttää yhä vain asemansa  tiettyjen  harrastajien
keskuudessa, ja luulenkin, että hyvä ratkaisu Amigan imagon nostamiseen  on  se,
että harrastajat uskaltavat kertoa koneesta myös PC-käyttäjille ja esitellä  sen
erinomaisia puolia. Amigalla on yhä vahvoja  alueita,  esimerkiksi  videokäyttö,
jossa PC ei  ole  saavuttanut  Amigan  ominaisuuksia  esimerkiksi  videopaja/ko-
tikäytössä. Amigasta saisi myös halvimman mahdollisen koneen Internet-webbailuun
kun vain kansa sen käsittäisi. 

Esa Heikkinen

Sitten kysymyksiisi. Välitin kysymyksesi Sakunetiin ja  sait  niihin  seuraavan-
laista palautetta:

{3Kysymys: Mistä saisi POWERMENU-ohjelman (PD) tai  muun  hyvän menunteko-
{3         ohjelman? 

{3Vastaus:

Jos on KS2.0 tai uudempi, ToolsDaemon 2.1a on IMHO  aivan  ehdoton.  Se  ei  ole
täysin "systeemilaillinen", mutta ei ole kaatunut parin  vuoden  aikana  kertaa-
kaan. Valikoiden määrää rajoittaa lähinnä ruudun koko, muistia ohjelma vie  ehkä
viitisenkymmentä kiloa. Valikot  ovat  ASCII-tekstiä  ja  preferenssiohjelma  on
helppokäyttöinen (drag'n'drop), voi määritellä mitä ihmeellisimpiä hotkey-yhdis-
telmiä  sekä  tietysti   normaalit   RAmiga+jokutulostavanäppäin.   Ohjelma   on
freewarea. Olen kokeillut muitakin, mutta ne jäävät  monipuolisuudessa  rankasti
jälkeen. Ai niin: TD:ssä saa määriteltyä myös sen, käynnistetäänkö ohjelma ikään
kuin shellin vai WB:n kautta. Komentojonotkin onnistuvat. (Käytännössä joka  me-
nuitemille saa skriptin vaikka suoraan preferensseihin, kaikki käskyt  vain  il-
meisesti käynnistetään ikään kuin RUNilla  eli  ei  jäädä  odottamaan  edellisen
käskyn suorituksen loppumista.)

Simo Tuominen 

{3Kysymys:  Antakaa joitain hyviä digitointivinkkejä!
{3Vastaus:

Itse yritin digitoida suoraan CD-soittimen  kuulokeliitännästä  käyttäen  Techno
Sound Turbo -digitoijaa. Kokeilemani  perusteella  voin  sanoa,  että  kannattaa
käyttää joko korkeaa tai tarpeeksi matalaa samplaustaajuutta. CD kun on erittäin
tarkka äänentoistomenetelmä ja siten digitoimalla sitä  väärällä  taajuusarvolla
voi saada sampleihinsa "mukavaa" kihinää...  Matalammalle  digitointitaajuudelle
ei tuota korkeataajuista kihinää tartu, vaan ääni  toistuu  parempana.  Suurempi
taajuus ei siis aina tarkoita parempaa ääntä.

Varsinaisten äänilähteiden hankkiminen riippuu täysin siitä, minkätyyliseen tuo-
tantoon aiot digitoida; techno, klassinen tms. Aina kirjastoon  mennessään  eräs
tuttavani lainaa sieltä pari kasettia ihan sokkona, käy ne pikaisesti läpi koto-
na ja poimii sopivia soittimia ym. niistä. 

Toni Caven

{B--------------------------------------------------------------------------------

Saku pyrkii asiantuntijoiden avulla selvittämään ongelmasi ja vastaamaan palaut-
teeseesi  Posti-palstan kautta. Voit lähetellä mielipiteitä ja kysymyksiäsi seu-
raavaan  osoitteeseen  postitse.  Koordinaattorit voivat myös välittää saamaansa
palautetta lehteen. 

Saku
c/o Esa Heikkinen
Vilhulantie 6 C 24
76850 Naarajärvi

BBS: 958 - 422 757 (klo 21-06)
NMT: 9400 - 677 055
Internet: oh4kju@sci.fi

