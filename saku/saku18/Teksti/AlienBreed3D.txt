2
1
1 AB3D.iff 30 0*
{A            Esikatselussa: Alien Breed 3D II: The Killing Grounds
{A            -----------------------------------------------------

{8                                Juha Niemimäki

...Ympäriltäni kuuluu raskaita askelia. Olen metallinhohtoisessa käytävässä,  ja
edessäni lojuu ammusrasioita. Otan pari varovaista  askelta  eteenpäin  haulikko
kourassani, kun lattia lähtee alta. Askeleet lähelläni muuttuvat  juoksuksi,  ja
puristan  haulikkoani  tiukasti  käsissäni  perääntyessäni   pimeään   nurkkaan.
Käytävän kulman takaa syöksähtää esiin sininen hahmo, joka muuttuu tummaksi var-
joksi tullessaan huoneeseen. Minut huomatessaan se alkaa tulittaa  raivokkaasti,
ja vastaan tuleen. Sitkeä pirulainen, vasta neljän ammuksen  jälkeen  se  leviää
kappaleiksi. Kerään lattialta lisää ammuksia ja juoksen valoisaan käytävään. Jo-
ku tulittaa perääni ja seinä kylpee valossa. Selviän takaa-ajajaltani  hetkeksi,
kun tulee uusi mutka matkaan. Tie poikki ja edessäni pelottava kuilu. Otan vauh-
tia hypätäkseni toiselle puolelle, mutta putoankin rähmälleni veteen. Olen  jos-
sakin pimeässä loukossa, kun kauempana näen valoa ja lähden suunnistamaan kohti.
Yhtäkkiä sokaistun valosta, ja joku ampuu minua konetuliaseella. Ennen kuolemaa-
ni näen edessäni suuren punaisen robotin...

Yllä oleva teksti voisi kuvata Alien Breed 3D II:n pelattavaa demoa. AB3D:n puh-
kipelanneenna kerron nyt, mitä uutta tulee peliin. Pelilaatikosta pitäisi löytyä
nyt kaksi versiota pelistä: toinen on '020-pohjaisiin Amigoihin kahdella megalla
muistia. Tämä versio käyttää 2x2-pikseleitä  päivittäessään  ruutua.  Toinen  on
versio, joka pyörii tarkkuudella 1x1 kokoruudulla ja vaatii neljä megaa  muistia
tai '030-prosessorin. Peliin tulee myös 16 uutta kenttää, ja  jokaiseen  suunni-
tellaan erityinen tehtävä, joten peli ei ole pelkkää räiskintää ja avainkorttien
keräämistä. Lisäksi pelin mukana tulee kenttäeditori, jolla pitäisi pystyä muut-
telemaan peliä varsin monipuolisesti. 































{DUusia ominaisuuksia:

- Kokoruutu 1x1-pikseleillä. Voi myös pienentää ja tarkkuuden voi
  säätää (1x1, 2x1 tai 2x2).
- Hyppäämismahdollisuus.
- Lentäminen.
- Ylös ja alas katsominen.
- 10 asetta, kaikki toteutettu 3D-grafiikalla reaaliaikaisesti
  varjostettuna.
- 9 uutta renderoitua vihollista.
- Vihollisille tulee kunnon tekoäly, ja ne pystyvät ryhmätyöhön.
- Vihollisilla on nyt myös liikkumisääni.
- Enemmän efektejä: mm. alienilla voi olla valonheitin, asetuli
  valaisee reaaliaikaisesti käytäviä ja erilaisia valosysteemejä on
  kehitetty.
- Lisää ääniefektejä.
- Uutta grafiikkaa.
- Päivittyvä, zoomailtava kartta.

Testasin pelidemoa Amiga 1200:lla, jossa on Blizzardin '030-turbokortti ja  kah-
deksan megaa FAST-muistia. Peli pyörii pelattavaa vauhtia  kokoruudulla,  vaikka
pelin engine on yhä monimutkaisempi. Pelattavuus on huomattavasti  parempi  kuin
esim. vastaavassa näyttötilassa pyörivässä Breathlessissa.

Demosta löytyy kolmenlaisia vihollisia. Ensimmäinen on lentävä, nopeasti liikku-
va pirulainen, muut kaksi ovat robotteja. Sininen robotti on perusalien, helpos-
ti tuhottava ja kiväärillä varustettu. Punainen robotti  oli  todella  yllättävä
tuttavuus valonheittimineen ja konekivääreineen.  Tämä  alien  näyttää  hienolta
varsinkin pimeässä käytävässä, kun sen tumma siluetti näkyy sen  valojen  takaa,
jotka melkein tuntuvat sokaisevan  pelaajan.  Lievä  pettymys  oli,  kun  kaikki
mössähtivät muusiksi ammuttaessa eikä mitään jäänyt jäljelle.

Alienien tekoäly on jo hiukan kehittynyt. Enää ne eivät ravaa päättömästi pitkin
käytäviä eivätkä tule pelaajan luo jos eivät näe tai  kuule  häntä.  Hissejä  ja
ovia ne eivät osaa tosin käyttää, mutta jo nyt tapahtuu  jonkinlaista  ryhmitty-
mistä. Erityisesti punaiset lentävät alienit eivät liiku kauas  porukastaan,  ja
ne tulevat kimppuun joukolla.

Aluksi 3D-tekniikalla suunniteltu reaaliaikaisesti varjostettu ase  näyttää  ou-
dolta, mutta se toimii. Valo voi tulla eri puolilta, esimerkiksi jos jokin ampuu
kohti sivultapäin. Hieno keksintö. Demossa aseita on kaksi: haulikko ja  plasma-
ase. Nyt ase myös heiluu kävellessä ja valaisee seiniä ammuttaessa.

Tunnelmaa nostavat myös uudet ääniefektit. Alienit pitävät meteliä liikkuessaan,
ja hissit sekä ovet päästelevät kivoja ääniä. Myös paljon kehuttu vesiefekti  on
tallella. Demoversion vedessä ei pääse vielä  varsinaisesti  pulikoimaan,  mutta
kahluupaikka löytyy. Team 17 kertoo, etteivät kaikki aseet toimi veden alla. De-
mossa toimii jo hyppääminen ja ylös/alas katselu. Katselualaa voisi  kyllä  suu-
rentaa: niskaansa ei pääse nyrjäyttämään eikä toisaalta omia varpaitaankaan  voi
ihailla.

AB3D:n pelattavuus ja tunnelma ovat tallella ja tulevat luultavasti vielä paran-
tumaan pelin ilmestyessä. Lähinnä jäi kaipaamaan AB3D:n sympaattisia  alieneita,
joista osa oli omaperäisiä kuin jääpuikko saunassa. Tilalle tulleet teknohirviöt
ovat kieltämättä hienoja kaikkine efekteineen ja tekoälyineen, kunhan vain kaik-
ki alienit eivät olisi robotteja lopullisessa pelissä.




Mikäli teillä lukijoilla on mielestänne hyviä ideoita AB3D II:een, niin kirjoit-
takaa Team 17:lle niistä, jos peliä ei ole vielä julkaistu. Itse olen lähettänyt
jo useamman kerran postia heille, ja osa toivomistani ideoista näyttää  päässeen
jo peliin mukaan, joten kynä taikka modeemi sauhuamaan! 

{3Ohjelmoija:  Andrew Clitheroe/Team 17
{3Julkaisupvm: Huhtikuussa 1996 ?

{DOsoite:

{BPhil Quirke-Webster
{BProject manager
{BTeam 17 Software
{BLonglands House
{BWakefield Road
{BOssett
{BWest Yorkshire
{BWF5 9JS
{BENGLAND

{8E-mailaajat voivat kokeilla:
{8Phil.Quirke-Webster@team17.com
