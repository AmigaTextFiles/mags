2
1
2 Opticalmousepad.iff 200 0*

{A                Selviytymisopas optisen hiiren mattojen kanssa
{A                ----------------------------------------------

{8                                  Juha  Kopsa


Reilun vuoden ahkeran käytön jälkeen jouduin ottamaan varamaton  käyttöön  alku-
peräisen maton tultua vaihtokuntoon - kyseinen matto kun on perinteisen hiirima-
ton pohjalle istutettu  kuviopahvi,  jonka  päällä  on  muovi.  Muovi  alkoi  jo
vähäisen käytön jälkeen irrota reunoistaan, ja kun mattoa vielä kohtasi  lapsien
tuttavallinen tutkimusretki eli siis sanoisiko maistiaiset, oli vaihto  tarpeen.
Maton kuluneisuus aiheutti hiiren toimintaan  takertelua,  joten  aina  oli  et-
sittävä maton ehjä kohta, jotta sai osoittimen liikkumaan ruudulla.

Kysyin samalla, onko varamattoja saatavilla. Vastaus oli - minne satuinkin soit-
tamaan - että mattoja saa vain uusien hiirien mukana. Koska optinen hiiri on ra-
kenteensa vuoksi jokseenkin kestävä, aloin miettiä ratkaisua maton käyttöiän pi-
dennykseen.

Erinäisten kokeilujen jälkeen totesin 2 mm:n lasilevyn toimivan hiiren ja  maton
välissä häiritsemättä hiiren toimintaa. Hiirikohtaisia eroja saattaa olla, joten
toiminta kannattaa varmistaa lainaamalla vaikka taulun lasia. Pleksi ei toiminut
kunnolla, vaan hiiri liikkui nykien. Liekö syynä  paksuus,  optinen  epätarkkuus
vai levyn varastointi laatikon pohjalla muutamia vuosia, jolloin se vastasi  hy-
vinkin kuvitteellista iäkästä pleksipinnoitetta hiiren matolle.






Menin lasiliikkeeseen teettämään kovamuovisen maton pohjan muotoista  lasilevyä,
jonka reunat hiotaan, jotteivät ne aiheuta vaaraa käyttäjälle ja revi  ranteita.
"Maton" kulmat kun ovat pyöristetyt, teki lasimestari lasiin vastaavat  vapaalla
kädellä joillakin pihdeillä naksien! Koko toimitus vei noin 5  minuuttia  ja  20
markkaa, mikä on mielestäni kohtuullista. Ajattelee vain,  että  itse  yrittäisi
moista väsätä - varmaan tulisi paljon lasinpaloja ja reunan pyöristys  kotikons-
tein olisi hyvin hankalaa. Liikkeessä hiottiin vesijäähdytteisellä  pylväsnauha-
hiomakoneella.

Lasinpalan kanssa kotiin ja puhdistamaan lasi huolellisesti. Asetin lasin  kova-
muovisen maton päälle ja vedin sopivan sävyistä muovieristysnauhaa reunan päälle
venyttäen sitä samalla sopivasti, jolloin siitä muodostui kehys, joka pitää  la-
sin ja kovamuovisen maton yhdessä.

Lasi on liukkaampikin kuin tuo maton oma kontaktimuovipinnoite, joten hiiri liu-
kuu sulavasti. Samalla "maton" paino lisääntyi, ja se pysyy paremmin  aloillaan.
Nyt ei tarvitse pelätä maton loppumista - lasi suojaa pinnoitetta kulumiselta ja
auringon haalistava vaikutuskin lienee vähäisempää lasin läpi. Otin samalla kol-
me valokopiota tuosta pinnasta eli varapintoja on, jos joutuu  pulaan.  Kokeilin
noita valokopioita, ja ne toimivat hyvin hiiren kanssa.

Siistiä voisi myös olla pinnoittaa pöytä tai sen osa lasilla ja laittaa alle va-
lokopio matosta. Sopii varsinkin, ellei omista  tällaista  kovamuovista  optista
mattoa. Voi myös laittaa valokopion jonkin sopivan jäykän levyn päälle ja päälle
lasi sopivalla tavalla kiinni.












