2
1
5 Sakunet.iff 190 20*
{A                           Mitä kuuluu Sakunetille?
{A                           ------------------------

{8                                 Esa Heikkinen

 
Sakussa #11 kertoilin perustamastani verkosta Amiga-käyttäjien hyväksi 13-sivui-
sella artikkelilla. Vuosi ja kaksi kuukautta tulee täyteen tuon  kirjoittamises-
ta, eikä Sakunetistä ole ollut sen koommin mainintaa Sakussa.  Onko  koko  hanke
kuollut ja kuopattu loistavalta näyttäneen alun jälkeen? Nyt on siis aika  tuoda
Sakunetin salat julki myös nille lukijoille, joilla ei ole mahdollisuutta  tulla
katsomaan paikan päälle modeemiteitse.


{DVanhan kertausta

Sakunet näki päivänvalon 6.1.1995, joten se täyttää pian lehden ilmestyttyä vuo-
den ja neljä kuukautta. Kaikki alkoi minun (ja  jälkeenpäin  sain  myös  huomata
että muutaman muunkin) sysopin kypsymisestä Fidonetiin, sen byrokraattisiin toi-
mintamalleihin ja suhtautumiseen Amiga-käyttäjiin. Sakunet  alkoi  kasvaa  melko
lailla nopeasti, ja nodeja tuntui löytyvän mukaan  melkoisella  vauhdilla.  Myös
viestimäärät kasvoivat siinä sivussa, ja hyvin nopeasti saavutettiin taso, jossa
jokaiselle riittää lukemista. Kaiken kaikkiaan voi todeta, että tämänkaltaiselle
verkolle on kysyntää eikä verkon perustaminen ollut  virheliike.  Alussa  verkon
perustaminen tosin herätti paheksuntaa joidenkin sysopien keskuudessa,  olisivat
halunneet, että Globalnetistä olisi tehty virallinen Sakun tukiverkko, koska  se
olisi ollut jo valmiiksi olemassa. Täytyy myöntää, että verkon perustus tuli jo-
pa itselleni aika yllätyksenä, sillä  AmigaZone-net-työnimellä  ollutta  verkkoa
Sami Jäntin kanssa rakentaessani en odottanut, että siitä tulisi mitään  suurem-
paa. Idea Sakunetin perustamiseen tuli todellakin nopeasti, ja  samoin  toteutus
tehtiin turhia aikailematta. Mutta saipahan yhdistyksemme tällä tavoin ihka oman
äänitorven, joka ei ole kenenkään ulkopuolisen hallinnassa.


{DMuutoksia

Kuten jo mainitsin, verkkoa perustettaessa ei osattu arvioida sen kokoa  oikein.
Kuvittelimme, että verkossa olisi maksimissaan kymmenkunta nodea, jolloin  node-
numerot voitaisiin jakaa suuntanumeroiden mukaan, kuten Sakussa #11 oli  esitet-
ty. Ja näinhän homma toimikin - jonkin aikaa. Kun nodeja tuli lisää, alkoi node-
numeroista muodostua sellainen spagetti,  ettei enää kukaan tiennyt kuka pollasi
ketäkin. Kunnollista nodelistaakaan ei saanut aikaan näistä numeroista.

Niinpä oli edessä nodenumerouudistus, jonka tarkoituksena oli tehdä verkon node-
numeroista niin loogiset ja toimivat, ettei enää ikinä tulisi niiden vuoksi  ra-
joitteita ja ongelmia. Koska en halunnut ottaa ehdotonta  valtaa  perustamassani
verkossa, annoin itse muutamia ehdotuksia uusiksi numeroiksi ja  avasin  asiasta
keskustelun. Tämä oli ehkä virhe, sillä tästä syntyi ensimmäinen  varsin  lihava
riita sysopien kesken... :) Kukaan ei tykännyt kenenkään ehdotuksesta, ja  homma
alkoi luisua käsistä. Helpompi olisi ollut vain jakaa kaikille uudet nodenumerot
ja sillä selvä. No, oli silti hyvä, että asiasta päätettiin yhdessä, sillä  kes-
kustelun pohjalta löytyi parempi idea kuin mikä oma alkuperäisideani  olisi  ol-
lut. Niinpä sitten numerot muutettiin.

Uusi nodenumerojärjestelmä pohjautuu vanhaan ainoastaan siinä, että se alkaa nu-
merolla 65. Kuten jotkut ehkä muistavat, tuo 65 tulee A:n  ASCII-arvosta,  koska
Amiga alkaa A:lla.. :) Loppu onkin sitten uutta. 65:n jälkeen  tulee  kaksinume-
roinen verkkotunnus, jonka kymmenys jakaa  verkon  muutamaan  päähaaraan  65:10,
65:30 ja 65:40. Tämän jälkeen verkkotunnuksen ykköset jakavat edelliset edelleen
muutamaan haaraan, esimerkiksi 65:11, 65:12, 65:30, 65:31 jne. Loppuosa on  sit-
ten varsinainen noden numero siten, että node 1 on kyseisen haaran host (samalla
myös node 0), jolta verkon nodet hakevat viestinsä. Tavalliset nodet alkavat nu-
merosta 2, ja nodeja voi olla millä tahansa purkilla, jolla on oma verkkotunnus.
Järjestelmän hierarkinen taso ei vaikuta, ts. ei ole määräystä, että päähostilla
olisi nodeina vain alueellisia hosteja, vaan voi olla sekaisin tavallisia nodeja
ja hosteja.

Otetaanpa sitten esiin tilanne, jossa käyttäjä A lähettää nodelta 65:53/3  vies-
tin käyttäjälle B, joka lueskelee viestejään nodella 65:31/2.  Tällöin  reitiksi
rakentuu seuraava:

{B65:53/3 -> 65:53/1 -> 65:50/1 -> 65:10/1 -> 65:30/1 -> 65:31/1 -> 65:31/2

Tilanne on kuviteltu, sillä kaikkia ketjun nodeja ei ole olemassa, mutta tällai-
nenkin olisi mahdollinen. Siten uudessa nodenumerojärjestelmässä on järkevää ra-
jata tasojen määrä maksimissaan näin, jottei  viestien  kulku  verkon  perukalta
toiselle kävisi ylettömän hitaaksi. Jokainen välikäsi  voi  tietää  maksimissaan
jopa usean vuorokauden viivytystä viestien kulkuun, joten ehdoton maksimiraja on
tässä.

Helppoa - jokaisella purkilla, jonka tunnus loppuu ykköseen, voi siis olla node-
ja, muussa tapauksessa ei. Mutta käytännössä systeemin ylläpito vaatiikin jonkin
verran huomiointia. Ensinnäkin uutta purkkia liitettäessä  on  sysopin  osattava
arvioida, tuleeko hän ottamaan nodeja purkkiinsa vai ei. Tämän  mukaan  pyritään
määräämään purkille joko tavallinen nodetunnus omaan verkkoon taikka uusi  verk-
kotunnus. Numeroita saatetaan joutua muuttamaan myöhemmin, jos pelkäksi  nodeksi
laitettu purkki haluaakin ottaa nodeja alaisuuteensa. Tähän  mennessä  muutoksia
tosin ei ole tullut eteen kertaakaan, mutta tällä hetkellä on yksi muutos tulos-
sa.


{DKetä mukana?

Saattaa olla, ettei edellä oleva selvitys ole kovin selkeää  luettavaa,  varsin-
kaan jos lukija ei ole perehtynyt bokseihin, nodeihin  ja  muihin  mysteereihin,
jotka ovat monille Sakunetin käyttäjille arkipäivää. Mutta ehkä valaistusta tuo-
vat seuraavana oleva taulukko nodeista sekä kuva, jossa tuo taulukko on  graafi-
sessa muodossa.

{BSakunetissä mukana olevat purkit:

{BNode     Boss  BBS Name           SysOp             Sijainti
{B----------------------------------------------------------------
{B65:10/1  ----  Amiga Zone BBS     Esa Heikkinen     Naarajärvi
{B65:10/3  10/1  The Black Force    Hannu Johansson   Pori
{B65:10/4  10/1  Linna              Olli Linna        Rauma
{B65:10/5  10/1  Star Fleet TBBS    Sami Klemola      Anjalankoski
{B----------------------------------------------------------------
{B65:11/1  10/1  Megabyte BBS       Teppo Peurakumpu  Jyväskylä
{B----------------------------------------------------------------
{B65:12/1  10/1  BlackBird          Juha Klemetti     Kuopio
{B----------------------------------------------------------------
{B65:13/1  10/1  Golden Dawn        Sami Sihvonen     Kotka
{B65:13/2  13/1  HEADline BBBS      Timo-J. Salmi     Töysä
{B----------------------------------------------------------------
{B65:30/1  10/1  Epsilon Indi       Janne Siren       Kauniainen
{B65:30/2  30/1  Graveyard          Jani Tertsonen    Järvenpää
{B65:30/3  30/1  Wäiskin Lihatiski  Jani Höglund      Helsinki
{B65:30/4  30/1  Amiga Line         Arto Montonen     Vantaa
{B----------------------------------------------------------------
{B65:31/1  30/1  Unbroken Dream     Niko Strandman    Helsinki
{B65:31/2  31/1  Giga-Box           Kimmo Mustonen    Vantaa
{B65:31/3  31/1  SinCity            Samuli Seppänen   Helsinki
{B----------------------------------------------------------------
{B65:40/1  10/1  Cool Place         Kai Kasurinen     Hämeenlinna
{B65:40/4  40/1  Gurulandia         Atte Lehtinen     Lahti
{B65:40/5  40/1  System Point       Sami Jäntti       Pieksämäki
{B----------------------------------------------------------------
{B65:41/1  40/1  Rampton Birds Box  Tommi Koivula     Tampere
{B----------------------------------------------------------------
{B65:43/1  40/1  Hard Sex Cafe      Sami Ylönen       Hämeenlinna

Sarakkeessa Node on purkin nodenumero, Boss-sarake kertoo, mitä hostia node pol-
laa, BBS Name on purkin nimi,  Sysop  ylläpitäjä  ja  sijainti  lienee  kaikille
selvä.

Nodeja on oikeasti enemmänkin, mutta listasta on jätetty pois kaikki  sellaiset,
joissa ei varmuudella ole käyttäjille avointa purkkia sekä  muutama  uusi  node,
joille on ainoastaan varattu nodenumero ja jotka eivät ole vielä mukana  verkos-
sa. 
































 
Kun uusi purkki haluaa mukaan verkkoon, katsotaan  mistä  sille  löytyisi  lähin
host, jotta sen ei tarvitsisi soittaa kaukopuhelua pollatessaan. Purkki voi tie-
tysti pollata mistä tahansa  muualtakin,  kunhan  halutulla  pollauspaikalla  on
ykköseen loppuva host-tunnus. Monet haluavat mahdollisimman lähelle  keskuspurk-
kia taatakseen nopean viestiliikenteen. Rajattomasti ei kuitenkaan ole a Zo-
nellakaan tilaa nodeille, joten onneksi hosteja on riittävän monta,  jotta  pol-
lauspaikkoja löytyy muuallekin.
Uudella purkilla voi olla jo ennestään oma verkko allaan,  taikka  se  voi  olla
sellaista perustamassa. Tällöin jos sysop ilmoittaa asiasta  liittyessään  verk-
koon, voidaan purkille määrätä suoraan hostitunnus, jolloin hän voi tuoda  muka-
naan verkkoon uusia nodeja.


{DPolicy

Sakunetin policyyn on kirjautunut aikojen kuluessa muutamia sääntöjä.  Näitä  on
laadittu sitä mukaa kuin käytännön tilanteissa on tullut tarpeelliseksi. Verkkoa
perustaessani päätin, etten halua olla ehdoton  jumala  ja  että  päätäntävaltaa
pitää jakaa myös muille. Valtakysymys on toteutunut melko lailla hyvin, ja Saku-
netissä toteutuu selkeä järjestys, jossa yksi pääperiaate  määrää  vallankäytön:
kukin päättää alaisistaan. Muistamalla tämän pääsäännön voi eri tilanteissa toi-
mia nopeasti ja tehokkaasti ilman turhia viivytyksiä.

Siten esimerkiksi 65:30/1 vastaa  verkkojen  30  ja  31  nodeista  ja  hostista,
65:13/1 vastaa omista nodeistaan jne. Päätettävät asiat ja  vastuu  ovat  täysin
kyseisen sysopin omia, vastuupiiriin kuuluu mm. huolehtia siitä, että  alaisilta
tuleva viestiliikenne  on  verkon  standardien  mukaista,  alaisilla  on  verkon
määräysten mukaiset nodenumerot jne. Tarvittaessa asiaan tulee puuttua,  jos  ei
muuten niin rankaisemalla.

Mikäli sysop laiminlyö vastuunsa eikä tee mitään esimerkiksi  verkkoa  häiritse-
ville virheelliselle viestiliikenteelle, ottaa nodeja vaikkei hänellä ole hosti-
tunnusta jne., siirtyy vastuu seuraavaksi ylempänä olevalle taholle. Tätä  ennen
saamatonta sysopia kuitenkin huomautetaan asiasta ja se pyritään  sopimaan  esi-
merkiksi tekemällä tarvittavat muutokset nodenumeroihin, asetuksiin yms. Epäkoh-
dista voi huomauttaa kuka tahansa, minkä jälkeen vastuullisen sysopin tulee toi-
mia parhaansa mukaan epäkohdan korjaamiseksi.



Sellaisista  asioista,  jotka  koskevat  kaikkia  nodeja,  pyritään   päättämään
järjestämällä keskustelua asiasta ja tarvittaessa äänestämällä.  Tällaisia  ovat
olleet mm. koko nodenumerojärjestelmän muutos, josta aiemmin  mainitsin.  Samoin
on päätetty, että erittäin häiriköivää käytöstä harrastava node voidaan  erottaa
verkosta lopullisesti enemmistön päätöksellä. Vastuussa oleva sysop voi  erottaa
noden vain määräajaksi, toki hänellä on myös oikeus olla  ottamatta  nodea  enää
alaisuuteensa, mutta node voi hakeutua muun hostin  alaisuuteen.  Jos  kuitenkin
enemmistö päättää, ettei kyseistä nodea enää haluta verkkoon mukaan,  ei  mikään
hosti saa sitä enää ottaa alaisuuteensa. Hostin sysopin,  joka  joutuu  tekemään
erotuspäätöksen, tulisi järjestää asiasta äänestys, jääkö erotus  vain  määräai-
kaiseksi vai lopulliseksi. Määräaikainen erotus on myös ehdoton, tänä aikana ku-
kaan muu host ei saa ottaa nodea alaisuuteensa. Määräaika on kuitenkin  enintään
luokkaa pari viikkoa. Jos lopullinen erotuspäätös on tehty, voidaan se tietenkin
kumota myöhemmin enemmistön päätöksellä.


{DEntäpä viestikanta?

Nyt kun verkon rakennetta on puitu lähes koko artikkelin verran, on  aika  luoda
vilkaisu verkon siihen osaan, joka  selvimmin  näkyy  tavalliselle  käyttäjälle:
viesteihin. Viestialueitahan Sakunetissä on  34  kappaletta,  koska  Sakunet  on
yleishyödyllinen verkko, jonka tulisi mahdollistaa keskustelu kaikista  elämäna-
loista. Siten myös alueita tarvitaan melkoinen määrä,  ettei  kaikki  keskustelu
keskittyisi "Muut asiat" -alueelle.



Sakunet on ollut olemassa vuorokausissa laskettuna noin  480  vuorokautta.  Tänä
aikana verkkoon on kirjoitettu kaiken kaikkiaan 33283 viestiä, jolloin  keskiar-
voksi saadaan noin 69 viestiä vuorokaudessa. Todellinen viestimäärä vuorokaudes-
sa vaihtelee hieman vuoden- ja viikonajasta riippuen, kesällä ja viikonloppuisin
on toki vilkkaampaa. Keskimääräinen viestimäärä on  jatkuvassa  nousussa,  koska
nodeja tulee lisää ja yhä useampi käyttäjä löytää Sakunetin.

{DSeuraavassa viestimäärien jakautuma eri alueiden kesken:

{BAlueen nimi                    Kpl
{B------------------------------ ----
{BAZ.Amiga                       6829
{BAZ.Amiga/Uutiset               81
{BAZ.BBS                         1040
{BAZ.Elektroniikka               414
{BAZ.Hifi                        325
{BAZ.Huuhaa                      8421
{BAZ.Info                        139
{BAZ.Internet                    588
{BAZ.Ilmoitukset                 115
{BAZ.Boximainokset               148
{BAZ.Markkinat                   442
{BAZ.Musiikki                    246
{BAZ.Muut                        3382
{BAZ.Net                         923
{BAZ.Ohjelmointi                 209
{BAZ.PuuCee                      2543
{BAZ.Pelit                       382
{BAZ.Radioamatöörit              5
{BAZ.Roolipelit                  14
{BAZ.SAKU                        367
{BAZ.SAKU/Info                   154
{BAZ.SAKU/Ohjelmointi            40
{BAZ.SAKU/Toimitus               155
{BAZ.SAKU/Yhdistys               91
{BAZ.SciFi/Trek                  92
{BAZ.Software                    769
{BAZ.Teeseitse                   304
{BAZ.Tietokoneet                 370
{BAZ.Tietoliikenne               778
{BAZ.TV/Elokuvat                 1130
{BAZ.Vitsit                      216
{BAZ.SysOp                       1952
{BAZ.Echo                        575
{BAZ.Point                       44
{B------------------------------ -----
{BYhteensä kpl                   33283

AZ.Amiga on yksi vilkkaimmista alueista kuten pitääkin, eli  viestimäärä  kertoo
selvästi, että kyseessä  on  Amiga-verkko  ja  että  Amiga-aiheista  keskustelua
löytyy  keskimäärin  14  viestin  vuorokausivauhtia.  Yleisalueiden  AZ.Muut  ja
AZ.Huuhaa suosio näkyy myös selvästi, varsinkin kun Huuhaa-alue on  täysin  "ai-
he-on-vapaa"-tyylinen, jonne voi siis kirjoitella lähes mitä tahansa sattuu mie-
leen tulemaan. Muut-alue on taasen sellaista keskustelua varten, jolle ei  löydy
muuta aluetta. Tämän alueen aktiivisuutta seurataan, ja jos siellä alkaa kehkey-
tyä tiettyyn aiheeseen liittyvää keskustelua selkeästi muuta enemmän,  harkitaan
ko. aiheeseen liittyvän alueen perustamista.



{DMiten mukaan?

Tavalliset modeeminkäyttäjät pääsevät Sakunetiin soittamalla johonkin  purkkiin,
josta verkko löytyy, minkä jälkeen viestipakettien haku pitäisi onnistua esimer-
kiksi QWK- taikka WWF-formaateissa. Seuraavassa muutamia purkkeja, joista  verk-
koa voi käydä etsiskelemässä:

{A- Amiga Zone, verkon keskus 65:10/1, numero (958) 422757,  auki klo 21-06
{A- The Black Force           65:10/3, numero (939) 6469525, auki klo 19-08
{A- Star Fleet TechnoBBS      65:10/5, numero (951) 3635254, auki öisin *
{A- Megabyte BBS              65:11/1, numero (941) 612950,  auki 24h
{A- BlackBird                 65:12/1, numero (971) 3645477, auki 24h
{A- Golden Dawn               65:13/1, numero (952) 15544,   auki 24h
{A- Epsilon Indi              65:30/1, numero (90) 5054201,  auki 24h

Kokosin oheisen listan niistä purkeista, jotka ovat viime  aikoina  ilmoitelleet
itsestään AZ.Boximainokset-alueella. Tähdellä merkitty Star Fleet ei ilmoita au-
kioloaikaansa mainoksissa, en ole varma myöskään  24h-aukiolosta  (ei  vastannut
tätä kirjoitettaessa), joten kannattanee yrittää öisin.

