5
1*

{3                              Motorola Inside '97
{3                              -------------------

                               Janne Pikkarainen


Kesällä Lahdessa järjestettiin aidot Amiga-partyt. Halli täynnä Amigoita ja ami-
gisteja. Ei PC-koneita näköpiirissä, vain pari satunnaista PC-käyttäjää kyyhötti
nurkassa hiljaa urkkimassa partymeininkiä.  Yllättäen  paikalla  vilahteli  myös
muutama kauniimman sukupuolen edustaja. Tutkitaanpa tätä amigistin  paratiisilta
kuulostavaa tapahtumaa hieman lähemmin.


{3Mikä ihmeen Motorola Inside?
{3----------------------------

Jos tiedät, millainen tapahtuma demoparty on, tiedät myös, mitä Motorola  Inside
piti sisällään. Teknojytkettä. Valvomista. Muiden scenetuttujen tapaamista.  De-
mojen ja muiden scenetuotosten tekemistä. Parhaista  tuotoksista  kilpailemista.
Mitä suuremmat partyt, sitä suuremmat palkinnot. Hauskanpitoa. Colajuomaa.  Ros-
karuokaa. Eräiden taholla myös väkevämpää juotavaa.


{3Motorola Inside suurennuslasin läpi
{3-----------------------------------

Vaikka Motorola Inside onkin esimerkiksi  Assemblyjä  huomattavasti  pienemmissä
mittapuissa pyörivä tapahtuma, on se amigistin silmissä tunnelmaltaan ihan  omaa
luokkaansa. Vieressä  ei  vahingossakaan  loju  PC-konetta  pahanhajuista  ilmaa
ympärilleen puhaltamassa. Paikalla on  pelkästään  amigisteja  (paria  uteliasta
PC-käyttäjää sekä muutamaa naispuolista henkilöä lukuunottamatta) ja Amigoita.

Niin, se tunnelma. Sitä on sanoin hyvin hankala kuvata. Ilmapiiri on  suorastaan
käsin kosketeltavissa. Pimeä tai vähintään hämärä halli täynnä  Amigoita.  Taus-
talla soi tauotta tekno ja pimeää ilmaa halkoo kasa mitä erilaisimpia  vilkkuva-
loja. Oman valonsa pimeyteen tuovat myös maagisesti hohtavat  monitorit.  Valko-
kankaalla näytetään vanhoja demoja sekä animaatioita. Kommunikointi  ei  onnistu
tavallisesti puhuen, vaan tarvitaan vähintään kovaäänistä rääkymistä. Todelliset
datanörtit tietenkin chattivat.

Kokemattomilla valvojilla tulee taatusti ongelmia jossain vaiheessa partyja. Tu-
lee helposti oltua liikaa hereillä, ja parin vuorokauden yhtäjaksoisen  valvomi-
sen jälkeen kovimmallakin karpaasilla alkaa leuka olla melko  rentona.  Nukkuma-
paikkana perinteinen sänky ei tule kuuloonkaan. Makuupussi tai makuualusta  kuu-
luvat luksusvaihtoehtoihin. Fyysisesti rankemmista vaihtoehdoista perinteisin on
nukkua pää näppiksen päällä tai kömpiä  pöydän  alle  kylmälle  betonilattialle.
Herätessä on vähän kalsa olo.

Heräämisen jälkeiseen lämmittelyyn tarvitaan ehdottomasti kahvia. Erikoismainin-
ta Motorola Inside -partykahvilan kahville. Yleensä se  oli  ihan  hyvää,  mutta
eräällä kerralla kahvia ostaessani samat jauhot olivat tainneet olla keittimessä
jo muutamaan kertaan. Mokoma lääry melkein pullautti  vatsanesteet  suun  kautta
samantien. Onneksi sain seuraavan kupposen tavallista kahvia ilmaiseksi.

Hyvin valvotun vuorokauden jälkeen tulee kilpailujen aika. Demoja katsellaan  ja
kuunnellaan valkokankaan sekä kunnollisen äänentoiston kautta. Jokainen  partyi-
lija asettaa demot mielestään parhaaseen järjestykseen ja  lopulta  jury  laskee
pisteet. Paras demo voittaa ja repii mellevimmät palkinnot. Sama muissa  kilpai-
luissa.

Kaikki hyvä loppuu aikanaan, niin myös Motorola Inside. Tulee aika sanoa  heihei
kaikille kavereille ja pakata kimpsut ja  kampsut.  Kotiinlähdön  aika  koittaa.
Hyvällä tuurilla mukana on enemmän rahaa kuin partypaikalle  tultaessa,  huonom-
mallakin  tuurilla  näppituntumassa  on  vähintään  ruusuisia  muistoja,  joilla
pärjätään seuraaviin partyihin asti.


{3Motorola Inside vs. Assembly
{3----------------------------

Todetaan heti alkuun, että kyse on täysin eri mittaluokan tapahtumista. Motorola
Inside järjestettiin pienessä hallissa, kun taas Assemblyt pidetään Messukeskuk-
sessa.

Tapahtumana Motorola Inside on ehdottomasti kokemisen arvoinen. Muita  vastaavia
Amiga-partyja ei pahemmin Suomessa järjestetä, eikä ainakaan konesotaa  tarvitse
pelätä eri konemerkkien välillä. No, ainahan pientä varustekilpailua voi  esiin-
tyä ("Mulla onkin 060 kun sulla vaan 040, lälläslää. - Äläs riehu, sulla ei ole-
kaan Cybervisionia!"), mutta se on vain leikkimielistä nahistelua eikä todellis-
ta päänahkojen repimistä kuten eräissä  Amiga - PC  -kahinoissa.  Ilmapiiri  oli
loistava, kaikki olivat kavereita keskenään ja ihmiset auttoivat  toisiaan,  jos
ilmeni ongelmia koneen kanssa.

Palkinnot Assemblyillä ovat luonnollisesti monta kertaa  suuremmat  lipputulojen
ansiosta, mutta eihän demopartyilla se rahan määrä ratkaise, vaan maine ja  kun-
nia.

Mikäli Motorola Inside järjestetään ensi vuonna, kannattaa sinunkin ehdottomasti
lähteä mukaan tapaamaan muita amigisteja.  Siihen  asti  tarkempi  partyreportti
löytyy osoitteesta http://www.sci.fi/~rajis/.
