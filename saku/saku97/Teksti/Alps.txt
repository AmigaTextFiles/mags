5
1*

{3                        Amiga ja Alps 4x4 CD-ROM Changer
{3                        --------------------------------

                               Janne Pikkarainen


Kävin eräänä kauniina päivänä Helsingissä kiertelemässä. Koukkasin hakemassa  PC
SuperStoresta tulostimeeni mustekasetin. Yllättäen huomasin hyllyssä  neljä  CD-
levyä itseensä imevän nelinopeuksisen  romppuaseman.  Hintalappu  näytti  markan
verran alle kolmeasataa markkaa, enkä voinut vastustaa kiusausta.  Ostin  aseman
ja päätin kokeilla, kuinka hyvin se toimii Amigassa. Ellei toimisi, niin ainahan
sen voisi palauttaa.

Kotiin tultuani iskin aseman kiinni koneeseen ja laitoin virrat  päälle.  Kaikki
tuntui olevan kunnossa ainakin rautapuolella. Odotin  jännityksellä  Workbenchin
latautumista. Alle puolen minuutin päästä kone olikin  täydessä  toimintavalmiu-
dessa odottaen komentojani. Kirjoitin kokeeksi shellissä "Mount CD0:". Mitään ei
tapahtunut. HDToolBox herjasi löytäneensä scsi.device unit  1:stä  laitteen  ni-
meltä "Unknown". SysInfo sen sijaan kertoi asemasta kaiken aina sen  tyyppinume-
roa ja nimeä myöten.

Purkkini puolelta vastausta etsiessäni käteen osui IDEfixin paketti. Avasin  pa-
ketin ja pienen readme:n selailun jälkeen alkoi tuntua lupaavalta. IDEfix lupasi
tukea changer-asemia aina kahdeksan levyn vaihtajiin  asti.  Painoin  Installer-
ikonia ja odotin jännityksellä, mitä tuleman pitää. Suureksi yllätyksekseni IDE-
fixin mukana toimitettava FindDev löysi aseman ja ehdotti sille  automaattisesti
deviceä. Painoin OK ja jatkoin asennusta. Kas, asennusohjelma teki  jopa  mount-
listit automaattisesti. Asennus ohi, ei muuta  kuin  resetoimaan  ja  katsomaan,
mitä uusi bootti tuo tullessaan.

Asemaa mountatessaan systeemi tutki makasiinin jokaisen lokeron ja koetti  etsiä
niistä levyä. "No jopas kestää", mietin aseman jäädessä  runksuttamaan  kolmatta
lokeroa varmaan puoleksi minuutiksi. Lopulta boottaus kuitenkin jatkui ja  Work-
benchin puolelle oli kuin olikin ilmestynyt muutama CD-ikoni. Painoin Amiga For-
matin mukana tulleen CD-levyn ikonia. "Sehän toimii!" kiljaisin melkein  ääneen.
Äkkiä kokeilemaan, miten muut levyt rokkaavat. Ensimmäinen ilta menikin  erilai-
sia romppuja tutkiessa.

Toisena päivänä odotti ikävä  yllätys.  Asema  oli  maanantaikappale  eikä  enää
yhtäkkiä suostunutkaan tunnistamaan levyjä, vaan inisi oudosti ja jäi  busyloop-
piin lukittaen koko systeemin. Jonkin aikaa  kirottuani  revin  aseman  irti  ja
kävin vaihtamassa sen uuteen. Nyt asema on toiminut monta  kuukautta  jo  täysin
moitteettomasti.


{3Käytäntö
{3--------

Monta levyä itseensä huolivan romppuaseman käyttäminen poikkeaa hieman normaalin
aseman käytöstä. Käytössä olevan levyn voi valita kahdella tavalla.  Ensimmäinen
tapa on ottaa käyttöön vain yksi device (esimerkiksi CD1:) ja vaihtaa levyä IDE-
fixin mukana tulevalla Changer-ohjelmalla. Toinen tapa on tehdä  makasiinin  jo-
kaiselle levylle oma device (esimerkiksi CD1:, CD2:, CD3: ja  CD4:)  ja  liikkua
tämän jälkeen niillä kuin ne olisivat kiintolevyn osioita.

Ensimmäisen tavan hyvänä puolena  on  tunnistusnopeus  makasiinia  syötettäessä.
Asema varmistaa levytilanteen vain ensimmäisen lokeron kohdalta ja  jättää  muut
nuuskimatta. Jos olet tehnyt jokaiselle levylle oman devicen, asema  tutkii  jo-
kaisen lokeron, mikä on paitsi äänekästä, myös hidasta. Jälkimmäisen tavan hait-
tapuolena on myös IDEfixin satunnainen bugi. Se ei malta odottaa  levyn  vaihtoa
loppuun asti, vaan koettaa mennä uudelle levylle vaihdon  ollessa  kesken.  Seu-
rauksena on ruma ja hermoja repivä "Not a  DOS  disk"  -ilmoitus,  josta  pääsee
vaihdon jälkeen retryä painamalla ohi.


{3Yhteenveto
{3----------

Mikäli pidät omaa tiedostopainotteista purkkiasi, on Alpsin 4x4  CD-ROM  todella
kannattava ostos. Voit pitää useaa eri levyä yhtä aikaa purkkisi käyttäjiä  var-
ten tarjolla, ja nelinopeusasema on purkkikäyttöön enemmän kuin riittävä.

Myös tavalliseen peruskäyttöön asema  riittää  nopeutensa  puolesta.  Audio-CD:t
soivat kuten pitää, ja hommaamalla Aminet-kokoelmien kaltaisia levyjä saat  ker-
ralla tolkuttoman määrän tiedostoja itsellesi.

Jos tarkoituksenasi on katsoa levyiltä isoja animaatioita tai  vaadit  tulevalta
asemaltasi nopeutta, osta  joku  muu  asema.  Nelinopeusasemat  eivät  ole  enää
pitkään aikaan edustaneet kehityksen huippua,  joskin  Amiga-käytössä  nopeampaa
asemaa ei kovin usein tarvita.


{3Plussat ja miinukset
{3--------------------

+ Neljän CD-levyn makasiini
+ Halpa hinta
+ Helppo asentaa

- Äänekäs levynvaihtomekanismi
- IDEfixin malttamattomuuden takia levynvaihto tuottaa joskus "Not a  DOS  disk"
  -ilmoituksen, josta kyllä pääsee retryä painamalla ohi.
- Vain nelinopeuksinen
