5
1*

{3                 Yhden miehen näkökulmasta: Näin syntyi Saku 97
{3                 ----------------------------------------------

                               Janne Pikkarainen


Paluumatka Sakun kevätkokouksesta sujui Janne Sirenin  kanssa  leppoisissa  mer-
keissä autossa istuen, musiikkia kuunnellen ja tapahtumia puiden. Totesimme  Sa-
kun menneen ylöspäin ja päätimme, ettemme tee syyskokouksesta aivan  perinteistä
syyskokousta vaan päivälle järjestetään muutakin ohjelmaa. Väliin tuli  kesä  ja
kärpäset, Saku 97 jäi taka-alalle.

Kunnes koitti syyskuun 10. päivä. Olin kaikessa rauhassa kotonani,  kun  puhelin
pirahti. Vastasin ja Siren rääkäisi: "Saku 97 järjestetään jo  27.  päivä!  Onko
sinulla hetki aikaa? Suunnitellaan mitä kaikkea saamme kasaan  tapahtumaan  men-
nessä."

Olihan minulla aikaa.  Yhden  ainoan  tunnin  mittaisen  puhelun  aikana  saimme
keväällä esille tulleiden ideoiden lämmittelyn lisäksi myös läjän uusia  ideoita
työpöydällemme. (Ideoista ehdoton suosikkimme on Saku 97  -työpöytäteema,  jonka
keksimisestä Siren käski minun onnitella itseäni. Teenpä sen tässä  nyt.  Onnea,
Jaba!)

Suunnitelmien valmistuttua ja puhelun loputtua edessäni oli valtavaksi  kasvanut
todo-lista. Iski hetkellinen pakokauhu ja mietin, kuinka  ihmeessä  ehdin  tehdä
kaiken. Ei auttanut  muu  kuin  ottaa  järki  ja  Organizer  käteen.  Oli  pakko
järjestää ajankäyttönsä tehokkaasti, jotta ehtisi Sakun  tekemisen  ohella  elää
myös oikeaa elämää ja hoitaa normaalit rutiinitehtävät.

Tehokkaasta ajankäytöstä huolimatta tuli kiire. Joka tapauksessa  hommat  ehdit-
tiin hoitaa ja nyt on hyvä olo, vaikka takki onkin melko tyhjä.

Mikä tämän jutun pointtina on? Se, että ainoastaan muutaman ihmisen voimin  voi-
daan saada hyvä lehti ja tapahtuma järjestettyä lyhyessäkin ajassa. Täytyy  vain
ottaa itseään niskasta kiinni  ja  todella  tehdä  asioiden  eteen  jotain.  Tee
sinäkin. Auta Sakua kantamalla oma kortesi kekoon. Jos huomaat, ettet saa  yöllä
unta tai jos katsot Ren & Stimpyn videonauhalta jo viidennen  kerran  peräkkäin,
käytä aikasi hyödyllisemmin ja  kirjoita  vaikkapa  namupala.  Hyvään  aiheeseen
törmättyäsi tee kokonainen artikkeli Sakuun. Saat mainetta ja kunniaa ja edistät
hyvää asiaa melko pienellä vaivalla.

Suurkiitos Rennelle hänen hienosta EatReq-ohjelmastaan.  Ottakaa  kaikki  mallia
hänestä ja pistäkää hihat heilumaan sillä osa-alueella  minkä  hallitsette.  Jos
tekstiä ei synny luontevasti, tee uutta Sakua  varten  taustamusiikki,  alkukuva
tai mitä tahansa mieleesi tuleekin. Koodaa hieno ohjelma ja tee siitä  namupala.
Näin saat ohjelmallesi myös sitä julkisuutta, jonka se ansaitsee. Saku on media-
na yllättävän tehokas.

Nyt kerron omalta kohdaltani, mitä tein Saku 97 -tapahtumaa varten. Hyvät  ihmi-
set, seuraava tarina on tosi.


{310.9.1997
{3---------

{AKello 12:05

Siren soittaa. Suunnittelemme sisällön Saku 97 Special Issuelle ja itse tapahtu-
malle sekä teemme työnjaon.
{AKello 13:20

Puhelu ohi. Hermot alkavat kiristyä ja mietin, mitä tulinkaan luvanneeksi. Orga-
nizer eteen ja miettimään, ehdinkö todella tehdä kaiken. Kyllä,  kaiken  pitäisi
onnistua, kunhan en alistu laiskottelemaan. Pikainen  suunnitelma  tulevasta  on
tehty.

{AKello 13:35

Ennen tositoimiin ryhtymistä tarvitaan evästä. Siispä pientä namupalaa  haukkaa-
maan ja takaisin koneen ääreen.

{AKello 13:37

Lightwave käynnistyy ja Saku 97 -logon suunnittelu alkaa.

{AKello 14:05

Saku 97 -logon ensimmäinen versio on valmis. Onnittelen itseäni.  Yhtäkkiä  ovi-
kello soi, ja kukas muukaan kuin Siren siellä kolkuttaa. Hän ei  kylläkään  ehdi
viipyä kauan, koska on matkalla töihin ja tulee käymään vain  Petron  lähettämän
faksin tuodakseen, mutta vilkaisee kuitenkin logoa pikaisesti ja  toteaa  värien
olevan oikein hienoja. Myös logon  3D-perspektiivi  miellyttää  molempia,  mutta
mieleen hiipii epäilys, ettei se näyttäisi paidalle printattuna kovin mukavalta.

{AKello 21:00

Ei. Se 3D-perspektiivi ei kuulemma kelpaa. Ei niin mitenkään. Siren heittää  mi-
nulle Saku-logosta pari nopeaa vedosta, joita minun  tulisi  apinoida.  Takaisin
suunnittelupöydän ääreen. Menoa jarruttaa flunssainen olo.
{311.9.1997
{3---------

{AKello 7:30

Herään tolkuttomaan jysäriin. Kuumemittari näyttää noin 39 astetta kuumetta. Pi-
tikin sairastua juuri nyt. Ei auta, takaisin punkan pohjalle, olo on  suorastaan
sietämätön.

{AKello 18:30

Raotan silmiäni ja vilkaisen stereoiden kelloa. 18:30? En kai  nyt  koko  päivää
ole voinut nukkua. Olo on edelleen aivan kammottava. Lyllerrän keittiöön keitte-
lemään kuumaa juotavaa ja mittaan kuumeeni. 38  ja  puoli.  Way  to  go.  Koetan
aloittaa Saku-logon uuden version tekemisen, mutta eihän siitä mitään tule.  Po-
lygonit ne vain silmissä leikkiä lyö ja joku kaivostyöläinen poraa  pääkopukassa
uutta tunnelia aiheuttaen riipivää päänvihlomista. Takaisin punkkaan. Yksi teho-
kas työpäivä kului sairastaessa. Paha takaisku.


{312.9.1997
{3---------

{AKello 9:00

Äiti tulee kolkuttelemaan olkapäälle ja toteaa, että maallelähtö on edessä  noin
kuuden tunnin kuluttua. Kuumemittari sentään näyttää inhimillisiä lukemia,  vain
37.4 astetta, mutta ajatus hukkaan heitetystä viikonlopusta ei ota eteen. Päätän
nukkua vielä pari tuntia.

{AKello 11:15

Nousen aamupalaa puremaan ja totean kuumeen painuneen lähes kokonaan pois. "Hie-
noa, tässähän on vielä neljä tuntia työaikaa", ajattelen samalla kun selaan  He-
saria läpi.

{AKello 11:40

Sirenistä on muodostunut Jaba's Hot Phonelinen suoranainen vakioasiakas. Jälleen
kerran hän soittaa Sakun merkeissä. Logoa kuulemma tekisi mieli. Epäröin,  sillä
olo ei vieläkään ole ihan paras mahdollinen ja lähtö landelle hengittää jo  nis-
kaan, mutta lopulta Siren saa minut ylipuhuttua. Pyyhin Lightwaven päältä pahim-
mat pölyt.

Hetken päästä LW odottaa innosta hehkuen jonkun komentavan sitä.  "Tulkoon  val-
keus", toteaa Jaba ja asentaa Saku 97 -sceneen uuden lampun. Ai niin, se kamera-
kulma oli liian kolmedee. Pitääpä sommitella uudestaan. 97-teksti olisi  Sirenin
mielestä teknokas läpinäkyvänä. Selvä, laitetaan sitten  läpinäkyvyyttä.  "Hups.
Laitoinkohan liikaa transparencyä?" kummastelen katsellessaani ruutua, jossa lu-
kee vain ja ainoastaan Saku. Seuraavalla yrityksellä 97 kyllä näkyy, mutta  huo-
maan vasta kuvan Sirenille heitettyäni, että kameran tähtäys on  ihan  killissä.
Käännän kameraa ja lasken kuvan uudestaan. Nyt 97 on liian iso eikä Saku-tekstiä
näy taustalta. Huoh. Pienennän  tekstiä  ja  väännän  aavistuksen  verran  lisää
läpinäkyvyyttä. Tekstistä tuli sopivan kokoinen, mutta tällä kertaa  97  näyttää
lähinnä jauhosäkissä pomppineelta.  Aivan  liian  kalpea.  Ratkaisu  löytyi  ku-
vankäsittelyohjelmista. Väritasapainoa säätämällä logon väreistä  saatiin  tasa-
painoiset. Tyytyväisenä edes yhden logon valmistumisesta pakkaan  kapsäkkini  ja
menen viikonlopuksi maalle.


{314.9.1997
{3---------

{AKello 19:30

Palaan maalta. Ajattelin mennä  naapurikoululle  skannaamaan  Petron  lähettämän
faksin, mutta kaikki ei aina suju kuten pitäisi. Myös se kavereistani, jolla  on
avaimet koululle, on näemmä päättänyt lähteä landelle  viikonlopuksi.  MBnetissä
käydessäni huokaisen syvään ja  totean,  etten  enää  tänään  ehdi  tehdä  Sakun
hyväksi mitään, sillä vastausta odottaa 47 uutta viestiä.


{315.9.1997
{3---------

{AKello 11:00

Jaha? Naapurikoulun atk-luokka varattuna juuri nyt kun pitäisi  skannata?  Sada-
tellen jolkottelen takaisin kotiin. En aloita mitään  suurempaa  urakkaa,  koska
kolmeksi pitäisi ehtiä Lippulaivaan.

{AKello 19:30

Palaan Lippulaivasta. Älkää kysykö mitä siellä tein.  Aloitan  rendausartikkelin
kirjoittamisen. Tällä kertaa edessä on  hieman  aiempia  helpompi  urakka;  Saku
97 -logo komeilee valmiina, joten riittää kun selostan kuinka se tehtiin ja nap-
pailen muutaman kuvaruutukuvan.



{316.9.1997
{3---------

{AKello 13:00

Koulun skanneri kutsuu minua kaukaisuudesta. Tottelen lähtökäskyä ja menen  atk-
luokkaan. Sommittelen faksin skanneriin  ja  samantien  kiroan  Windowsin  sinne
mistä se on tullutkin. Hävytön kehtaa väittää, ettei koneessa ole skanneria, kun
laitoin siihen virran vasta Windowsin ollessa jo latautunut. Uusi bootti ja noin
kahden minuutin odotuksen jälkeen pääsen viimeinkin faksia skannaamaan.  Kopioin
kuvat levykkeelle ja tuhoan ne koulun koneen kiintolevyltä. Homma hoidettu, hil-
kuttelen tyytyväisenä kohti kotia.

{AKello 14:00

Myhäilen kotona typerä virne naamallani. Kyllä, nyt faksi on sekä  työpöydälläni
että virtuaalityöpöydälläni. Nam. "Annetaan Sireninkin nauttia  samasta  herkus-
ta", mietin lähettäessäni kuvia hänen sähköpostilaatikkoonsa.

{AKello 21:00

Ai niin. Olin aikonut laittaa kotisivuilleni tapahtumaa koskevan mainoksen. Ima-
geFX nenän eteen ja kulutan aivojani hetken verran.  Muutaman  sipaisun  jälkeen
Saku-mainos on valmis. Hiphurrah.

{AKello 21:30

Mainoskuva saa uuden kodin itsellensä Internetistä. Päivän hommat  alkavat  olla
pulkassa.

{AKello 22:00

En sitten olekaan niin fiksu. Olin tallentanut  2-värisen  faksin  24-bittisessä
muodossa JPG-muotoon luullen säästäväni tilaa. Siren tallentaa kuvat  2-väriseen
IFF-formaattiin. Seurauksena kuvat vievät 5 kertaa vähemmän tilaa kuin  aiemmin.
Olisihan minunkin pitänyt tajuta sama asia. No, hyvä että edes Siren  oli  minua
metrin verran viisaampi. Yhteistyö on valtaa.


{317.9.1997
{3---------

{AKello 09:45

"Kymmenen päivää H-hetkeen", ajattelen kalenteria vilkaistessani. Käyn viskomas-
sa MBnetiin viestipaketin. Postilaatikossa odottaa Sirenin jättämä tilannetiedo-
tus. Hienoa, homma tuntuu edistyvän. Ainoastaan puutelistan sisältämä rivi "Leh-
delle tarvitaan sisältö" aiheuttaa akuutteja kylmiä väreitä. "Kyllä tästä  vielä
selvitään", totean ja otan ryypyn elintärkeää kolajuomaa. Siren  kaipailee  myös
Rennen EatReqia. Täytyypä nykiä herraa hihasta ja muistuttaa ohjelmasta.  Yleis-
tilanne alkaa tuntua huolestuttavalta: ulkona ilma synkistyy ja kolavarasto  hu-
peni.

{AKello 15:30

Ulkona vallinnut koiranilma hellittää. Kaupassa käydessäni silmiin osuu Iltaleh-
den lööppi. Suupielet kääntyvät hymyyn, kun lööpissä mainitaan Kirsi Pihan  men-
neen naimisiin: "Saku kosi ensin".


{AKello 17:30

Yllättäen huomaan rendausartikkelin olevan kovin alkutekijöissään. Tuhraan  muu-
taman hetken kuvaruutukuvia ottaessani ja tekstiä hioessani.  Kuuden  paikkeilla
juttu valmistuu. Upeaa, myös Renne aikoo saada ohjelmansa viikonloppuun mennessä
valmiiksi. Ryystän ansaittua kahvikupposta samalla kun lähetän uunituoretta  pa-
kettia Sirenin sähköpostiin.

{AKello 18:30

Siren hinkuaa itselleen Saku 97 -logon  isompaa  versiota.  Ryntään  tuulispäänä
Lightwaven kimppuun. Onnekseni olin ollut fiksu  ja  tallentanut  scenen  pientä
versiota tehdessäni. Ei tarvinnut muuta kuin vaihtaa kuvan kokoa ja laittaa kuva
rendautumaan. "Muista tallentaa kuva TIFF-formaattiin", ohjaa Siren.

{AKello 18:42

Kuva on valmis ja tyytyväisyyttä pullistellen lähetän kuvan Sirenille. Hän  vas-
taanottaa kuvan kiittäen.

{AKello 18:45

Sadattelua Sirenin suunnalta. "Enkö mä ihan selvästi pyytänyt TIFF-kuvaa?"  Tar-
kistus. Oho. Tarvitsen selvästi muistinsuojausta yläpäähäni. Joku muu  data  oli
jo sotkenut päästäni TIFF-muistutuksen ja lähetin kuvan IFFinä.

{AKello 18:46

Uusi yritys. Kuva lähtee Sirenille komeaan TIFF-lahjapaperiin käärittynä.  Josko
nyt onnistaisi?
{AKello 18:55

"Voi kun se on kaunis",  huokailee  Siren  niin  ihastuneen  tuntuisena.  Hetkeä
myöhemmin saan kylmää vettä niskaani. "95 kilotavua. Unacceptable!" Siren  käni-
see. Meillä on jo ennestään tilaongelmia Sakun kanssa ja  lähes  sata  kilotavua
järsivä kuva ei käy laatuun. Sammakko uhkaa lihoa ylimittoihin.

{AKello 19:10

Armottoman pähkäilyn jälkeen tyydymme siihen, että Saku-logo vie 62 kiloa tilaa.
Pienemmäksi  sitä  ei  saa  ilman  laadun  suhteetonta  ruttaamista.  "Kyllä  me
pärjätään, ainahan tila on ollut ongelma", muistuttaa Siren.

{AKello 20:00

Tekee mieli tehdä jotain. Vilkaisen todo-listaani. Ah, Motorola  Insidestä  piti
kirjoittaa. Polkaisen tutun ja turvallisen tekstieditorini käyntiin ja alan  na-
putella. Jostain syystä aivot kuitenkin hirttävät kiinni eikä tekstiä oikein ir-
toa. Luovutan tältä erää.

{AKello 20:30

Siren saa päähänsä Saku-paletin hiomisen. Minä puolestani ryhdyn  mietiskelemään
Saku-samplen lähdettä. Jostainhan meidän on hieno Saku-ääni saatava.

{AKello 20:40

Editoitu Jaba-ääni joka sanoo jotain nopeutettuna? Niinkö se Siren  minulle  eh-
dotti? Kuulostaa aikamoisen namulta. Kokeillaan tehdä jahka ehditään.

{AKello 21:15

Saan päähäni tehdä Saku-hiirenosoittimen. Valitettavasti pelkkä kaunis ajatus ei
aina riitä. Workbenchin omalla Pointer-ohjelmalla suhteellisen pikaisesti  tehty
sammakonräpylä on teknisesti samaa luokkaa kuin junan alle  jäänyt  leikkikoulun
piirustuskilpailun lohdutuspalkinnon saanut työ. Heitän kirveeni kiveen. Siirryn
kehittävämpien harrastusten pariin. Onneksi edes Siren on edennyt omalla  saral-
laan ja kehuu Saku-palettia kuola suupielistään roiskuen.

{AKello 22:30

Kummallista. Kuin taivaalta päähäni tipahtaa  Motorola  Inside  -inspiraatio  ja
teksti syntyy melkein kuin itsestään. Noin 20 minuutin naputtelun jälkeen party-
raportin raakaversio  on  valmis.  Todo-listasta  raksitaan  jälleen  yksi  asia
vähemmäksi. Palaan kyllä myöhemmin tekstin pariin ja korjailen sieltä typerimmät
virheet.


{318.9.1997
{3---------

{AKello 0:30

Käynnistän vaihteen vuoksi Lightwaven. Siren vonkasi Saku-logosta  1280x1024-ko-
koista versiota T-paitaa varten. Hyvä on, laitetaan sitten  yöksi  rendautumaan.
Jassoo. "Not enough memory for frame buffers". "Pää kiinni, kone.  Älä  valita",
totean ja tarjoan koneelle 50 megan virtuaalimuistia. Noin. Nyt laskeminen käyn-
nistyy mutta kovalevy rutisee kuin karkkia kaupasta saamaton pikkulapsi.


{AKello 7:30

Availen silmiäni. Mitä?! Rutiseeko levy edelleen? Kyllä. Kauhulla laitan monito-
riin virran ja tarkistan tilanteen. Kuvasta yksi kolmasosa laskettu. Fragmentoi-
tunut kiintolevy plus virtuaalimuisti  tuntuu  olevan  Lightwavelle  melko  hyy-
dyttävä yhdistelmä. Jääkööt rendaamaan, painun takaisin horsmaamaan.

{AKello 12:30

Tulen ulkoa ja ilokseni huomaan, ettei levy enää  rutise.  Ilo  kaikkoaa  varsin
vikkelästi kun vilkaisen tarkemmin. "Hei, missä Lightwave on?" Tarkistan, kauan-
ko systeemi on ollut pystyssä. Jaa. Kone on näemmä bootannut itsensä 10:06  vir-
tuaalimuistin kaatuessa. "Saisikohan kuvan laskettua ilman virtuaalimuistia  jos
jätän Workbenchin lataamatta?", kysyn itseltäni. En  vielä  kokeile  vaan  menen
syömään.

{AKello 12:45

Ajatus virtuaalimuistittomasta rendauksesta kiusaa edelleen.  Päästäkseni  taka-
raivoa kolkuttelevasta  ajatuksesta  kokeilen  pikaisesti,  suostuuko  Lightwave
aloittamaan kuvan laskemisen. Yippiaiee, hyvin näkyy lähtevän. Kuva tosin  pitää
laskea 12 segmentissä, mutta mitäs pienistä. Ainakaan kiintolevy ei rutise. Kes-
keytän rendauksen ja jätän sen edelleenkin seuraavaa yötä varten.

{AKello 18:00

Iloisia uutisia. Renne sanoo,  että  levylle  saattaa  tulla  toinenkin  ohjelma
häneltä. Kerron tästä mahdollisesta yllätysohjelmasta myös Sirenille.


{AKello 21:00

Käyn MBnetissä. Silmäni rävähtävät tuoreita viestejä selatessa vähintään salaat-
tilautasen kokoisiksi. E-mail-alueella odottaa  500  personal-viestiä.  Tarkempi
tutkinta osoittaa, että kyseessä on tuikitavallinen mailbomb, jossa minut  lähe-
tetään syvimpään helvettiin. Next!


{319.9.1997
{3---------

{AKello 00:00

Sirenillä välähtää. Tehdään Saku-tekstuuri, jota voi käyttää vaikka  taustakuva-
na. Käynnistän ImageFX:n nopeammin kuin silmä ehtii nähdä ja käyn töihin.

{AKello 00:15

Tekstuuri on valmiin oloinen ja hujautan sen Sirenille. Hän toteaa sen ihan hie-
non näköiseksi, mutta korahtaa hetkeä myöhemmin ettei se oikein toimi  Hires-re-
soluutioissa. Niinpä tietenkin, olisihan se pitänyt arvata. Miettimismyssy  kor-
ville ja aivosoluja kuluttamaan. Ei. Lukuisten kämmellysten jälkeen tulemme sii-
hen tulokseen ettei yksi versio tekstuurista riitä.

{AKello 00:45

Saku-levykeikoni odottaa tekijäänsä. Alkuperäinen ideamme, Saku 97 -logon  runt-
taaminen ikoniksi ei saa kovin suuria pisteitä silmissäni. Ajatus puolen  ruudun
kokoisesta ikonin rohjosta on lähinnä groteski ja rusinan kokoisena  hieno  logo
on epäselvä tuhru, josta ei parhaalla tahdollakaan saa  selvää.  Heitän  räpylät
tiskiin ja päätän piirtää paremmalla ajalla kunnon ikonin.

{AKello 01:00

Tarvitsemme Sirenin kanssa tämän urakan jälkeen kallonkutistajaa,  siinä  määrin
klaustrofobeja meistä luultavasti tulee. Levyltä puuttuu vielä  kaikki  tekstit,
tekstuurit, äänet ja valokuvat. Tästä huolimatta tilaa on kulunut lähes 700  ki-
lotavua. Siren alkaa ehostaa  Sakun  engineä  suvaitsevammaksi,  jotta  voisimme
jättää turhia kirjastoja ynnä muita levyltä pois. Tästä tulee optimoinnin riemu-
voitto.

{AKello 01:30

Silmät alkavat  lupsahdella  ja  suunnittelen  kömpiväni  pölypunkkien  seuraksi
sänkyyn. "Muista rendata 1280x1024-versio Saku-logosta!" varoittaa jossain aivo-
jeni sopukoissa rattoisaa elämää viettävä takapiru. Myönnyn sen tahtoon ja ruos-
kin Lightwaven käyntiin ennen yöunia.

{AKello 09:00

Tarkistan, miten Saku-logo jaksaa. Huonosti. Lightwave ilkkuu suorastaan ivalli-
seen sävyyn ettei image bufferia varten ole tarpeeksi  muistia.  Olisihan  minun
pitänyt muistaa, että kuvaa tallentaessaan Lightwave tahtoo rendatun kuvan  ker-
ralla  muistiin,  eikä  1280x1024  mahdu.  18  megaa  ei  aina  näköjään   riitä
Lightwavelle. Huokaisen ja päätän rendata kuvan seuraavana yönä virtuaalimuistin
kanssa, kävi miten kävi. Käynti MBnetissä paljastaa Sirenin hioneen Sakun  engi-
neä vielä entisestään. Hyvä.



{AKello 16:00

Mieleen juolahtaa Saku 97 -levykeikonin tekeminen. Napsautan Iconianin ikonia ja
kokeilen, osaanko  piirtää  sammakkoa.  Puolen  tunnin  armottoman  säheltämisen
jälkeen huomaan olevani huonompi piirtäjä kuin muistinkaan. Kuva näyttää lähinnä
rekan alle jääneeltä sammakolta. Pitänee forwardoida  piirtämisurakka  jollekin,
joka kyseisen alan hallitsee.

{AKello 20:00
Todo-lista muistuttaa CD-ROM-artikkelin olevan vielä tekemättä.  Hyvä  on,  hyvä
on. Kirjoitetaan sitten. Tekstieditori päälle ja naputtelemaan. Muutaman  hetken
päästä jutun raakaversio on valmis.


{320.9.1997
{3---------

{AKello 10:00

Katselen kaikessa rauhassa unia sängyn pohjalla. Yhtäkkiä puhelin soi  ja  kave-
rilla on melko omaperäinen hädän aihe: hän oli ollut MUDaamassa,  kunnes  yhteys
oli katkennut ja hänellä oli pelissä 200000 oravannahkan arvoiset  tavarat  vaa-
rassa, ellei hän pääsisi jatkamaan MUDia minun kauttani ja  tallentamaan  tilan-
netta.  "Tuu  sitten",  mumisen  uneliaasti  ja  hörppään  pari  kahvikupillista
kylmäkäynnistyäkseni kunnolla.

{AKello 11:00

Kaveri on kierinyt pohjamudissa ja saanut savetettua itsensä. Ikään kuin kostok-
si  aamuisesta  herättämisestäni  käynnistän  Iconianin  ja   komennan   kaveria
piirtämään sammakon levykeikonia varten sillä välin kun käyn syömässä.

{AKello 11:20

Sammakko on valmis ja heitän sen Sirenin elektronipostilootaan.

{AKello 13:00

"Ei tää ikoni kyllä ihan tällaisenaan ainakaan kelpaa", kuuluu Sirenin  komment-
ti. Olen samaa mieltä. Sammakon paletti toimii ehkä truecolor-näyttötiloissa ku-
ten kuuluukin, muuten ei. Lisäksi ikoni on muutenkin vähän outo. "Olkoot", ajat-
telen ja painun viettämään ansaittua vapaapäivää Sakun parista.


{321.9.1997
{3---------

{AKello 12:00

Siren kyselee MBnetissä Rennen ohjelmien perään. Totean hommaavani ne niin  pian
kuin mahdollista.

{AKello 15:30

Rennen kyttääminen jää muutamaksi tunniksi. David Copperfieldin  näytös  odottaa
katsojaansa.

{AKello 20:00

Tulen takaisin Davidin näytöksestä. Säästyin, hän ei taikonut minusta sammakkoa.
MBnetissä minua odottaa ikävä viesti Renneltä: hän on löytänyt  hienosta  EatRe-
qistaan muistinvarausbugin, jota ei löydä.


{322.9.1997
{3---------

{AKello 8:30

Saku 97 se vaan lähestyy. Onneksi suurin osa töistä on jo tehty ja todo-listasta
löytyy levykkeen osalta enää pari juttua. Enää pitää hoitaa käytännön  juoksevat
asiat Sirenin kanssa. Upeaa.

{AKello 14:00

Kas, Siren on saanut käsiinsä TFX:n. Hienoa, saadaan lisää esiteltävää  Saku-ta-
pahtumaan.

{AKello 20:00

Saku-ääni ja tekstuurit pitäisi tehdä valmiiksi.  Ongelmana  on  mielikuvituksen
hetkellinen tyrehtyminen. En saa mitään aikaiseksi, ongelmana ns. tyhjän  ruudun
syndrooma. Muutaman koesamplauksen jälkeen heitän toivoni ja  odotan  todellista
luovan hulluuden hetkeä.





(Jatkuu seuraavalla sivulla.)
{323.9.1997
{3---------

{AKello 14:00

Renne on löytänyt bugin! Nyt on enää ajan kysymys, koska ohjelmat saadaan.


{324.9.1997
{3---------

{AKello 16:00

Sirenillä välähtää. "Amiga-uutiset! AMIGA-UUTISET! Ne  puuttuu  vielä!  Tahdotko
tehdä nopeasti lyhyen koosteen?" Mitäpä muutakaan minä tekisin.

{AKello 18:00

Kas. Renne ilmoittaa ohjelmiensa olevan ohjeita vaille valmiina. Upeaa.  Hienoa.
Nyt odotellaan että hän jopa antaa ohjelmat paketissa.

{AKello 20:00

Ulkona ei aurinko pahemmin paista eikä pääse harrastamaan oikeaa surfausta,  jo-
ten minun on pakko tyytyä nettisurfaukseen. Käyn etsimässä Amiga-uutisia,  kuten
työnanto kuului. The Amiga Web Directorysta sekä parista muusta paikasta uutisia
löytyykin. MBnetin puolella Siren hinkuaa Rennen ohjelmien perään.  Totean  hom-
maavani ohjelmat viimeistään seuraavana päivänä.


{AKello 22:00

Tämähän alkaa tuntua lupaavalta. Siren  on  saanut  levyketarrat  printattua  ja
ylistää ne suorastaan taivaaseen. Saan käsiini myös Saku  97  -lehden  beta-ver-
sion, joka sekin tuntuu suorastaan hienolta. 


{325.9.1997
{3---------

{AKello 12:00

Edellisenä iltana tekemämme suunnitelma tuntui kaikin puolin helpolta ja  yksin-
kertaiselta. Siren aikoi tulla luonani käymään, jotta  saamme  TFX:n  ja  p.OS:n
asennettua tulevaa tapahtumaa varten myös minun koneelleni. Tämän  jälkeen  tar-
koituksenamme oli käydä ostamassa 10 valkoista T-paitaa Sakua varten. Todellise-
na ruoskana tunnettu Siren toi mukanaan yllättäen myös  saamansa  tekstinpätkän,
joka minun tulisi referoida lehteen. Kuulostaa helpolta? Kyllä, niin mekin  luu-
limme. Mutta ilmeisesti Herra Murphylla oli vapaapäivä, jonka hän kulutti  meitä
piinatessaan.

Aloitamme kokeilemalla TFX:ää. Hienoa, se toimii myös 68060-prosessorin  kanssa.
68030-versio on vielä liukkaampi kuin 68000-versio. Asentakaamme se kiintolevyl-
le. Asennus sujuukin muutamalla  hiiren  liikkeellä  (joskin  Sirenin  ja  minun
välilläni on lieviä erimielisyyksiä käytettävästä kopiointimetodista. Siren tah-
too itsepintaisesti että käytän Workbenchin omaa copya. Alistun hampaita nirsku-
tellen) ja käymme p.OS:n kimppuun.



{AKello 13:00

Alussa kaikki on helppoa. Romppu sisään ja installeri käyntiin.  Yllätykseksemme
asennusohjelma osoittautuukin harvinaisen ilkeämieliseksi pirulaiseksi. "Systee-
missäsi on asennettuna muutamia patcheja joista p.OS ei pidä. Tahdotko  että  ne
poistetaan?" - luulin että asennusohjelma tekee ne skippaavan scriptin tai  sam-
muttaa ne ajon aikana, mutta luulo ei ole tiedon väärti. Mokomakin ryökäle  kir-
joitti suoraan alkuperäisen User-Startupin päälle ja siirsi WBStartupin  tiedos-
toja omin nokkinensa. Ei siinä vielä kaikki. Ensimmäisellä asennuskerralla  ins-
talleri lentää selälleen juuri sillä hetkellä kun se olisi halunnut nuuskia  ko-
neeni sisuskaluja. Kone boottiin ja uusi asennus.

Toisella kerralla saammekin asennuksen loppuun asti. Mieleen hiipii tehdä  boot-
menuun oma scripti joka käynnistää p.OS:n helposti ja nopeasti. Teoriassa onnis-
tummekin. p.OS nimittäin käynnistyy hyvin, mutta näyttötila on totaalisen väärä.
Overscan-asetukset  eivät  suostuneen  mönkimään  kivenkolostaan,  eivät  sitten
millään.

{AKello 13:30

Gurut hakkaavat päitään yhteen niin kauan että ratkaisu löydetään.  Jipii,  p.OS
on täysin toimintakunnossa. Tai ainakin oli. Siren nimittäin keksii  että  siir-
retään se  tyhjälle  partitiolle,  jolloin  kukaan  ei  pääse  p.OS:in  puolella
räpläämään Amiga-tiedostoja ja yleisilmekin on siistimmän  oloinen.  Selvä  pyy.
Olen minä ennenkin siirtänyt satoja megoja tiedostoja partitiolta toiselle.  Ko-
piointi käyntiin vaan. Kone porskuttaa iloisesti, kunnes  saa  yhtäkkiä  akuutin
epilepsiakohtauksen ja vilkuttelee meille gurua jostain täysin käsittämättömästä
syystä. Bootin jälkeen tuleva p.OS-partitio vinkuu sisältävänsä cheksum errorin,
josta ei pääse ohi mitenkään ellen pengo jostain tavallista boottilevykettä.

{AKello 13:45

Siren kehuu DiskSalvia suupielet kuolassa. Kuulemma loistava  tohtoroimaan  hul-
luksi tulleita kiintolevyjä. Kokeillaan sitten, vaikka olenkin  aina  ollut  AB-
Toolsin kannalla (unohdit mainita että ABTools kaatui yrittäessään  korjata  on-
gelmaa :-), toim. huom.). DiskSalv ei nyt Sirenin kehuista huolimatta tunnu  ko-
vin gurulta näiden isompien (yli 4 gigan) levyjen kanssa;  ohjelma  näet  syytää
ruutuun myös muiden partitioiden tiedostoja.  Lopetan  skannauksen  ja  päätämme
että formatoidaan koko partitio.

{AKello 13:50

Partitio formatoitu. Mutta mitä ihmettä? Levyni pääpartitio sisältää kasan  vir-
heitä! Jo nyt on markkinat. ABTools käyntiin kuin olisi jo!

{AKello 13:52

ABTools alkaa parsimaan kasaan kilahtanutta partitiota. Ei muuta kuin  odottele-
maan. Odotusaikana soitan myös Rennelle ja kyselen ohjelmien perään. "Joo,  saat
ne illalla", kuuluu vastauksena. Hienoa. Odotteluaikana pidämme  Sirenin  kanssa
aivoriihen ja päätämme skipata niin Saku-tekstuurin kuin äänenkin, koska  kumpi-
kaan ei saa järkevää sellaista tehtyä.

{AKello 14:55

Ei kulunut kuin vaivainen tunti että saimme partition takaisin  toimintakuntoon.
Lääh. Nyt enää p.OS uudelle, vastaformatoidulle partitiollemme! Asentaminen  su-
juu jo kuin vanhalta konkarilta eikä siinä sen kummempaa.


{AKello 15:10

Lähdemme viimeinkin ostamaan  niitä  valkoisia  T-paitoja.  Lähtiessämme  laitan
Lightwaven rendaamaan jo melkein unohtunutta 1024x768 Saku-logoa.

{AKello 16:40

Joko valkoiset T-paidat ovat sukupuuttoon kuoleva laji tai minä  ja  Siren  emme
osaa ostaa vaatteita. Koko Tapiolasta ei löydy  yhtä  ainoata  täysin  normaalia
valkoista T-paitaa! Ihmeellistä menoa tässä nykymaailmassa, sanon minä. Ei  auta
muu kuin palata kotiin viimeistelemään tätä artikkelia ja  referoimaan  uutisia.
Siren menee myös kotiinsa skannaamaan  valokuvaani  ja  formatoimaan  levykkeitä
jotta saamme illalla Sakun kuntoon. Tämänkin artikkelin  täytyy  ehtiä  lehteen,
joten T-paitojen kohtalo jää arvailujen varaan. Ehkä  kerromme  vastauksen  ensi
numerossa. :-)

{AKello 23:00

Renne löysi Fix560-ohjelmastaan aivan viime hetkellä kuolettavan bugin. Joudumme
tyytymään Sakuun ilman Rennen toista ohjelmaa.  Aina  ei  voi  onnistua.  Saimme
sentään hyvän vinkin siitä mistä T-paitoja voisi löytää... 


Kaikista pienistä nutipäistä syntyi  kuin  syntyikin  sammakko,  vaikka  välillä
näytti pahalta. Toivottavasti nautitte urakkamme hedelmistä yhtä paljon kuin  me
nautimme tämän tekemisestä. Tekeminen oli oikeasti hauskaa, vaikka tämä artikke-
li vaikuttaakin ehkä hieman dramaattiselta. 
