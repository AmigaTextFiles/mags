5
1*

{3                     Viimeisimmät uutiset Amiga-maailmasta
{3                     -------------------------------------

                    Janne Pikkarainen, lisäykset Janne Siren


{3Phase 5 aloittaa PPC-turbojen massavalmistuksen
{3-----------------------------------------------

Kauan odotetut PowerPC-turbot ovat täällä! Phase 5 ilmoittaa aloittaneensa kort-
tien tuotannon ja suureksi yllätykseksi myös prosessorien kellotaajuutta on  ni-
pistetty entisestään ylöspäin. Nyt valittavina ovat 160 MHz  -,  200  MHz  -  ja
250 MHz -taajuuksilla toimivat mallit!  Tällä  hetkellä  tuotannossa  on   Amiga
3000/4000:n Cyberstorm PPC, johon saa kiinni 68040- tai 68060-prosessorin  PPC:n
toveriksi. Ennen joulua markkinoille tulee myös mm. Amiga 1200:n Blizzard  603e,
jonka yhteistyökumppaniksi sopii 68030/50MHz. Kummassakin  kortissa  on  vakiona
SCSI-II -ohjain sekä suora liitäntä Cybervision  PPC  -grafiikkakorttia  varten.
Erikoisväylän avulla Zorro-väylien hitaus saadaan kierrettyä ja näyttökortin no-
peus on täten aivan omaa luokkaansa verrattuna Z2- tai Z3-korttipaikkoihin  lii-
tettyihin laajennuksiin.


{3Oceanin TFX tulee!
{3------------------

Aikoinaan PC:llä tunnetuksi tullut TFX-lentosimulaattori on nyt  julkaistu  myös
Amigalle. Ocean teki Amiga-käännöksen aikoinaan melkein valmiiksi, mutta  Amigan
silloinen tilanne ei houkutellut Oceania julkaisemaan peliä. Nyt CU  Amiga  jul-
kaisee pelin lokakuun numeronsa kansirompulla. CU Amigan diskettiversioon TFX ei
valitettavasti mahdu, mutta pelin saa tilattua itselleen CU Amigan kautta.  Tek-
nisesti TFX on Amigan lentosimulaattoreiden kärkeä.


{3The World Foundry
{3-----------------

Amigan pelimarkkinat saavat jälleen ilmaa siipiensä alle uuden pelifirman myötä.
The World Foundry -niminen pelifirma aikoo tehdä  Amigaa  tosissaan  hyödyntäviä
pelejä: tuloillaan oleva debyyttipeli Explorer 2260 vaatii vähintään AGA:n, mut-
ta grafiikkakorttia suositellaan. Pelistä tulee ensin (!) PowerPC-versio ja vas-
ta myöhemmin julkaistaan ominaisuuksiltaan riisuttu  68k-versio.  Explorer  2260
tulee olemaan makoisan 3D-enginen sisältävä avaruuslentelypeli vähän  Wing  Com-
mandereiden tapaan. Peliä kannattaa odotella aikaisintaan vuodenvaihteessa.


{3Amiga International myy varaosia kaikille Amigoille
{3---------------------------------------------------

Jos olet ostanut juuri vähän viallisen, käytetyn Amigan tai vanha koneesi  temp-
puilee muuten vain, niin ei hätää. Amiga International  on  aloittanut  kaikkien
yleisimpien Amiga-mallien varaosien myymisen. Osia voi  tilata  itselleen  Amiga
Internationalin kotisivuilta (www.amiga.de).


{3Australian ja Uuden Seelannin rautatiet käyttävät Amigaa?
{3---------------------------------------------------------

Amiga saattaa olla Australian ja Uuden Seelannin rautateillä melko merkittävässä
käytössä. Sitä käytetään kertomaan junien lähtö- ja saapumisajankohdat.  Uutinen
on vahvistamaton, mutta ainakin Uuden Seelannin rautatiet ostivat A1200:sia  it-
selleen äskettäin tuntematonta käyttötarkoitusta varten... 


{3Gateway 2000 perustaa uuden Amiga-yrityksen
{3-------------------------------------------

Gateway on perustanut toisen tytäryhtiön Amiga  Internationalin  rinnalle.  Uusi
Amiga Inc. tulee huolehtimaan Amigan kehitystyöstä ja lisenssoinnista Amiga  In-
ternationalin keskittyessä kansainväliseen  markkinointiin  ja  kauppaan.  Amiga
Inc:n päämaja on Yhdysvalloissa.

Amiga Inc. aikoo suunnata tulevaisuudessa markkinansa myös tavallisille kulutta-
jille erilaisten Amigaan pohjautuvien järjestelmien myötä. Vireillä on ajatuksia
niin kannettavasta Amigasta kuin Amiga-pohjaisista "viisaista kodeista",  joissa
kotinsa valaistusta ja sähkölaitteita voisi hoitaa Amiga-pohjaisen  järjestelmän
kautta. On tärkeää saada tällaisen systeemin ohjelmistopuoli vakaaksi. Oman  ko-
din reboottaaminen ei kuulosta kovinkaan hauskalta ajatukselta. Tämän takia Ami-
gaOS on Amiga Inc:n tiedonannon mukaan pienenä ja stabiilina käyttöjärjestelmänä
hyvä valinta.

Myös Amigan ja TV:n yhdistäminen on suunnitelmissa. Televisio  yhdistetään  Ami-
gaan ja voit katsoa televisiota kuten ennenkin, mutta sillä erolla että itse te-
levisio on vain tietokoneessa pyörivä ohjelma. PC-maailmassa  tätä  on  kokeiltu
useiden eri videokorttien avulla.

AmigaOS on jatkokehittelyn alla.  Uusi  AmigaOS  3.5  käyttää  pohjanaan  vanhan
3.1-version ROM-piirejä. Julkaisuajankohta pitäisi olla seuraavan kuuden kuukau-
den sisällä. Ennen seuraavan vuoden viimeistä neljännestä käsillä  pitäisi  olla
myös AmigaOS 4.0. Seuraava AmigaOS pitää sisällään  sisäänrakennetun  grafiikka-
ja äänikorttituen. Java-tukea kaavaillaan, mutta sillä saralla on  vielä  paljon
tekemistä.

Vanhojen Amiga-mallien hintoja tullaan tiputtamaan ja  Amiga  Inc.  suunnittelee
Amigasta monta eri käyttöympäristöä hallitsevaa konetta, jossa voisi ajaa  usei-
den eri käyttöjärjestelmien sovelluksia. Tämä onnistuu esimerkiksi  Amiga-kortin
avulla, jonka voisi liittää mihin tahansa koneeseen. 
