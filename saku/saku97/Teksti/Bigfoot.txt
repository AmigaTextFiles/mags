5
1*

{3                             Quantum Bigfoot 6,5 Gt
{3                             ----------------------

                               Janne Pikkarainen


5,25 tuuman kiintolevyn yleistymisen myötä levytila on nykyään huomattavan  hal-
paa. 6,5 gigan levy irtoaa reilulla kahdellatuhannella markalla, ja niinpä  sel-
lainen ilmestyi koneeseeni.


{3Asentaminen
{3-----------

Levyn fyysisen asennuksen jälkeen tiedossa  oli  vaativaa  bittien  nypläämistä.
Amigan vanha FastFileSystem tukee maksimissaan neljän gigan  levyjä,  scsi.devi-
cestä nyt puhumattakaan. Tätä en muistanut ajoissa, ja muutaman eri osiointi- ja
alustuskerran yhteydessä tuli manattua suunnilleen kaikki  eteen  tulevat  asiat
herra sarvipään kotimajaan. Tilanne alkoi kuitenkin pikkuhiljaa hahmottua.  Joka
ikinen kerta neljän gigan alustamisen jälkeen checksum error -räpätykset  alkoi-
vat.

Muistelin Amiga Internationalin julkaisseen FFS-päivityksen. Tieni  kävi  Amigan
FTP-palvelimelle (ftp.amiga.de), josta löytyi FFS-päivityksen lisäksi myös  kor-
vaamaton SCSI_IDE.devicen patchi. Ei muuta kuin asentamaan ja rohkeasti  alusta-
mista kokeilemaan.

Hiphurrah. Muutaman hetken jälkeen levy oli kuin olikin  täysin  alustettu.  Nyt
konetta kehtaa näyttää kenelle tahansa PC-käyttäjällekin - onhan  minulla  kolme
kahden gigan osiota ja yksi pienempi osio, ja klusterikoko on silti vain 512 ta-
vua. Info-komento näyttää seuraavaa: 

Unit      Size    Used    Free Full Errs   State    Type    Name
DH6:    329.5M   12.1M  317.4M   4%    0 read/write FFS     JPnet4
DH5:      1.9G   75.9M    1.8G   4%    0 read/write FFS     JPnet3
DH4:      1.9G    1.1G  849.3M  56%    0 read/write FFS     JPnet2
DH3:      1.9G    1.8G  115.0M  94%    0 read/write INT-FFS JPnet
   

{3Käytäntö
{3--------

Bigfootin nykyisiä malleja ei vaivaa vanhojen paljon parjattu bugi  ja  ne  ovat
käytössä varsin luotettavia. Oma levyni on ollut käytössä 24 tuntia vuorokaudes-
sa kesäkuusta lähtien, eikä minkäänlaisia ongelmia  alkusählinkien  jälkeen  ole
esiintynyt. Myös käyntiääni on vanhaan Seagateeni verrattuna mukavan  hiljainen,
levy ei lämpene liikaa ja on taatusti tarpeeksi nopea.

5,25 tuuman levyjen hakuaika ei ole markkinoiden nopeimmasta päästä, mutta  noin
13 millisekuntia on täysin riittävä. Sen sijaan ne pärjäävät pitkien tiedostojen
(kuten animaatioiden) käsittelyssä mainiosti. Jokainen ohjelma  kertoo  jatkuvan
lukunopeuden olevan 2-2,5 megaa sekunnissa. Pullonkaulaksi testikoneessa muodos-
tui A1200:n aneemisen hidas IDE-väylä.

Kannattaa ehdottomasti etsiä käsiinsä RDBFlags-ohjelma (tai vastaava, jolla  voi
muuttaa levyn RDB:tä) ja laittaa siirtotavaksi "synchronous".  Tällöin  levyope-
raatiot vievät CPU-tehoa "asynchronous"-moodia enemmän, mutta nopeus nousee  1,2
megasta sekunnissa hieman yli kahteen megaan! CPU-tehon kulutuksen kasvu ei  ko-
vin huima ole, asynchronous-moodissa Executiven CPU-mittari näyttää isojen  tie-
dostojen kopioinnin aikana  noin  kolmeatoista  prosenttia,  synchronous-tilassa
vastaava lukema on 21 %. Voi olla, että joissakin  levyissä/ohjaimissa  synchro-
nous on jo valmiiksi päällä. Asia kannattaa tarkistaa, jotta levystä  saataisiin
kaikki mahdollinen irti. Myös muiden IDE-levyjen kuin Bigfootin omistajien  kan-
nattaa kokeilla samaa temppua, jos koneessa on nopea  prosessori.  Levyn  nopeus
voi nousta yllättävän paljon.
