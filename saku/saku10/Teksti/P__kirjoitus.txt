5
1*

{3                                  Pääkirjoitus
{3                                  ------------

                      SAKU 1/95 #10 - 1. tammikuuta, 1995


Tervehdys eurokansalaiset!

Internet on laskeutunut loppukäyttäjien tietoisuuteen menneen vuoden aikana. Ne-
tin informaatiovyöry on litistää aloittelijan hänen kamppaillessaan vasta perus-
kysymysten parissa. Aihetta on käsitelty kaikissa medioissa,  niin  lehdissä  ja
kirjoissa kuin radiossa ja televisiossakin. Kukaan  ei  voi  koskaan  kuitenkaan
tietää Netistä kaikkea, ja aina on joku jäänyt tietovirran  ulkopuolelle.  Tästä
syystä ja lukijoiden toiveesta olemme käsitelleet tässä numerossa aihetta varsin
laajasti. Olemme katsastaneet tärkeimmät Netin palvelut ja testanneet Amigan In-
ternet-ohjelmia. Odotamme innolla palautettanne!

Muiltakin osiltaan SAKU kymppi on varsin pulska. Turha minun on omaa työpanosta-
ni vähätellä, ei tällaista numeroa kasata ja materiaalivirtaa organisoida  aivan
käden käänteessä, mutta erityisesti tahtoisin kiittää siitä  aktiivista  lukija-
kuntaa. Kymppiin olemme saaneet ennätyspaljon artikkeleita, ja löytyypä lehdestä
Sakun historian kookkain artikkelikin: C-ohjelmointikurssin toinen osa  on  dis-
ketti-Sakun mittakaavassa 63 sivua pitkä. Toivon vain, että myös tulevaisuudessa
yhä useampi uskaltaa avata teksturinsa ja kirjoittaa muiden iloksi ja hyödyksi.

Commodoren tilanne on edelleen hämärän peitossa. Ehdimme jo viime numerossa kak-
si kuukautta sitten toivoa, että kaupat olisi jo  solmittu  tähän  päivään  men-
nessä, mutta eipä loppullista ratkaisua ole vieläkään tehty.  Kilpailussa  näky-
vimmin mukana olevat CEI ja entisen CBM UK:n johtajisto ovat julkisuudessa  vuo-
rotellen vakuutelleet olevansa varmoja voitostaan. Eikä syy asioiden viivästymi-
seen ostajaehdokkaiden olekaan, kauppaa hoitavien  lakimiesten  on  pakko  miel-
lyttää velkojia päätöksillään, ja siten he yrittävät  kiskoa  Commodoresta  niin
paljon rahaa kuin vain suinkin mahdollista pitkittäen samalla kauppaa. Toivotta-
vasti hekin tajuavat, että yhtiön arvo alkaa laskea, ellei kauppoja  saada  sol-
mittua ja tuotantoa käynnistettyä.

Disketti-Sakun lukuohjelma on saanut pientä ehostusta: bugeja on korjailtu, koo-
dia optimoitu ja pari uutta kosmeettista ominaisuutta  lisätty.  Seuraava  suuri
uudistus Sakun lukuohjelmien saralla tulee kuitenkin olemaan nykyisen  disketti-
Sakun sekä mahdollisesti myös AmigaGuide-version korvaaminen  kokonaan  HTML-hy-
pertekstiin perustuvalla SAKU-lehdellä. Näin Sakun  lukeminen  onnistuisi  millä
tahansa HTML-lukijalla, eikä lehdestä tarvitsisi työstää ja julkaista kolmea eri
versiota. Ongelmana on pikkukoneillakin toimivan HTML-lukijan puute.  Innokkaita
ohjelmoijia kaivataan jakamaan taitojaan ja vetämään projektia eteenpäin.  Kiin-
nostuneet ilmoitelkaa itsestänne  Fidonetin  SF.AMIGA.SAKU-alueella.  Lisätietoa
HTML:stä löytyy edellisestä Sakusta.

Kiitos Ville-Pertti Keinoselle AsetaENV- ja gconv-apuohjelmista Sakulle.

Onnellista uutta vuotta 1995! Olkoon  se  Amigalle  mennyttä  menestyksekkäämpi.
Seuraava SAKU ilmestyy nykyisen aikataulun  mukaisesti  maaliskuun  ensimmäisenä
päivänä.

Janne Siren 
