5
1*

{3                          Tekniikka avuksi esityksiin
{3                          ---------------------------

                                Heimo Laukkanen


Meistä jokainen on ollut mukana tilanteissa, joissa on luotu  erilaisia  esityk-
siä. Jo peruskoulusta lähtien on vähintään kerran vuodessa ollut erilaisia  juh-
lia, joissa on laulettu, esitetty näytelmiä ja muisteltu menneitä. Opiskeluaika-
na ja työelämässäkin on aina silloin tällöin erilaisia seminaareja, iloisia  ti-
laisuuksia ja pikkujouluja, joihin voisi pienellä työllä saada lisää potkua.

Me elämme maailmassa, joka ympäröi meidät elektroniikalla. Elektroniikka on itse
asiassa niin jokapäiväistä, että emme välttämättä näekään sen kaikkia  mahdolli-
suuksia. Erityisesti näytelmät ja esitykset rajoittuvat hyvin perinteisiin väli-
neisiin, vaikka modernia tekniikkaa olisikin mahdollisuus käyttää sylin täydeltä
hyväksi.

Jostain ihmeellisestä syystä monet ihmiset, jotka kuitenkin puuhailevat  silloin
tällöin esimerkiksi näytelmien parissa, vierastavat audiovisuaalista tekniikkaa.
Kun aletaan puhua  valaistuksen  suunnittelusta,  videotekniikasta  yhdistettynä
näytelmään, taustojen heijastamisesta ja äänien käsittelemisestä, tuntuu monista
siltä, että asiat siirtyvät astraalitasolle, vaikka käytännössä kyse on  asiois-
ta, jotka erikseen esitettynä olisivat itsestäänselvyyksiä. Esimerkiksi  valais-
tus on perusedellytys melkein mille tahansa tapahtumalle. Valitettavan usein ky-
se on kuitenkin vain räikeän kirkkaasta valkoisesta  valosta.  Pienellä  valojen
uudelleen suuntaamisella ja värien vaihtamisella voitaisiin monesti  saada  huo-
mattavasti parempaa tulosta aikaan. Sama koskee ääntä. Vaikka  kaikki  tietävät,
että näytelmät  koostuvat  niin  näkö-  kuin  kuuloaistimuksista,  niin  yleensä
jälkimmäinen tunnutaan unohtavan  tyystin.  Pienellä  vaivannäöllä  ja  oikeilla
äänien valinnoilla voitaisiin näytelmien ja esityksien taustalle luoda mitä  mo-
ninaisimpia äänimaisemia ja luoda  oikeanlaista  tunnelmaa  vahvistamaan  nähtyä
esitystä.

Ääntä voidaan laiminlyödä myös monilla muillakin tavoilla. Ehkä yleisin tapa on-
kin väärä tai puutteellinen miksaus ja kaiuttimien suuntaus. Mikserin äänenmuok-
kausmahdollisuuksia ei käytetä hyväksi, vaan toivotaan,  että  edelliset  säädöt
toimivat myös nyt. Näin ei asia kovin usein kuitenkaan ole. Jo  pelkkä  kaiutti-
mien uudelleensuuntaus saattaa muuttaa tilannetta niin, että  mikseristä  sietää
väännellä nappuloita uusiin asentoihin.

Valaistuksen ja äänen suhteen on kuitenkin helposti tehtävissä paljonkin. Mikäli
ei ole mahdollista saada ketään asiansa osaavaa ja tuntevaa henkilöä esimerkiksi
neuvomaan ja opettamaan perusteita, on hyvä ottaa lusikka kauniiseen käteensä ja
yksinkertaisesti oppia kokeilemalla. Kokeilemalla saa hyvän sormituntuman  lait-
teisiin ja konkreettisesti näkee tai kuulee eri mahdollisuudet.  Jokainen,  joka
uskaltaa luottaa omaan mielipiteeseensä äänenlaadun suhteen ja on edes auttavas-
ti tutustunut äänitekniikkaan, pystyy korvakuulolta suorittamaan soundcheckin ja
säätämään äänen voimakkuudet sekä värit tilanteeseen sopiviksi.

Miksaamistakin sietää harjoitella, sillä se ei  aina  välttämättä  olekaan  niin
helppoa kuin luulisi. Tosin siinäkin pätee se sama sääntö kuin monessa muussakin
asiassa, eli kokeilemalla oppii. Yhdistämällä  äänimikseriin  esimerkiksi  kaksi
CD-soitinta tai muita vastaavia äänilähteitä pääsee helposti harjoittelemaan  ja
opettelemaan äänen erilaisia käyttömahdollisuuksia.  Mikäli  käytössä  on  vielä
tietokone ja digitoija, on äänten käsittely vielä helpompaa. Kookkaalle  kovale-
vylle voidaan digitoida suunnaton määrä hyvätasoisia ääniefektejä tai vaikka ko-
konaisia kappaleitakin. Niitä on sitten helppo soittaa muutamaa nappia painamal-
la ja tarpeen vaatiessa vielä muuttaakin juuri  ennen  esitystä.  Tätä  ajatusta
hyödynnetäänkin  ainakin  yhdessä  helsinkiläisessä   koulussa,   jossa   Amigaa
käytetään suurimmaksi osaksi äänien tuottamiseen eri tarpeisiin.

Esityksissä ei  niinkään  usein  laiminlyöty,  vaan  erityisen  harvoin  hyväksi
käytetty ja lähes kokonaan unohdettu apuväline  on  puolestaan  video.  Siitäkin
huolimatta, että video on ollut keskuudessamme jo useita vuosikymmeniä,  ei  sen
mahdollisuuksia käytetä hyväksi, vaan luullaan, että sen valjastaminen kyseiseen
tilanteeseen vaatisi liikaa aikaa ja vaivaa. On toki totta,  että  video  vaatii
oman huomionsa, jotta siitä tulee toimiva apuväline,  mutta  silloin,  kun  sitä
käsitellään osaavin ottein, sen iskukyky on  aivan  omaa  luokkaansa.  Valmiiksi
käsitelty ja hyvin leikattu video pystyy hyödyntämään tehokeinoja,  joita  elävä
näyttämötaide ei tunnekaan.

Valinnanvaraa ei videon tuottamisessa ainakaan puutu, sillä  sen  tallentamiseen
ja esittämiseen on kymmeniä erilaisia  ja  eri  hintaisia  ratkaisuja  aina  ko-
tikäyttöön suunnatusta VHS-standardista televisiotasoiseen  Betacamiin.  Valinta
riippuu vain omista tarpeista ja käytettävissä olevista rahasummista.  Yleisesti
ottaen VHS tai Super-VHS on tarpeeksi riittävä, mutta mikäli  halutaan  parempaa
ja useampia kopioita kestävää kuvanlaatua, on parempi valita  joku  tasokkaampi,
mutta myös kalliimpi vaihtoehto.

Näytettäessä videota muutamaa kymmentä henkilöä suuremmalle  joukolle  muuttuvat
myös esityslaitteiden vaatimukset. Televisio vaihtuu yleisön, budjetin ja  tilan
sanelemana videotykkiin tai vaikka videoseinään. Neljä kertaa neljän metrin  ko-
koinen kuva on aina vaikuttavampi kuin 28-tuumainen - oli se sitten SuperTrinit-
ron-putkella varustetun Sonyn extrakalliin HiFi-television  kuva  tai  ei.  Eikä
kaikki ole aina rahastakaan kiinni. Tasokkaita videotykkejä saa nykyään jo  kym-
menellä tuhannella markalla omistukseensa tai  vastaavasti  muutamilla  sadoilla
markoilla vuokraksi.

Esittämislaitetta ja järjestelmää tärkeämpää on kuitenkin aina videon  koostami-
nen. Leikkaaminen, tietokonegrafiikan liittäminen ja esimerkiksi äänien käsitte-
ly ovat olennaisia osia kunnollisessa  videoproduktiossa.  Erilaiset  pienet  ja
suuremmatkin ihmeet ja taikatemput onnistuvatkin erilaisilla videopajoilla, joi-
ta on niin kaupallisia kuin ilmaisiakin. Jälkimmäiset ovat joko  valtion,  kult-
tuurijärjestöjen tai kaupunkien ylläpitämiä, joten niistä saa  tarkempaa  tietoa
paikallisista tietotoimistoista.  Kyseisillä  videopajoilla  voi  saada  samalla
vielä ohjausta ja lisätietoa videoiden tekemisestä, ehkäpä parhaassa tapauksessa
jopa ilmoittautua erilaisille kursseille, joilla pääsee  harjoittelemaan  video-
toimintaa lisää.

Mikäli lähistöllä ei ole videopajoja tai niihin ei pääse helposti, on leikkaami-
nen mahdollista myös parilla tavallisia kotivideoita. Ei  tarvita  hienoja  edi-
tointilaitteita eikä Super-VHS-nauhureita. Monissa tapauksissa  saattaa  kotita-
soinen leikkaus riittää aivan hyvin.

Tietokonegrafiikan lisääminen esityksiin on varsin helppoa. Macintosh ja  PC-ko-
neet tarvitsevat kuvan videolle siirtämistä varten  erillisen  videokortin,  kun
Amigan taas voi huoletta kytkeä suoraan videoihin. Jos käytössä  on  vielä  gen-
lock, voidaan Amigan kuva yhdistää videokuvaan ja luoda erilaisia efektejä.  Oh-
jelmistoksi ei välttämättä tarvita edes mitään erityisiä ohjelmia, vaan tavalli-
nen piirustusohjelmakin riittää mainiosti.

Täytyy kuitenkin aina muistaa, että kotilaitteilla saatava jälki ei ole  missään
nimessä verrannollinen kunnollisilla laitteilla tehtyyn videoon. Lähelle voidaan
kuitenkin pienellä vaivalla päästä, sillä nykyään  yhä  useammissa  kotikäyttöön
tarkoitetuissa videoissa on suuri määrä erilaisia liittimiä, joille ei  tavalli-
nen Jantunen välttämättä löydä yhtään käyttöä - ennen kuin joku  keksii  lainata
kyseisiä videoita oman esityksensä koostamiseen.

Tasokkaissa videoissa  olevat  SCART-liittimet  tai  äänen  ja  kuvan  erilliset
sisään- ja ulosmenot auttavat oikein hyödynnettyinä asiaa jo paljon. Kun  mukaan
liitetään vielä pieni ripaus väliin sulautettua tietokonegrafiikkaa ja stereoil-
la korjailtu ääni, voidaan olla jopa tyytyväisiä omiin tuotoksiin.

Eli katsokaa ympärillenne ja miettikää, miten voisitte parantaa  seuraavaa  esi-
tystänne. Aina ei tarvita hienoja ja kalliita laitteita. Pelkillä  piirtoheitti-
millä ja kalvoille kopioiduilla kuvilla voidaan heijastaa vaikka millaisia taus-
toja näytelmiä varten. Se ei ehkä ole high-techiä, mutta  se  toimii.  Käyttäkää
luovuuttanne ja tehkää ihmeitä! 
