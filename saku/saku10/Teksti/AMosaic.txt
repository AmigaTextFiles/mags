5
1*

{3                       AMosaic - ikkuna World Wide Webiin
{3                       ----------------------------------

                                  Lauri Aalto


AMosaic on World Wide Web (WWW) -seikkailuohjelma Amigalle. WWW on nopeasti laa-
jeneva kansainvälinen Internetin tietopalvelimista koostuva  verkko,  josta  voi
periaatteessa löytää mitä tahansa tavallisten pulliaisten kotisivuista yritysten
mainossivuihin ja organisaatioiden dokumentteihin. Kolmessa vuodessa WWW on pai-
sunut  kenties  kaikkein  käyttökelpoisimmaksi  käyttöliittymäksi   Internetiin,
lähinnä siksi että sen kautta pääsee käsiksi myös muihin Netin palveluihin.

WWW-dokumentit koostuvat suurilta osin HTML-kielellä (HyperText Markup Language)
kirjoitetuista hypertekstidokumenteista, joissa voi olla linkkejä mihin  tahansa
verkon tiedonjyväseen. Sekaan saadaan ladottua myös kuvia, mikä on HTML:n  etuna
esimerkiksi AmigaGuideen verrattuna. HTML:n fonttituki on  myös  parempi.  Sakua
ollaan puuhaamassa koko ajan kokonaan HTML-formaattiin, ainoana esteenä on  enää
pikku-Amigoissakin toimivan HTML-katselijan  puute.  Lisää  tietoa  HTML:stä  ja
WWW:stä löytyy edellisestä Sakusta.

Jotain HTML:n ylivoimaisuudesta kertoo sekin,  että  AMosaicin  hieman  ajastaan
jäljessä olevat dokumentit ovat saatavilla ainoastaan HTML-muodossa. Itse ohjel-
ma on kyllä sen verran helppokäyttöinen, ettei käyttöohjeita oikeastaan tarvita.
AMosaic on siis ohjelma HTML-dokumenttien selaamiseen.





{3Ei pikkukoneille
{3----------------

AMosaic vaatii jonkinlaisen verkkoyhteyden  toimiakseen  täysipainoisesti.  Toki
oman koneenkin levyllä olevia dokumentteja voi  lukea,  mutta  se  käy  pidemmän
päälle tylsäksi "verkon"  pienuuden  johdosta.  AMosaicista  on  omat  versionsa
AmiTCP:lle, Commodoren AS225r2:lle, DNetille ja onpa vielä erikoinen  NoNet-ver-
siokin, joka on kyllä täysin sama kuin DNet-versio.

Lisäksi AMosaic vaatii Magic User Interface -käyttöliittymäpaketin, joka on var-
sinainen resurssisyöppö, mutta mielestäni myös sen arvoinen. MUI:n myötä AMosaic
vaatii myös käyttöjärjestelmästä version 2.0 tai uudemman, tosin 3.0 tai uudempi
mahdollistaa datatyyppien myötä tekstin sekaan upotetut kuvat.

Koska WWW-sivut on pääosin suunniteltu 800x600-näyttötiloihin 256 värillä,  voi-
vat   ne   näyttää   hieman   kummallisilta   normaali-Amigalle    tyypillisissä
640x256-näyttötiloissa neljällä värillä. MUI-asetusohjelmalla saadaan  kuitenkin
ohjelman näyttömoodi asetettua sopivaksi. Suuret ja värikkäät  näytöt  sekä  MUI
syövät kuitenkin runsaasti tehoa, joten AMosaic ei ole mitenkään nautittavan no-
pea.

Minimivaatimuksina  voidaan  siis  pitää   vaikkapa   A1200-tasoista   laitetta.
Lisämuistista ei ole lainkaan haittaa, sillä nettisurffaus on paljon sujuvampaa,
jos tiedostoja voidaan puskuroida kotikoneelle. Lisäksi Internet-yhteyden tulisi
olla vauhdiltaan vähintään 9600 BPS. Hitaammalla modeemilla saisi odotella  tie-
dostojen siirtymistä pitkään...




{3Käytännöllinen käyttöliittymä
{3-----------------------------

AMosaicin ulkonäkö on MUI:n ansiosta tyylikäs ja vieläpä käyttäjän muuteltavissa
MUI-asetusohjelmalla. Käyttäjän ei tarvitse WWW-browsereiden perusajatusten  mu-
kaan kirjoittaa käsin URL-osoittimia, vaan AMosaic tekee linkeistä  BOOPSI-luok-
kia, jolloin niiden osoittama tieto haetaan  automaattisesti  gadgettia  painet-
taessa. MUI tarjoaa myös ARexx-portin ohjelmalle.

Ohjelman valikoista löytyy muista browsereista tuttu hotlist-toiminto, eli  voit
asettaa kirjanmerkkejä kiinnostaviin kohtiin ja palata niihin sitten myöhemmin.
Ulkoisia tiedostotyyppejä, esimerkiksi animaatioita tai musiikkimoduleita,  soi-
tetaan ulkoisilla ohjelmilla, joiden olemassaolosta ja käytöstä määrätään  mail-
cap-tiedostossa. Suosittelen kuitenkin käyttämään mukana tulevaa mshunt.rexx-sk-
riptiä, joka tarjoaa paremman tavan toistaa ulkoisia tallenteita.


{3Kaukana täydellisyydestä
{3------------------------

AMosaic ei ole täydellinen, mutta kehittyy sitä mukaa kuin tekijät  muilta  kii-
reiltään ehtivät. Esimerkiksi formseille (erinäisille kaavakkeille) ei ole vielä
tukea, mutta sellainen on luvattu. Kaiken lisäksi ohjelma on melkoisen  buginen,
sen kaatamisen ei pitäisi tuottaa kenellekään ongelmia. Bugit eivät sinänsä  ole
kuitenkaan vakavia, sillä ne voi kaikki kiertää kärsivällisyydellä.

En silti valita. Ohjelma on erinomainen työkalu netissä  surffailuun  -  ainakin
siihen asti, kunnes joku porttaa NetScapen Amigalle. Kaiken lisäksi koko huvi on
täysin ilmaista.

AMosaicin voi löytää jokaisesta aikaansa seuraavasta Amiga-purkista ja  Aminetin
comm/net-hakemistosta. Alla muutama URL aloitteleville nettisurffaajille.

  Oman domainisi WWW-palvelin   http://www
  Matkaopas hypermaailmaan      http://cs.joensuu.fi/~peemakko/lost.html
  AMosaic-kotisivu              http://insti.physics.sunysb.edu/AMosaic
  Suomalaisia WWW-palvelimia    http://www.cs.hut.fi/suomi.html
  Heikki Suopangin Lisko-lista  http://stekt.oulu.fi/~suopanki/lisko.html
  HTML-perustietoa              http://www.ncsa.uiuc.edu/General/Internet/
                                                       WWW/HTMLPrimer.html
  Sakun kotisivu                http://modeemi.cs.tut.fi/~avs/saku.html
  TV-ohjelmatietoja             http://info.apu.fi/tv.html
