5
1*
 
{3              FTP - tiedostoja vuosituhannen jokaiselle sekunnille
{3              ----------------------------------------------------

                                  Janne Siren


Useat kotoiset sähköpostit, purkit, tarjoavat vapaasti  levitettäviä  tiedostoja
käyttäjiensä kopioitavaksi, imuroitavaksi. Myös Internet tarjoaa vastaavan  pal-
velun vain paljon paljon laajemmassa mittakaavassa. Käsilläsi on  lähes  rajaton
määrä julkisohjelmia ja muuta ilmaista materiaalia, jos vain tiedät, mistä etsiä
ja miten.

File Transfer Protocol, lyhyemmin FTP, on  tiedostojensiirtoprotokolla.  FTP  ei
siis itsessään ole mikään tiedostopalvelu, kuten se  joskus  käsitetään.  Se  on
vain yhteys Internetiin liittyneiden järjestelmien FTP-palvelimiin. Itse tiedos-
tot lojuvat lukemattomilla kovalevyillä ympäri maailman, aivan kuten  purkeissa-
kin. Erona purkkimaailmaan on se, että kaikki nämä miljoonat tiedostot odottavat
noutajaansa Internet-yhteyden ja vain parin hassun komennon päässä.


{3Tiedostoja imuroimaan
{3---------------------

Yleisimmin maksullisiin Internet-palveluihin (FTP on harvoin tarjolla  ilmaisek-
si, jatkuva yhteys verkkoon kun  ei  ole  suinkaan  ilmainen)  päästään  käsiksi
UNIX-järjestelmän kautta. Tässä tapauksessa FTP:llä pääsee leikkimään kirjoitta-
malla yhteyskoneelle komennoksi "ftp".

"ftp>"-kehotteen ilmestyttyä  avataan  "open"-komennolla  yhteys  järjestelmään,
jonka tiedostopalveluita halutaan käyttää. Koneen osoitteen kirjoitettuasi, esi-
merkiksi "ftp.funet.fi", yhteys muodostetaan ja etäkone kysyy  tunnusta.  Mikäli
tarkempia opasteita ruudulle ei ole ilmestynyt, kannattaa  tunnukseksi  kokeilla
seuraavia:  "anonymous",  "ftp",  "guest"  tai  "visitor".  Salasanaksi   FTP:tä
käytettäessä  yleensä  kirjoitetaan  oma  sähköpostiosoite,  allekirjoittaneella
"jts@krk.fi".

Mikäli et millään yllämainituista tunnuksista pääse  järjestelmään  sisään  eikä
etäkone ole antanut tarkempia ohjeita, kyseinen järjestelmä on mitä  ilmeisimmin
yksityinen eikä tarjoa julkista FTP-palvelua. Jos taas järjestelmä toivottaa si-
nut tervetulleeksi, voit aloittaa tiedostojen etsimisen.

"ls"-komennolla saat näkyviin hakemistolistan. Usein vapaasti kopioitavissa ole-
vat tiedostot löytyvät hakemistosta "pub", käytäntö kuitenkin  vaihtelee.  Hake-
mistoa voit vaihtaa "cd"-komennolla, esimerkiksi "cd pub". Näppäilemällä  komen-
noksi "ls" uudemman kerran saat listan  valitsemastasi  hakemistosta  löytyvistä
tiedostoista ja alihakemistoista. Takaisinpäin hakemistopuussa pääset komennolla
"cd ..". Kun löydät jotain mielenkiintoista, voit siirtää sen yhteyskoneen koti-
hakemistoosi komennolla "get tiedostonnimi". Ennen tiedoston  siirtoa  kannattaa
asettaa siirtomuoto tiedoston tyypistä riippuen joko tekstiksi  komennolla  "as-
cii" tai binaariksi komennolla "binary".

Yhteyden voit sulkea komennolla "close" ja FTP-ohjelmasta poistua  kokonaan  ko-
mennolla "quit". Täydellisen listan komennoista saat kirjoittamalla "help".
UNIX-järjestelmissä kotihakemistoosi kertyneet tiedostot voit siirtää omalle ko-
neellesi Zmodem-protokollaa käyttäen komennolla "sz tiedostonnimi". Kotihakemis-
to kannattaa pitää siistinä, turhat tiedostot saa tuhottua komennolla  "rm  tie-
dostonnimi".

Yhteyskoneissa, joissa FTP-palvelut tarjotaan jonkin  valikkopohjaisen  ohjelman
välityksellä, pätevät luonnollisesti eri komennot. Ongelmatilanteissa  kannattaa
kääntyä ohjetiedostojen ja yhteyskoneen ylläpidon puoleen.


{3FTP-palveluita sähköpostina
{3---------------------------

Jos käytettävissäsi on vain sähköposti, voit silti hyödyntää eräitä tiedostopal-
velimia. Esimerkiksi ftp.funet.fi:n  tiedostoihin  pääsee  käsiksi  lähettämällä
postia osoitteeseen mailserver@nic.funet.fi. Käyttöliittymä  eroaa  täysin  yllä
kuvaillusta. Komennot kirjoitetaan viestiin kukin rivinsä alkuun,  yksi  komento
riviä kohden. Esimerkiksi:

HELP
ENCODE UUE
SIZE 64000
SEND /pub/amiga/FILES

Ensimmäinen rivi pyytää tarkempia ohjeita palvelun käytöstä, toinen asettaa  bi-
naaritiedostojen lähetystavaksi tekstimuunnoksen (uuencode), kolmas yhden  vies-
tin kokorajaksi 64 kilotavua ja neljäs käskee  lähettämään  tiedoston  /pub/ami-
ga/FILES (listan ftp.funet.fi:n Amiga-tiedostoista).

Seuraavana päivänä sinua odottaa sähköisessä postilaatikossasi useaan osaan pil-
kottu tiedostolista ja neuvoja palvelun  käytöstä.  Suuret  tiedostot  pilkotaan
useaan osaan sähköpostin kokorajoituksen vuoksi, yli 64 kilotavua suuret viestit
eivät välttämättä pääse ongelmitta läpi  kaikista  verkon  vanhoista  solmuista.
Pilkotut tiedostot tulee yhdistää, ja jos ne ovat binaareja tekstiksi  muutettu-
na, ne saadaan palautettua binaarimuotoon UNIX-järjestelmissä komennolla  "uude-
code tiedostonnimi".

Muista varmistaa ennen suurten tiedostojen siirtämistä sähköpostina,  ettei  yh-
teyskoneen ylläpidolla ole mitään sitä vastaan. Varsinkaan yksityisten  purkkien
sysopit  tuskin  ovat  kovin  iloisia,  jos  huomaavat  kovalevynsä   täyttyneen
käyttäjien saamista sähköposteista.


{3FTP-palvelimet
{3--------------

FTP-palvelimia on maailmalla lukemattomia, joten täydellistä  listaa  niistä  on
turha hakea. Kuten purkkimaailmassakin, tiedon ja kokemuksen karttuessa löytänet
suosikkisi. Esimerkissämme käytimme osoitetta ftp.funet.fi. Sen  takana  lymyävä
FTP-palvelin on kotimaisista suurin ja kaunein. Funet ja muut suuret  kotimaiset
FTP-palvelimet, kuten eunet.fi ja garbo.uwasa.fi, kannattaakin käydä  aina  tar-
kistamassa ennen kuin lähtee hamuamaan tiedostoja rajallisten ulkomaanyhteyksien
kautta.

Muutamissa artikkeleissa mainitun Aminetin tiedostot peilaantuvat usealle tahol-
le. Aminet löytyy esimerkiksi osoitteista  ftp.luth.se,  ftp.wustl.edu,  ftp.cd-
rom.com ja ftp.uni-paderborn.de. 
