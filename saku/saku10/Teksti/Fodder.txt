5
1*

{3                                Cannon Fodder II
{3                                ----------------

                                 Jussi Virtanen


Sensible Softwaren mainiot pikkumiehet rynnäkkökivääreineen ovat palanneet.  Nyt
Sensiblen miehet ovat pistäneet peliin juonen tynkää. Rikas arabi  pyytää  Jool-
sia, Jopsia ja kumppaneita setvimään rajaselkkausta  Lähi-Itään.  Pari  tehtävää
menee niinkuin pitääkin, mutta sitten kuvaan astuvat Alienit,  jotka  kaappaavat
pienet veitikkamme avaruuteen.

Miten sitten parantaa niinkin hyvää ja omaperäistä peliä kuin alkuperäinen  Can-
non Fodder on? Cannon Fodder II  tarjoaa  uusia  maailmoja,  mm.  keskiaikaisen,
1930-luvun Chicagon ja tietenkin "Planet X:n". Uusia ajoneuvojakin löytyy, mutta
perusidealtaan Cannon Fodder II on  samanlainen  kuin  ykkösosansakin:  hiirellä
liikutellaan pikkumiehiä ja lahdataan vihulaisia  niin  vimmatusti  aseistuksena
tutut rynnäkkökivääri, käsikranaatit ja sinko.

Pelin vaikeustaso on mielestäni vetäisty aika korkealle ja tallennussysteemi  on
ennallaan, eli tallentaa voi vasta, kun tehtävän kaikki vaiheet on läpäisty. Voi
sitä itkua ja hammasten kiristystä, kun tehtävän viimeisessä  vaiheessa  ruutuun
lävähtää GAME OVER. Siinä on hiiri parka vähällä kokea moukarin  kohtalon.  Tie-
tysti kun tehtävän saa läpäistyä, niin riemun tunnekin on sanoinkuvaamaton.

Vaikeaa peliä on haukkuakaan, koska Amiga on kuin luotu juuri  tälläisia  pelejä
varten, joissa on omaperäinen idea. Ja mikä tärkeintä, Cannon Fodder  II:ssa  on
pelattavuutta ja sitä jotain, joka saa aina palaamaan hiirtä heiluttamaan  taka-
ajatuksena, josko sitä sittenkin pääsisi seuraavaan tehtävään.

Peli tulee kolmella levykkeellä eikä installoidu kovalevylle,  vaan  tukee  vain
lisälevyasemia. Latausajat ovat muuten aavistuksen pidentyneet sitten ykkösosan.
Toimii kaikissa Amigoissa, joissa on vähintään 1 MB muistia. (Laatikossa ei  to-
sin ollut mainintaa A4000- eikä A1000-malleista.)

{3        Cannon Fodder II

        Testattu:               Amiga 1200, 4 MB FAST-muistia

        Grafiikka:              85
        Äänet:                  80
        Pelattavuus:            92

        Yleisarvosana:          85 (vasta-alkajille)
                                90 (Cannon Fodder -veteraaneille)

        Suositusikäraja:        15v (ELSPA) 
