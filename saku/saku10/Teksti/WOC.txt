5
1*

{3                             World of Commodore '94
{3                             ----------------------

                               Mika Saastamoinen


World of Commodore '94 -messut järjestettiin 4. - 6.11.1994 osana  Computer  '94
-messuja Kölnin jättiläismäisessä  messukeskuksessa  Saksan  Liittotasavallassa.
Itse olen vaihto-opiskelijana täällä Saksassa, ja kun nyt sattui niin mukavasti,
että opiskelupaikkakunnaltani on vain parin  tunnin  junamatka  Kölniin,  päätin
käydä katsomassa, miten  tietokonemessuja  täällä  suuressa  maailmassa  järjes-
tetään.

Olin tietysti heti perjantaiaamuna (4.11.)  pian  ovien  aukeamisen  (klo  9.00)
jälkeen jonottamassa sisäänpääsyä. Pääsyliput maksoivat opiskelijoille  15,-  DM
ja muille 20,- DM (1 FIM = 3 DM). Tosin tuon hinnan saattoi saada takaisin,  jos
osti vähintään 100 DM arvosta tavaraa  kolmelta  (opisk.)  tai  neljältä  (muut)
näytteilleasettajalta.

Hyvä kauppa, vai? Itse, köyhä opiskelija kun olen, en ostanut messuilta  mitään,
vaikka houkutus olikin ajoittain varsin suuri.


{3Computer '94
{3------------

Computer '94  -messut  majoittuivat  kahteen  messuhalliin,  joista  toinen  oli
pääasiassa Amiga-osasto ja toinen PC-osasto.  PC-puolesta  täytyy  kyllä  sanoa,
että se oli todella aneeminen; siellä oli näytteilleasettajia vähän  ja  harvak-
seltaan ympäri hallia ripoteltuna, heidän tarjontansa oli jokseenkin mitäänsano-
matonta (ehkä IBM:n OS/2 Warp -esittelyä lukuunottamatta) ja ainakin  näin  Ami-
ga-friikille vähemmän mielenkiintoista. Messuvieraitakin sillä puolella oli var-
sin vähän.

Amiga-puoli sen sijaan  oli  tungokseen  asti  täynnä  niin  näytteilleasettajia
(useita kymmeniä, osalla tosin PC-panostustakin) kuin  messuvieraitakin.  Monien
kojujen edessä oli jatkuvasti niin paljon väkeä, ettei minun kaltaisellani  pie-
nellä ihmisellä ollut mitään mahdollisuuksia  päästä  lähemmäs  katsomaan,  mitä
niissä kojuissa oikein esiteltiin. Jouduin siis  monessa  tapauksessa  tyytymään
vain erilaisten esitteiden ja muiden propagandamateriaalien selailuun. Mutta mi-
nusta tuo väen ja yritysten paljous oli kuitenkin  positiivinen  todiste  siitä,
että Amiga ei ole kuollut!

Monilla kojuilla esiteltiin uusia ja mielenkiintoisia sekä kovo- että softatuot-
teita. Messuvieraiden joukossa oli kaiken ikäisiä ihmisiä, nuorista todella van-
hoihin, jotka kaikki, ainakin melkein kaikki, ostivat  tavaraa  kukkaron  nyörit
viuhuen. Ainoa harmittava seikka näissä messuvieraissa oli se, että sukupuolija-
kauma oli valitettavan yksipuolinen. Voitte varmaan arvata  kumpaan  suuntaan...
Yleisvaikutelma tapahtumasta oli siis kuitenkin varsin positiivinen Amigan  kan-
nalta. Toistaiseksi Amigan kannatus ja tuki, ainakin täällä Saksassa, ovat  var-
sin hyvällä mallilla, mikä ennustaa hyvää  tulevaisuutta  Amigalle  -  olettaen,
että Amiga selviää hengissä näistä nykyisistä vaikeuksistaan.


{3Lisälaitteet ja ohjelmistot
{3---------------------------

Mitäpä Amiga-tavaraa näillä messuilla sitten kaupiteltiin? Vastaus: kovopuolella
käsi- ja pöytäskannereita liitäntäpalikoineen ja softineen, 64-bittisiä grafiik-
kakortteja (Piccolo SD-64 ja Cybervision64), OpalVision-järjestelmää  ("The  New
Desktop    Video    Standard"),    muistikortteja     (A1200),     turbokortteja
(030/040/060-kortteja eri Amigoille), MPEG-kortteja (ZII/III-väylä),  tornikote-
loita (kaikille Amigoille), erilaisia muita lisälaitteita (mm. naurettavan  hal-
poja HD-korppuasemia), sekä CD32:ia ja siihen Communicator-palikkaa, joka sallii
CD32:n liittämisen vaikka mihin.

Kovopuolella menestyksekkäin myyntituote näytti olevan CD32,  jota  näillä  mes-
suilla kaupiteltiin 299,- DM hintaan ja hyvin kävi kaupaksi... Näin monen  monen
monen messuvieraan kanniskelevan CD32-laatikoita kainaloissaan hurmiollinen ilme
kasvoillaan. Minua jäi hiukan kaivelemaan, että mistä kaikki nämä CD32:t  oikein
olivat peräisin, kun niitä oli melkein joka toisella kojulla myynnissä ja  niitä
oli kasoittain - kyllä, siis kasoittain! Muita  hyviä  myyntiartikkeleita  näyt-
tivät olevan Hewlett-Packardin kirjoittimet ja Microvitec-monitorit. Sen  sijaan
muita Amiga-malleja (varsinkaan A4000:ää) en huomannut kovinkaan  paljoa  olevan
missään myynnissä. A1200:siakin näin vain parin messuvieraan kanniskelevan. Yri-
tysten esittelijöillä oli kylläkin kaiken kattava valikoima Amigoita (perus-A500
- A4000/060/64-bit-näytöt) demokäytössä. Arvatkaa vaan, nousiko  vesi  kielelle,
kun katselin 060-prosessorilla ja 1280x1024-resoluutioisella  Workbench-näytöllä
varustettua A4000:ää...

Amiga-softakin oli vahvasti edustettuna. Pelejä oli tietysti runsaasti tarjolla,
mutta itse en kiinnittänyt niihin mitään huomiota (paria poikkeusta  lukuunotta-
matta, mutta niistä myöhemmin). Sen sijaan ns. vakavaan softaan kyllä  kiinnitin
huomiota. Kaupan olivat  mm.  Lightwave3D,  Real3D,  Imagemaster  v9.50  (kuvien
käsittelyohjelma a'la ImageFX tai ADPro), PageStream 3, SCALA MM-sarja,  AmigaOS
3.1 -paketti (sitäkin löytyi kasoittain), Brilliance 2, Final  Writer  jne.  CD-
ROM-levyjäkin kovasti kaupiteltiin Amigalle, mutta ne näyttivät enimmäkseen ole-
van vain PD-, demo- ja grafiikkakokoelmalevyjä.  Varsinaisia  CD-ROM-sovelluksia
ei Amigalle vielä suuremmin ole, ellei sitten CD32-pelejä  sellaisiksi  lasketa.
Näissä PD-merkeissä oli myös itse kuuluisa Fred Fish eräällä kojulla jakelemassa
nimikirjoituksia, mutta itse en häntä tavannut.

Eräs silmään pistänyt asia oli se, että Saksassa on todella  paljon  paikallista
ohjelmatuotantoa Amigalle. Eri esitteissä tuli vastaan monia ohjelmia, joista en
ole koskaan ennen kuullutkaan, koska ne ovat saatavissa  vain  Saksassa  (luuli-
sin). Eräs vahva ohjelmistotalo täällä on Maxon, jolla on varsin laaja valikoima
ns. vakavia ohjelmistoja, mm. C++ ja BASIC-kääntäjät, CAD, 3D-ray tracing (Cine-
ma 4D) ja tietokantaohjelmistot. Toinen vahva nimi näyttäisi olevan  Oase,  joka
on erikoistunut lähinnä erilaisten taloushallinnon  ohjelmistojen  tuottamiseen,
mutta heillä on myös joitain pelejä ja lukematon määrä muita  sekalaisia  ohjel-
mia. Minusta ainakin  Amigalle  tarkoitettu  lisälaite-  ja  ohjelmistovalikoima
näillä messuilla oli erittäin laadukasta ja antoi hyvän  kuvan  Amigan  kyvyistä
eri käyttötarkoituksiin ja aivan erityisesti grafiikka- ja videotyöskentelyyn.


{3Muita havaintoja
{3----------------

Niin, itse olin messuilla siis perjantaina ja Internetin uutisryhmissä  olleiden
muiden silminnäkijäkertomusten mukaan lauantai ja sunnuntai olivat aivan  saman-
laisia päiviä kuin perjantai kaikissa suhteissa: Amiga-puolella paljon väkeä  ja
toimintaa ja PC-puolella lähes kuollutta. Amiga-puolella  kävi  kauppa  kuumana,
mikä varmasti oli paikalla olleille yrityksille rohkaisevaa, mieluisaa ja  tuot-
toisaa. Erään yrityksen edustajan mukaan Amigalle (ja  sen  oheistuotteille)  on
edelleenkin "massiivista kysyntää", joten Amiga on katoamassa lähinnä  tarjonnan
eikä kysynnän puutteen vuoksi. Sinänsä  ymmärrettävää,  kun  uusia  Amigoita  ei
mistään (tällä hetkellä) tule markkinoille.

Sunnuntaina kuulemma CD32:a myytiin jopa 250 DM:n kappalehintaan, joka on jo to-
della  halpaa,  noin  750-800  FIM!  Paljonkos  CD32  Suomessa  nykyään  maksaa?
2000-3000 FIM? Huh...

Täytynee minun joitain ei-Amigaan-liittyviä havaintojakin tuoda ilmi. Ensinnäkin
messuilla oli Amiga-puolella näytillä (isolla osastollaan)  myös  englantilainen
Acorn-tietokoneyhtiö, joka esitteli kovasti uusinta ihmettään RiscPC:tä.  RiscPC
perustuu ARM RISC-prosessoriin ja siinä on moniajokäyttöjärjestelmä (ei  kuiten-
kaan  "pre-emptive"  kuten  Amigassa),  siistin  näköinen  "WIMP"-käyttöliittymä
(juu-u, tuoksi sitä kutsuvat), 8-kanavainen stereoääni, 24-bittinen väriresoluu-
tio, jopa 1600x1200-näyttöresoluutio,  helposti  laajennettavissa  (kasaat  vain
laajennusyksiköitä päällekkäin) jne. Laitteessa on  myös  ns.  "avoin  prosesso-
riväylä", mikä  käytännössä  tarkoittaa  paikkoja  kahdelle  prosessorikortille,
joista  molemmat  ovat  ARM-suoritinkortteja  tai  yksi  ARM- ja  toinen   Intel
80x86/DSP/MPEG-kortti. Intel-kortilla on tietenkin  mahdollista  ajaa  normaalia
PC-softaa. Laite vaikutti ihan pätevältä, ja sille on jopa  korkeatasoista  sof-
taakin saatavilla (demosivat kovasti). Huono puoli vain on se, että  Acornia  ei
juurikaan tunneta Englannin  ulkopuolella.  Näillä  messuilla  he  olivat  ilmi-
selvästi etsimässä "käännynnäisiä", tai toisin sanoen, kiertelemässä Amigan  ki-
tuvan ruumiin ympärillä kuin korppikotkat... :-)

Eräs mielenkiintoinen osasto oli Electronic Artsin osasto  (Amiga-puolella),  ei
siksi, että heillä olisi ollut näytillä Deluxe Paint viitosta tai  muuta  Amiga-
tavaraa, vaan siksi, että he kehtasivat esitellä PC-pelejään bugisilla  Pentium-
koneillaan. (Olette jo varmaan kuulleet Pentiumissa olevasta  FDIV-bugista?  Jos
ette, lukekaapa Uutiset-palstalta. Minua naurattaa vieläkin.) Suurin ja  kaunein
heidän peleistään oli Bullfrogin Magic Carpet (ei Amiga-versiota),  joka  olikin
erittäin vaikuttava. Se on aivan takuuvarma hittipeli ja saattaa jopa  aiheuttaa
suuremman hälyn kuin DOOM konsanaan. Pelissä lennellään lentävällä  matolla  to-
della vakuuttavan näköisessä fraktaalimaisemaympäristössä (vesikin lainehtii  ja
peilaa pinnan yläpuolista maastoa ja  muita  juttuja!)  taistellen  kaikenlaisia
"ötököitä ja örkkejä" vastaan, verkossa peluu jopa kahdeksan osanottajan  voimin
on mahdollista ja peli tukee 3D-lasejakin. Magic Carpet  toimitetaan  CD-ROMilla
ja kaikilla "mausteilla" peluu  vaatinee  käytännössä  Pentium-koneen...  Toinen
EA:n osastolla esitelty peli oli Originin Wing Commander III, joka  mitä  ilmei-
semmin tulee ainakin neljällä CD-levyllä.

Mitäpä muuta? No, Microprosella oli oikea  formula-auto,  jolla  saattoi  pelata
F1GP:tä auton ohjaamossa istuen ja sen hallintalaitteita (rattia, polkimia yms.)
käyttäen. Näytti hauskalta, mutta ei tullut kokeiltua. Microprosella  ei  muuten
näyttänyt olevan juuri  mitään  tarjottavaa  Amiga-rintamalla,  vain  PC-pelejä,
joista saattaa joskus tulla Amiga-versiotkin tai sitten ei. Toinen  hiukan  Mic-
roprosen formulan suuntaan kallistuva viritys  oli  "virtuaalitodellisuusjärjes-
telmä" kypärineen yms., jolla  saattoi  pelata  DOOMia...  Ei  tullut  kokeiltua
sitäkään. Voisi kai sanoa, että messut olivat melko tavalliset  tietokonemessut,
joskin suuremmat kuin mihin Suomessa on tottunut, ja tietysti erikoista oli tämä
Amiga-painotteisuus, joka oli minulle ja varmasti  monelle  muullekin  hyvä  syy
lähteä sinne. Milloin viimeksi (jos koskaan) on Suomessa ollut  Amiga-painottei-
set messut?

World of Commodore '94 -messut olivat ainakin itselleni ihan positiivinen  koke-
mus ja olettaisin että muillekin paikalla  olleille  ihmisille  ja  yrityksille.
Amigan suosio ja tuki, ainakin täällä Saksassa, ovat vielä varsin  hyvällä  mal-
lilla. Mikäli vain Amigan nykyinen epäselvä tilanne joskus lähiaikoina  selviää,
niin on hyvinkin mahdollista, että koittaa uusi Amigan kulta-aika,  mikäli  vain
koneen uusi omistaja (kuka lieneekään) pelaa korttinsa oikein. Paljon  alemmaksi
ei nykytilanteesta enää voi vajotakaan, joten ainoa suunta on ylöspäin! Keep the
faith! 
