5
1*

{3                                Civilization AGA
{3                                ----------------

                                Samuli Seppänen


Civilization AGA on paranneltu painos OCS-versiosta, mikä tarkoittaa 256-väristä
grafiikkaa ja hieman enemmän animaatiota sekä tietenkin AGA-himmennyksiä.  Ääni-
puoli on huono: Amigan ääniominaisuuksia ei ole  edes  yritetty  käyttää  täysin
hyväksi. Huomattavan hieno seikka Civilizationissa on moniajo, joka toimii hyvin
ilman taustalla olevien ohjelmien pahempaa hidastelemista. Valitettavasti linja-
liikenne sekoilee Civilizationin ollessa taustalla. Ilmeisesti peli myös tunnis-
taa, mihin monitori pystyy ja valitsee DblPAL- ja PAL-tilojen välillä. Civiliza-
tionissa ei ole kopiointisuojausta, ja se  installoituu  kovalevylle.  Peli  vie
neljä levykettä, ja mukana on installointiohjelma. Peli ei tosin ensiyrittämällä
toiminut, vaan fontit piti kopioida erikseen kovalevylle.

Ohjekirja on erittäin kattava, ja siinä on kaikki, mitä pelaamisen aloittamiseen
tarvitaan. Mukana on Technical Supplement -vihkonen, jossa on mainittu erityiset
Amigaa koskevat asiat.

Peliä voi pelata joko pelkästään näppäimistöllä tai sitten hiirellä  ja  näppik-
sellä. Ainoa häiritsevä piirre Civilizationin  käyttöliittymässä  ovat  valikot,
jotka ovat suoraan PC:ltä  reväistyt  ja  siksi  hieman  vaikeasti  käytettävät.
Ylimääräisen roinan saa poistettua, jos hermostuu vähän väliä esiin pulpahtaviin
animaatioihin  ja  kuviin.  Kartta,  jossa  joukkoja  liikutetaan,  on   kuvattu
ylhäältäpäin.

Civilizationissa on tarkoitus rakentaa kestävä sivilisaatio.  Tätä  vaikeuttavat
ilkeät barbaarit, luonnonmullistukset, toiset sivilisaatiot ja kapinoivat kansa-
laiset. Peli alkaa vuonna 4000 eKr ja  loppuu  riippuen  vaikeustasosta  vuosina
2020-2100 jKr.

Pelin alkuvalikosta valitaan, millainen planeetta  luodaan.  Mahdollisuuksia  on
lukemattomia, sillä Civilization luo planeetasta aina erilaisen. Itse voi säätää
planeetan kosteutta, ikää, massaa ja lämpötilaa. Nämä vaikuttavat tietenkin luo-
tavan maailman ulkomuotoon. On myös mahdollista valita maapallo, jolloin  heimot
sijoitetaan historiallisille paikoilleen.

Civilizationin luotua maailman valitaan heimo ja vaikeustaso, joka voi olla yksi
seuraavista: Chieftain (helpoin), Warlord, Prince, King ja Emperor. Chieftain on
todella helppo eikä juurikaan vaadi taktikoimista, kun taas Kingissä  saa  vähän
väliä turpaan toisilta ja kädet usein hakeutuvat sille maagiselle  näppäinyhdis-
telmälle. Lopuksi valitaan muiden sivilisaatioiden määrä (3-7).

Pelin alussa on käytössä joukko uudisasukkaita, joilla perustetaan sivilisaation
pääkaupunki. Kun se on rakennettu, alkaa tieteiden kehitys. Tärkeää on laajentaa
sivilisaatiota perustamalla uusia kaupunkeja ja sotimalla. Sotiminen on  helpoin
tapa laajentaa sivilisaatiota nopeasti, mutta  samalla  vaarallisin.  Kaupunkien
perustamispaikka on tärkeä niiden kehityksen kannalta. Jokaisella maastotyypillä
on omat arvonsa raaka-ainetuotannolle, ruuantuotannolle, kaupalle ja  puolustus-
bonukselle. Esim. vuoria on helpompi puolustaa, mutta toisaalta niiltä ei  saada
ruokaa eikä kauppatavaroita.

Civilizationissa diplomatialla on tärkeä osuus. On mahdollista tehdä  liittoutu-
mia toisten heimojen kanssa, varastaa tieteitä ja  "ostaa"  kaupunkeja  toisilta
heimoilta. Neuvottelut toisten heimojen kanssa voivat päätyä mm. sotaan, tietei-
den vaihtoon tai rauhaan. Heikompia heimoja voi myös  uhkailla  rahan  toivossa.
Toisten sivilisaatioden kanssa voi käydä kauppaa.

Hallitusmuotoja on Civilizationissa viisi: yksinvaltius,  monarkia,  kommunismi,
tasavalta ja demokratia. Nämä vaikuttavat koko sivilisaation  tuotantoon  omalla
tavallaan. Alussa käytettävissä on vain yksinvaltius.

Sivilisaation resursseja voi jakaa verojen, tieteen ja hyvinvoinnin välillä. Hy-
vinvointia ja onnellisuutta voi  edistää  muuttamalla  asukkaita  viihdyttäjiksi
(tuotannon kustannuksella), verotuloja voi kasvattaa veronkerääjillä ja  tieteen
kehitystä tiedemiehillä.

Kehitys tuo tullessaan uusia sotilasyksiköitä, parannuksia kaupunkeihin ja  mah-
dollisuuden kehittää tieteitä yhä pidemmälle. Kaupunkeihin voi rakentaa mm. suo-
jamuurit, viljavaraston, temppelin tai yliopiston. Näillä kaikilla on omat  vai-
kutuksensa kaupunkeihin ja niiden tuotantoon.  Kaupunkeihin  voi  myös  rakentaa
'ihmeitä', kuten Colosseum ja pyramidit.

Kokonaisuudessaan Civilization AGA on mahtava peli karusta ulkomuodostaan huoli-
matta, ja sitä tulee ainakin aluksi hakattua aivan liian myöhään yöhön. Vaikeus-
tasot  pitävät  mielenkiinnon  yllä,  eikä  peliin  kovin   helposti   pitkästy.
Lämpimästi suositellaan jokaiselle AGA-Amigan omistajalle.

{3        Civilization AGA

        Yleisarvosana: 93% 
