5
1*

{3                    Psion Series 3a - kannettava taikarasia
{3                    ---------------------------------------

                                Heimo Laukkanen


Esimerkkimme Lasse Liimatainen oli menestyvä liikemies. Hänellä oli oma ATK-tuk-
kufirma, jonka pyörittämiseen meni taloudellisesti epävakaina aikoina niin kaik-
ki työ- kuin vapaa-aikakin. Kaikesta  huolimatta  Lasse  oli  onnellinen,  sillä
hänellä oli rakastava vaimo ja viisivuotias  poika,  Pertti,  joka  ärräviastaan
huolimatta 'lakasti iskää'.

Oli aivan tavallinen aamu. Lasse oli matkalla kotoaan Espoon mukavasta  lähiöstä
työpaikalleen Helsingin keskustaan, kun hän muisti sopineensa tapaavansa suureh-
kon maahantuojan myyntipäällikön Hotelli  Palacessa.  Hätääntyneenä  hän  katsoi
kelloaan ja huomasi olevansa jo myöhässä, sillä  kukaan  ei  ollut  muistuttanut
hänelle tapaamisen kummallista aikaa. Hän painoi pelokkain mielin BMW:nsä kaasu-
poljinta ja piiskasi autoaan yhä nopeampaan syöksyyn kohti tapaamista  ja  kohti
poliisin tutkaa.

Pysäytettyään Lassen poliisit huomasivat, että auton rekisteriote oli mennyt um-
peen. Kaikissa firmansa kiireissään oli Lasse unohtanut  senkin  asian  tyystin,
vaikka keittiön ilmoitustaululla olikin pieni lappu auton  katsastukseen  viemi-
sestä. Auto jäi tienposkeen ja Lasse sai mojovat sakot.

Päästyään taksilla Hotelli Palaceen ja selitettyään poistumassa  olevalle  myyn-
tipäällikölle huonoa tuuriaan hän sai uuden  mahdollisuuden.  Miehet  siirtyivät
baarin puolelle, ja kaiken näyttäessä Lassen puolelle vihreää valoa, huomasi hän
hukanneensa tarkasti laskemansa  tilausmäärät  ja  hinnat  jonnekin.  Kalenterin
väliin liimatut muistilaput olivat pudonneet johonkin.

Kauppojen lopulta kariuduttua jo alkumetreille oli Lasse  murheen  murtama.  Hän
käveli itkuun purskahtamaisillaan lähiökapakkaan ja joi itsensä humalaan.  Yöllä
hän viimein ajoi taksilla kotiin, kieltäytyi maksamasta pitkähköä kyytiä, tappe-
li taksikuskin kanssa pihanurmella ja jäi alakynteen.

Siitä päivästä alkoi Lassen alamäki. Seuraavana jouluna vaimo jätti hänet ja vei
Pertin mukanaan. Muutamassa kuukaudessa Lassen firma meni konkurssiin hänen  en-
sin juotuaan käteisvarat ja lopulta pantattuaan kaiken kiinteän omaisuuden.

Hän oli lopultakin päässyt pohjalle...

Varmasti jokaiselle tulee joskus tilanne, jolloin pitää kirota omaa typeryyttään
ja huonomuistisuuttaan jonkin tärkeän tiedon tai lapun  jäätyä  kotiin.  Silloin
tällöin herää myös ajatus, että miksei ratkaisisi näitä ongelmia kerralla ja os-
taisi kunnollista elektronista muistiota - taskutietokonetta - johon voisi  tal-
lentaa kaikki tärkeät tiedot.

Kasvava viehätys  pieniin  taskutietokoneisiin  on  hyvin  ymmärrettävää,  sillä
yllättävän monet taskutietokoneet hakkaavat jopa alkeelliset pöytäkoneet melkein
jokaisessa tehtävässä. Tuntuu varsin veikeältä ajatella,  että  silmälasikotelon
kokoisesta laitteesta voi löytyä poweria aina  tekstinkäsittelystä  digitointiin
ja taulukkolaskentaan asti. Pienen muovisen kuoren alle voi olla piilotettu jopa
512 kiloa muistia, 16-bittinen prosessori, sisäiset kaiuttimet, mikrofoni  digi-
tointia varten, graafinen käyttöjärjestelmä, suoraan ROM-lastuilla olevia ohjel-
mia, mahdollisuus  tulostaa  melkein  millä  printterillä  tahansa  ja  tietysti
liitäntämahdollisuus isoon pöytäkoneeseen. Yksi tälläinen ihmelaite on Psion Se-
ries 3a.

Ensimmäisen kerran tutustuin Psioniin Mikrobitin arvostelun  välityksellä.  Sil-
loin testissä oli tosin saman sarjan huonompi malli, Psion Series 3, joka on mo-
nissa suhteissa isoveljeään  kehittymättömämpi.  Aikaisemmat  ihastelun  tunteet
heräsivät henkiin tuossa muutamia viikkoja sitten, kun todellisin mielin harkit-
sin ja pohdin vaihtoehtoa kannettavan tietokoneen tai taskutietokoneen hankkimi-
sesta. Kun halpaa esimerkiksi 8088-pohjaista kannettavaa tietokonetta  puhtaasti
tekstinkäsittelyä varten ei kohtuuhintaan löytynyt, oli kurkistettava  Akateemi-
sen kirjakaupan alahyllylle, jonne oli piilotettu varsinainen taikarasia - Psion
Series 3a.

Yli kahden tuhannen markan hintalappu pelottaa aluksi,  mutta  lukiessaan  esit-
teestä laitteen ominaisuuksista ja mahdollisuuksista ei hinta  loppujen  lopuksi
tunnukaan niin suurelta. Kone olisi nimittäin samalla henkilökohtainen  kalente-
ri, muistuttaja, puhelinmuistio, maailmankello, tekstinkäsittelylaite ja muisti-
kirja, johon tarvittaessa voisi itse vielä ohjelmoida lisää sovelluksia,  mikäli
niitä tarvitsisi. Onhan laite toki hinnaltaan samaa  luokkaa  kuin  Amiga  1200,
mutta tärkein kysymys onkin, kulkeeko Amiga mukanasi povitaskussa?

Taskutietokone tuntuu todellakin houkuttelevalta vaihtoehdolta  mukana  kulkevan
tiedon säilyttämiseen. Se osaa pitää tiedon halutussa muodossa ja parhaassa  ta-
pauksessa koneella voi jopa muokata sitä. Haluttaessa taskutietokone  voi  muis-
tuttaa sekunnin tarkkuudella tehtävistä ja toimia vaikka tavallisena  muistikir-
jana. Ja vaikka koneessa onkin koko laitteen kompaktin koon sanelemien sääntöjen
mukaisesti hyvin pieni näppäimistö,  tuntuu  se  hyvin  pieneltä  haittapuolelta
kaikkien etujen rinnalla. Varsinkaan jos ei ole varaa sijoittaa yli kymmentä tu-
hatta markkaa tasokkaaseen ja pieneen kannettavaan tietokoneeseen, tuntuu  Psio-
nin kaltainen laite kuin valetulta omiin tarpeisiin.

Toistaiseksi annoin Psionin kuitenkin vielä jäädä kauppaan  lähinnä  sen  takia,
ettei köyhällä opiskelijalla ole varaa irrottaa kahta tuhatta markkaa ihan mihin
tahansa. Vaikka kone voisikin helpottaa elämän järjestelmällisyyttä ja  asioiden
muistamista suunnattomasti, jäisi laite luultavasti hetkittäin  pelkäksi  virhe-
hankinnaksi tai kalliiksi leluksi. Saa tosin nähdä, mitä tulevaisuus tuo tulles-
saan, sillä näillä näkymin voisi hyvinkin olla mahdollista, että seuraava tieto-
koneeni on kannettavaa mallia. Kehityksen suunta ja rahatilanne  vain  sanelevat
sen, kulkeeko se mukana repussani vai taskussani. Ja mikäli Commodore tekee koh-
tuulliseen hintaluokkaan kannettavan Amigan, ei kysymystä tarvitsisi edes uudel-
leen pohtia.

{3        Psion Series 3a

        Mitat:          165x85x22 mm
        Paino:          275 g pattereineen
        Näyttö:         480x160 pikseliä
        Muisti:         256 tai 512 kilotavua

- graafinen moniajokäyttöjärjestelmä, joka sallii siirtymisen
  sovelluksesta toiseen ja tiedon siirron niiden välillä

- 16-bittinen NEC V30H -prosessori hyrrää 7.68 MHz:n
  taajuudella

- monipuolinen kalenteri, kortisto, taulukkolaskenta,
  tekstinkäsittely, laskin, ohjelmointikieli, äänen tallennus,
  kello, maailmankello, tulostus, liitäntä pöytäkoneeseen ym. ym.

Maahantuoja:

Hand Held Systems Oy
Torikatu 6A
45100 Kouvola

Puh: (951) 371 0017
Fax: (951) 371 0062 
