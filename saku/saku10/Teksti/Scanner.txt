5
1*

{3                             Pyramid Handy Scanner
{3                             ---------------------

                                Samuli Seppänen


Pyramid Handy Scanner on tyypillinen käsiskanneri. Sen tarkkuus on 400  pistettä
tuumalla 64:llä harmaansävyllä. Pyramidin skanneri on siitä erikoinen, että  sen
mukana tulee laatikko, johon voi kiinnittää printterin (tai muun  parallel-port-
tiin kiinnitettävän lisälaitteen)  ja  siten  vaihtaa  skannerin  ja  printterin
välillä nappia painamalla.

Ohjekirja on pikemminkin ohjelappunen, jossa kerrotaan ainoastaan, miten skanne-
ri tulee liittää koneeseen. Skannausohjelmalle ei ole ohjekirjoja, vaikkei niitä
juuri tarvitsekaan.

Skannausohjelma Pyramid Scankit on varsin  yksinkertainen  ja  hutaisten  tehdyn
näköinen, vaikka se hommansa hoitaakin. Ohjelma  moniajaa,  paitsi  skannatessa,
jolloin moniajo (ilmeisesti kokonaan) keskeytyy. Valittavissa on 100,  200,  300
tai 400 DPI:n tarkkuus ja 16 (OCS-koneilla), 32 tai 64 harmaansävyä (AGA-koneil-
la). Skannerissa on neljä toimintamoodia: text ja photo-moodi sekä  kaksi  väli-
muotoa. Nämä vaikuttavat tapaan, jolla kuva muodostetaan  skannatessa.  Tasaiset
mustat pinnat tulevat parempina text-moodilla kun taas esim.  valokuvasta  tulee
parempi photo-moodilla. Kuvan tallennus on erittäin hidasta jopa RAM- tai  kova-
levylle, mikä on  sinänsä  ihmeellistä.  Scankitiin  on  sisäänrakennettu  Grey-
view-ohjelma, jolla voi nopeasti katsoa skannaamansa kuvat. Usein kuvat  näkyvät
kuitenkin vain osittain. Kuvien jälkikäsittelyyn tarvitaan jonkinlainen maalaus-
tai kuvankäsittelyohjelma. Ohjelma toimii myös Kickstart 1.3:ssa.

Pyramidin skanneri tuntuu hieman heppoiselta tuotteelta, mutta jos  ei  tarvitse
värejä tai erinomaista kuvanlaatua, se kelpaa erittäin hyvin. Skannerin  pitäisi
toimia myös Atari ST:ssä, jos jollain sellainen vielä on.

{3        Pyramid Handy Scanner

        Hinta: noin 900 mk 
