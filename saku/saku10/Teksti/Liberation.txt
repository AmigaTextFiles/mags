5
1*

{3                             Captive II: Liberation
{3                             ----------------------

                                 Timo Tuominen


Liberation on Dungeon Masterin tyylinen rooliseikkailupeli Mindscapelta. Peli on
Tony Crowtherin käsialaa, ja se on jatkoa Captivelle. Captivea  en  ole  nähnyt,
joten en voi verrata Liberationia siihen, mutta Liberation on todella hyvä peli.
Jäänkin innolla odottamaan Mindscapen seuraavaa peliä Amigalle.

Liberationin tulevaisuudenkuva on cyberpunk-vaikutteinen ja synkkä. 2800-luvulla
maapallo on saastunut, tuhoisten sääolosuhteiden  runtelema  paikka,  jossa  ke-
neenkään ei voi luottaa. Sitä hallitsevat säälimättömät jättiyhtiöt, jotka  ovat
sokeasti hyväksikäyttäneet planeetan voimavaroja.

Eräs tällainen yhtiö, SecuriCorp, on käyttänyt miljoonia uusien  poliisidroidien
kehittämiseen.  Yllättäen  nämä  droidit  eivät  toimikaan  aivan  kuten  niiden
pitäisi, vaan sekoavat aina silloin tällöin tappaen  samalla  muutamia  ihmisiä.
SecuriCorp on asian julkitulon pelossa lavastanut ja vanginnut satoja  viattomia
ihmisiä.

Pelin päähenkilö Trill on saanut asian selville, ja  kunniallisena  miehenä  hän
aikoo vapauttaa niin monta panttivankia kuin vain pystyy. Hän majoittautuu  pii-
lopaikkaansa, josta käsin hän ohjaa neljää droidiaan ympäri  kaupunkien  synkkiä
katuja etsien johtolankoja vankien olinpaikoista.

Liberationin maailma on todella laaja. Se koostuu  lukemattomista  kaupungeista,
jotka jakautuvat yhdeksään eri alueeseen. Sen lisäksi kaupungit on  jaettu  kol-
meen eri tasoon. Katutasolla ovat tiet ja rakennukset. Katutason alapuolella  on
alamaailma, josta ei itseään kovin monta kertaa löydä, sillä  siellä  lymyilevät
kaikenlaiset  roistot  ja  hämärämiehet.  Kattotasoilla  sen  sijaan  saa  varoa
lentävien valvontarobottien luoteja.

Katutasolla liikutaan yleensä joko jalan tai taksilla (suositeltavampaa). Sieltä
löytyvistä sisäänkäynneistä pääsee sisälle rakennuksiin, joita on joka  lähtöön.
On lehtikauppoja, pankkeja, baareja ja yksityisasuntoja (joista löytyvillä tava-
roilla voi saada hyvät voitot) aivan kuten oikeassakin kaupungissa.  Pelimaailma
on niin suuri, että joka paikassa ei voi uneksiakaan käyvänsä.

Suuri pelimaailma ei pelkästään riitä. Siellä pitää olla  ihmisiä,  ja  niitäkin
Liberationissa riittää. Ihmisten kanssa voi  puhua  tai  vaikka  käydä  kauppaa.
Pyyntöjä voi tehostaa lahjomalla tai uhkailemalla, mutta jälkimmäistä  kannattaa
käyttää harkiten, sillä koskaan ei voi tietää, mitä aseita säyseän näköisten ih-
misien takkien alla on piilossa. Joiltakin ihmisiltä saa  tärkeitä  vinkkejä  ja
johtolankoja, jotka lopulta johtavat vangin löytymiseen. Eri osoitteita ei  tar-
vitse kirjoittaa muistiin, vaan droideilla on city-mapperit, joiden muistiin voi
tallentaa osoitteita ja joilla voi myöhemmin ohjelmoida taksin menemään johonkin
tallennettuun osoitteeseen.

Ihmisten ja robottien kanssa voi myös selvittää välejä asein  (tai  vaikka  nyr-
kein). Taistelut käydään reaaliajassa, ja ne voivat muuttua todella  kiihkeiksi.
Aseita pelissä on myös todella paljon pienestä pistoolista aina lasertähtäimellä
varustettuihin  automaattiaseisiin.  Myös  teräaseita  on  joka  lähtöön.  Pelin
pääpaino on silti seikkailussa, joten ammuskelufriikeille peli ei sovi.  Liialla
ammuskelulla saa vain poliisit kintereilleen.

Liberationin toteutus on todella ammattimaista. Amiga-pelien enemmistöstä poike-
ten projektissa on ollut mukana suuri joukko, ja se näkyy. Peli ei ole  kaatunut
minulla kertaakaan, eikä muitakaan ongelmia ole ollut.

Liberationia  voi  kontrolloida  joko  pelkästään   hiirellä   tai   hiiren   ja
näppäimistön yhdistelmällä, jolloin näppäimistöllä liikutetaan droideja ja  hii-
rellä käsitellään tavaroita ja liikutaan  valikoissa.  Pelin  käyttöliittymä  on
erittäin toimiva, ja vaikka se voi aluksi tuntua  kummalliselta,  sen  opittuaan
käy pelaaminen kuin luonnostaan.

Peliruudun keskellä näkyy maailma droidien silmistä katsottuna.  Droideja  ohja-
taan Dungeon Masterin tyyliin, eli ne kävelevät suurin harppauksin ja  kääntyvät
90 asteen kulmissa. Erikoisuutena voi myös katsoa sivuille, ylös ja alas. Kävel-
lessä näytetään pari väliframea, joten liikkuminen on sulavaa. Ruudulla on neljä
tai valinnaisesti kahdeksan paikkaa erilaisille  droidien  päähän  asetettaville
elektronisille laitteille kuten city-mappereille. Jokaisella droidilla  on  ruu-
dulla oma pieni paneelinsa, josta voi nopeasti vilkaista droidin kunnon ja  akun
varauksen. (Akut voi ladata eri rakennuksien seiniltä  löytyvistä  pistorasiois-
ta.) Ruudun alareunassa on teksti-ikkuna, josta näkyy kaikenlaista tärkeää  tie-
toa. Ihmisten kanssa keskusteltaessa alareunaan ilmestyy pieni menu,  josta  voi
hiirellä valita puheenvuoronsa. Peliruudun järjestystä voi muuttaa haluamakseen.
Esineiden hallinta on toteutettu erikoisesti. Kaikilla neljällä droidilla on oma
selkäreppu. Kun ruudussa näkyvää droidin paneelia klikkaa hiirellä, ruutuun  il-
mestyy selkäreppu, jossa olevia tavaroita voi järjestellä vapaasti. Esineillä on
painon lisäksi myös koko, ja jos niitä on paljon, ne pitää järjestää reppuun hy-
vin, jotta usein tarvittavat esineet saa nopeasti käyttöön. Ylettömästi  tavaraa
ei  reppuihin  mahdu.  Joitain  esineitä,   kuten   rahakortteja,   voi   pinota
päällekkäin, jolloin ne vievät vähemmän tilaa.

Pelin grafiikasta voi olla montaa mieltä. Itse pelimaailma on aika  omalaatuista
päällystettyä vektorigrafiikkaa, joka on paikoin räikeän  väristä.  Eri  hahmot,
ihmiset ja robotit ovat myös samanlaista vektorigrafiikkaa. Esineet  ovat  piir-
rettyjä spriteja. Valikoiden grafiikka sen sijaan  on  todella  selkeää.  Kaiken
kaikkiaan minun mielestäni pelin grafiikka on erittäin  hyvää,  ainakin  AGA-ko-
neissa, jollaisella minä pelin testasin.

Liberationin äänet ovat ihan hyviä,  eivät  tajuntaa  räjäyttäviä,  mutta  eivät
myöskään huonoja. Pelin aikana taustalla pyörii  todella  tylsä  musiikki,  joka
muuttuu taisteluissa vähän paremmaksi. Musiikin saa  pois  päältä.  Erikseen  on
mainittava pelin todella hieno elokuvamainen alkudemo, jonka musiikki on todella
hyvää. Molemmat loppudemot ovat myös yhtä hienoja.

Liberationin pienetkin puutteet ovat niin vähäisiä, ettei  niitä  viitsisi  edes
mainita. Joskus sekavasta lattiagrafiikasta on vaikea löytää esineitä. Eri  puo-
lille poukkoilevat ihmiset/robotit ovat joskus  ärsyttävästi  tiellä.  Siinä  ne
puutteet taisivat tullakin...

Liberation on installoitavissa kovalevylle. Installointi  on  suuri  toimenpide.
Pelin raytracatut seinä-, lattia- ja kattografiikat nimittäin lasketaan  instal-
lointivaiheessa. Tällä tavalla säästetään prosessoritehoa itse pelin aikana, jo-
ten Liberation pyörii hyvin 68000-prosessorillakin. Mutta installointi kesti mi-
nun Amiga  1200:ssani  noin  5  tuntia!  (Valitsin  installoitavaksi  kaikki  71
seinägrafiikkavaihtoehtoa.) Tietysti voi pelata valmiiksi  lasketuilla  neljällä
vaihtoehdolla. Menetelmässä on myös se huono puoli, että  koska  grafiikat  ovat
pelin aikana koneen muistissa, niin peli ei toimi perus-A500/1 MB kokoonpanolla,
vaan vaatii vähintään 1.5 megatavua muistia.

Loppujen lopuksi Liberationista jää todella hyvä maku suuhun. Sen suunnattomassa
maailmassa riittää koluamista ja toteutus on liki täydellinen. Se on paras  Ami-
gan roolipeli, jota olen pelannut. Hyvä Mindscape!



{3        Captive II: Liberation

        Testattu:       Amiga 1200

        Julkaisija:     Mindscape

        Vaatimukset:    Vähintään 1.5 MB muistia, Workbench 1.3 tai uudempi
                        (Lisävärejä AGA:lla ja puhetta CD32-versiossa.)

        Yleisarvosana:  95%
