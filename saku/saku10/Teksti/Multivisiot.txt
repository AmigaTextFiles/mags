5
1*

{3                             Multivisiota Amigalla
{3                             ---------------------

                                Heimo Laukkanen


Joulu on ihmeellinen tapahtuma. Aamulla saa kerrankin nukkua pitkään ja  Helsin-
gin Sanomienkin lukemiseen tuntuu kerrankin olevan kunnolla aikaa. Voi  rauhassa
selata pienimmätkin artikkelit ja kiinnostavimpiin paneutua kunnolla. Eikö  ole-
kin hienoa olla edes hetki rauhassa?

Joulu, jos mikä tapahtuma, on hyvä hetki pysähtyä hetkeksi ja katsoa ennen uutta
vuotta ja uuden vuoden lupauksia, mitä on tehnyt ja olisi voinut  saada  aikaan.
Jää vielä muutamia päiviä aikaa miettiä sopivia lupauksia ja lopulta vielä aikaa
unohtaa ne lupaukset - kuten aina ennenkin.

Minä  ainakin  pysähdyin  hetkeksi  katsomaan  ja  miettimään,   olinko   tehnyt
yleensäkään mitään merkittävää, mitään, mistä voisin olla  edes  hitusen  ylpeä.
Onnekseni sain vastata kyllä.

Olin onnellisessa asemassa saada olla mukana tekemässä kouluumme esitystä,  joka
toivottavasti tullaan muistamaan vielä vuosia. Esittelimme nimittäin koulullemme
show-tekniikkaa, jota oli totuttu näkemään vain suuremmissa kokonaisuuksissa tai
erilaisissa tilaisuuksissa.  Ei  sitä  joka  päivä  ole  tottunut  koulukäytössä
näkemään melko monipuolista videolaitteistoa, jonka  yhtenä  osana  on  Amigassa
pyörivä Scala500.

Multivisio lienee oikea sana kuvaamaan esitystämme. Toisin sanoen katsojat saat-
toivat seurata lavalla tapahtuvaa esitystä myös  seinälle  heijastetusta  reilut
neljä ja puoli metriä kertaa neljä metriä kokoisesta kuvasta. Tosin videotykillä
heijastettua kuvaa ensin hieman rajattiin videomikserillä ja  mukaan  liitettiin
Scalalla tehdyt animoidut tekstit, joiden avulla heijastettu kuva näytti lähinnä
suoralta TV-lähetykseltä. Kun esityksen kuvaamiseen käytettiin vielä  kahta  vi-
deokameraa eri tapahtumia kuvaamaan, oli kokonaisuus enemmän kuin vaikuttava.

Ilahduttavaksi asian kuitenkin tekee se, että Amiga  näytteli  loppujen  lopuksi
hyvin keskeistä roolia koko operaatiossa. Toki videokamerat, videomikseri ja en-
nen kaikkea videotykki olivat perustavia linkkejä kokonaisuuden ketjussa,  mutta
mikään ei olisi ollut samanlaista ilman Amigaa. Kuva olisi  ollut  kuin  martini
ilman oliivia tai vasara ilman päätä. Siitä olisi puuttunut se jokin.

Itse asiassa vasta nyt Amigani osoitti minulle sen tehokkuuden ja mahdollisuudet
myös todellisena työkoneena - linkkinä suuremmassa kokonaisuudessa.  Aikaisemmin
olin voinut vain puhua ja sanoa, että Amigallakin voisi tehdä tuon tai että myös
Amigaa käytetään siihen ja siihen. Ensimmäistä kertaa itse luotin koneeseeni to-
dellisen työn suorittajana, apuvälineenä, jonka  toimimisesta  riippui  suurilta
osin shown onnistuminen.

Eikä Amiga pettänyt siihen kohdistettuja odotuksia. Vaikka kovalevy kerran  lak-
kasikin olemasta ja hetken aikaa  pelkäsin  koko  levyn  tuhoutuneen,  moniajava
käyttöjärjestelmä piti kuitenkin kaiken muistissa eikä kaatunut, joten esityksen
saattoi vetää kunnialla läpi - vaikka levyjärjestelmä kovalevyn osalta kiukutte-
likin.

Kun lopulta kaikki meni loistavasti ja esitys onnistui paremmin kuin hyvin, voin
onnellisena huokaista tyytyväisyydestä ja todeta hankkineeni sylin täydeltä  ar-
vokasta kokemusta niin videotekniikasta kuin Amigan kyvyistäkin. Jälkeenpäin on-
kin helppo sanoa, että tietää tehneensä jotain oikein, kun työn jälkeen joku tu-
lee sanomaan, että sinun sietäisi harkita tätä alaa leipäpuuksesi.

Kaiken kaikkiaan voinkin vain todeta, että "only Amiga makes it possible"...

Ja kuinka se temppu tehtiin...

Kun aloimme koulussa suunnitella joulujuhlan yhteydessä esitettävää  Abi-Showta,
heräsi päässäni ajatus yhden unelmani toteuttamisesta. Lieneekö syynä suuruuden-
hulluus vai laantumaton into audiovisuaaliseen tekniikaan ja ennen  kaikkea  vi-
deoon, mutta minulla oli jo pitemmän aikaa ollut halu päästä kokeilemaan erilai-
sia laitteita ja ratkaisuja käytännössä. Nyt tuli viimein tapahtuma,  jonka  yh-
teydessä se saattaisi olla mahdollista.

Laitteiden hankkiminen oli kaikessa yksinkertaisuudessaan puhelimessa  neuvotte-
lua, lupauksia, suhteiden käyttöä ja niiden solmimista  sekä  puhdasta  diploma-
tiaa. Kaikki kaikessa - me saimme mitä tarvitsimme,  ja  kaikki  olivat  lopulta
tyytyväisiä.

Tekniikka oli itseasiassa minulle jo entuudestaan tuttua. Kaikki osaset aina vi-
deomikseristä Amigaan, videotykkiin, videonauhuriin ja videokameroihin olivat jo
tuttuja - ennen kaikkea siksi, että nauhuri ja Amiga olivat omiani - mutta  nii-
den yhteiskäyttö tavalla, jota  kokeilimme  oli  aivan  uusi  kokemus.  Kun  en-
simmäistä kertaa piirsin ruutupaperille kytkentäkaavion kaikista  laitteista  ja
esittelin aivoitukseni kaverilleni, jonka olin  valinnut  avukseni  videotyöhön,
nauroimme molemmat suunnitelman suuruudelle. Loppujen lopuksi ensimmäiset  piir-
rokset olivat lähes piuhalleen sellaisia kuin lopputuloskin.

Suunnittelu oli työn yksi helpoimmista osuuksista, sillä sitä ei ollut lähes ol-
lenkaan. Mikään ei ollut nimittäin varmaa, ja esityskin muuttui  päivä  päivältä
ennen kuin saavutti sen muodon, joka esitettiin yleisölle. Tiesimme  vain,  että
todellinen työ ja aherrus alkaisi, kun viimein saisimme  päivää  ennen  esitystä
videotekniikan pystyyn. Niinpä saatoin vain pitää mielessäni tiettyjä mielikuvia
ja visioita, joita kokeilla kun sen aika viimein tulisi. Siihen asti joutuisimme
suurimmaksi osaksi istumaan peukaloita pyörittäen.

Kokonaisuuden pisimmän aikajakson vaatinut esityksen lähes viisiminuuttinen  al-
kuvideo oli toisaalta tapahtuma jo sinänsä. Sen luominen  alkoi  kuvaussessiosta
syksyisenä iltana Hotelli Intercontinentalin edustalla. Tyylikkäästi pukeutuneet
ihmiset, mustat autot ja ammattilaismainen magic-touch-tuuri olivat ne välineet,
joihin työparini kanssa luotimme, kun videokameroiden kanssa valmistuimme kuvaa-
maan. Saatuamme valaistuksen, kameratelineet ja näyttelijöinä toimineet henkilöt
valmiiksi alkoi sähellyksen omainen reilun tunnin mittainen kuvaustuokio,  jonka
aikana kahden kameran filmille tallennettiin autosta nousemisia, kävelemistä  ja
kaikkea mahdollista eri kuvakulmista kamera-ajoin  ja  ilman  kamera-ajoja.  Jos
jostain olimme nimittäin kokemuksen pohjalta varmoja, niin ainakin  siitä,  että
ilman suunnitelmaa toimittaessa materiaalia ei ole koskaan  liikaa,  saati  edes
tarpeeksi.

Materiaalin koostaminen alkoi Itäkeskuksen videopajalla, jonne meillä oli kahden
viikon ajanjaksona varattuna lähes kaksikymmentä  tuntia  editointiaikaa.  Kuten
aina,  ensimmäiset  tunnit  menivät  suunnattomassa  tohinassa  ja   erilaisessa
säheltämisessä. 8-milliseltä videokameralta siirrettiin kuvattu materiaali  edi-
tointia varten VHS:lle ja ensimmäisiä kertoja katseltiin,  miten  leikattaisiin.
Erinäisinä päivinä vietettyjen tuntien aikana saimme  aikaan  sekalaisen  määrän
irtonaista materiaalia, jolle ei löytynyt yhteistä nimittäjää, ennen kuin  yöllä
ennen toiseksi viimeistä editointikertaa sain viimein  idean  ja  keskellä  yötä
vietin muutaman tunnin kirjoittaen suunnitelmaa paperille.

Kun suunnitelma oli valmis ja materiaali oli yöllä omasta  filmivarastosta  val-
miiksi kerätty, editointi sujui nopeasti ja kivuttomasti. DeluxePaintilla  loih-
dittiin helposti videoon alku- ja välitekstit, ja mukanamme  kantamiamme  CD-va-
rastoja selaten etsiskelimme sopivia biisejä ja ääniä. Kun loppuillasta muutamia
minuutteja ennen editointiaikamme loppumista vielä loimme  viimeisiä  tutkauksia
aikaansaannoksemme, saatoimme olla tyytyväisiä. Filminpätkä käytti hyväksi lähes
kaiken aikaisemmin leikkaamamme irtonaisen materiaalin,  jolle  olin  onnistunut
löytämään yhtenäisen tekijän, ja vaikka väliin olikin  eksynyt  muutaman  framen
verran virheitä, ei kukaan  pystynyt  huomaaman  niitä.  Tyytyväisyyden  lisäksi
saimme olla ylpeitä.

Editointirupeaman jälkeen oli muutaman päivän verran lepotaukoa, ennen kuin  vi-
deotekniikka saapuisi. Joutoajan käytimme hyväksi kooten musiikkiopettajan mobi-
lisoiman joukon apuna äänilaitteita ja valoja. Samalla kuitenkin  katsoimme  it-
seämme varten omat valokytkennät ja  paikat  niin  videotykille  kuin  muillekin
laitteille.

Koulun esityksiin käytetty peruslaitteisto, käsittäen parikymmenraitaisen mikse-
rin, kasettidekin, CD-soittimen ja valopöydän, mahtui kahdelle  isolle  ylioppi-
laskirjoituksissa käytetylle pöydälle. Meidän tekniikkaryhmäämme luotiinkin  ih-
metteleviä katseita kantaessamme omia laitteitamme varten  kolme  pöytää  lisää.
Päivän mittaan pöydät peittyivätkin erilaisesta materiaalista. Ensin ilmestyivät
tietokone ja videot, sitten videomikseri, monitori  ja  lopulta  salin  toiselle
laidalle kannettiin videotykki. Tekniikka oli kasassa ja työ vasta alussa.

Koska äänitekniikalla ja valaistuksella oli viime hetkiin  asti  omat  kiireensä
esityksen valmistelun kanssa, sain pitää videokuvan valmistelun lähes yksinomaan
omilla harteillani, mikä sinänsä oli minusta tervetullut ratkaisu.  Muiden  har-
joitellessa repliikkejään ja säädellessä äänentasoja loin esityksen  juontajille
kirjoitettujen puheiden perusteella Scalalla shown tekstityksen ja pitkin  iltaa
vietin pitkiä testirupeamia tyhjässä juhlasalissa seuranani pelkkä musiikki.

Koska käyttämämme tekniikan oli varsin erikoista  koulumme  mittakaavassa,  jou-
duimme myös tekemään muutamia erikoisia ratkaisuja. Showtamme varten  jouduttiin
vielä aamulla ennen ensimmäistä illalla tapahtuvaa esitystä tekemään pieni  kyt-
kin, joka mahdollisti kahden kameran käytön esityksessämme,  vaikka  videomikse-
ristä olimmekin varanneet kameraa varten vain  yhden  kanavan.  Aikaisemmin  oli
kolvia jouduttu käyttämään muunnettaessa yhtä liitintä sopivaksi käyttöämme var-
ten. Jouduimme nimittäin käyttämään mikrofonipiuhaa videodatan siirtämiseen, kun
tarpeeksi pitkää rca-johtoa ei käyttöömme muuten löytynyt. Mikrofonipiuhan  kum-
paakin päähän yhdistimme vain sopivanlaiset liittimet ja kaikki pelasi kuin ras-
vattu. Tosin runsaasta johtomerestä, joidenkin liitosten  huonosta  laadusta  ja
laitteiden äärimmäisestä läheisyydestä johtuen piuhat välillä onnistuivat poimi-
maan taidokkaasti kaiken mahdollisen sähköisen häiriön, mutta siitäkin ongelmas-
ta päästiin lopulta pienellä säätämisellä.

Kun kaikki oli viimein puolta tuntia ennen ensiesityksen alkua kasassa, oli  ko-
konaisuus jokseenkin vaikuttava. Melkein puolet salin leveydestä vienyt  teknii-
kan ohjauspöytää edustanut laitteita täyteen pinottu  pöytärivi  herätti  sisään
kävelevissä katsojissa kunnioitusta. Piuhameri laitteiden takana soljui vapaana,
ja jokainen valmistui hoitamaan oman osuutensa mahdollisimman  tyylikkästi.  Vi-
deokamerat seisoivat tukevasti telineisiin kiinnitettyinä, eikä niitä tarvitsisi
esityksen aikana liikuttaa lähes lainkaan. Kun tarvitsisi, hoituisi  sekin  pie-
nellä uudelleen suuntaamisella. Siihen asti kameroihin vaikuttaminen hoitui pie-
nellä kytkimellä, jolla valittiin, kumman kameran kuvaa näytettiinkään.

Onneksemme esitykset  menivät  kunniakkaasti  läpi,  eikä  tekniikkaa  saattanut
syyttää pahoista virheistä, päinvastoin. Multivisio-tekniikkamme sai suurta kii-
tosta ja ihmetystä katselijoiden joukossa. Scalan  vaihtelevat  efektit  tekivät
säväyksen, ja Amigasta puhuttiin esityksen jälkeen hieman eri sävyyn kuin aikai-
semmin. Kaiken kaikkiaan luulen, että videotekniikan läpilyönti koulussamme  on-
nistui varsin mallikelpoisesti.

Kun näin jälkeenpäin katselee tapahtunutta, voi vain tyytyväisin  mielin  todeta
tehneensä jotain, josta  on  pitänyt  suunnattomasti.  Eli  jos  joskus  jossain
showssa näette lopputeksteissä nimeni, niin älkää hämmästykö. Medialeikit voivat
hyvinkin olla tuleva ammattini...

Ja mitä siitä opittiin...

Abi-Shown tekniikan kanssa puuhaminen oli ennen kaikkea mukava ja opettava koke-
mus. Jotkut asiat toki oli opittava kantapään kautta, mutta niinhän se on  aina.
Kaikille sellainen tyyli ei kuitenkaan aina sovi, joten tässä  joitain  neuvoja,
joilla voi välttää ongelmia, jotka ainakin meidän tiellemme sattuivat tai  jotka
onnistuneesti vältettiin.

1) Valmistele riittävästi etukäteen. Vaikka et voisi olla mistään varma, on kai-
ken tekeminen aina helpompaa, mikäli on edes jonkinlainen suunnitelma. Loppu  on
improvisaatiota.

2) Tarkista tavaroiden ja laitteiden toimivuus. Erityisesti piuhojen kanssa  voi
tulla ongelmia. Joskus olisikin hyvä tarkistaa etukäteen käytettävät  piuhat  ja
merkata ne esimerkiksi maalarinteipillä,  jolloin  suuresta  kytkentämerestä  on
helpompi paikantaa vika, mikäli sellainen sattuu.

3) Varatkaa piuhoja, sähköä, sähköjakorasioita ja sähköjohtoa  tarpeeksi.  Pieni
ylimäärä ei ole koskaan pahitteeksi, sillä kuten aina, mikään  ei  ole  ikuista.
Back-up-järjestelmät ovat kova sana ammattilaisemmissakin  systeemeissä.  Sulak-
keet ja yhden pistorasian liiallinen kuormittaminen on myös hyvä pitää mielessä.

4) Teipatkaa pitkät piuhat kiinni esim. lattiaan, etteivät ne repsota ympäriinsä
ja houkuttele vahinkoja. Erityisesti ympäriinsä kulkevat sähköjohdot ym.  piuhat
kannattaa teipata tukevasti kiinni, ettei esimerkiksi paikoilleen tuleva  yleisö
kompastu ja pahimmassa tapauksessa kaada koko tekniikkaa.

5) Kirjoittakaa mahdollisimman paljon paperille. Koskaan ei voi olla varma, mitä
tapahtuu. Joku voi sairastua tai yhtäkkiä saada ramppikuumeen ja unohtaa kaiken.
Silloin paperilla oleva käsikirjoitus on kultaakin arvokkaampaa.

6) Jos jokin menee vikaan, improvisoikaa. Yleisö ei välttämättä edes tiedä, että
jotain traagista on tapahtunut. Viekää esitys kunnialla ensin läpi ja murehtikaa
sen jälkeen, mikä petti. Ei olisi muuten pahaksi edes mielessään ajatella,  mitä
tehdä, kun tai jos jokin lenkki pettää.

7) Tehkää työtä sellaisessa porukassa, jossa voitte luottaa  toisiinne.  Silloin
ei synny turhia paineita, kun jokainen voi keskittyä omaan  osuuteensa  tietäen,
että muutkin tekevät hommansa kunnolla.

8) Varatkaa aikaa kunnolla, sitä ei koskaan  ole  liikaa.  Parasta  olisi  tehdä
kaikki mahdollinen jo etukäteen valmiiksi ja mahdollisuuksien mukaan saada kaik-
ki kuntoon hieman etukäteen. Mikäli on jo tiedossa, että tulee esimerkiksi  lai-
natavaroiden ja tekniikan takia viime hetken kiireitä  kuten  meillä,  on  syytä
yrittää levätä ja hankkia voimia silloin, kun siihen on vielä mahdollisuus.

9) Paneutukaa hommaan kunnolla. Mikäli työ sen vaatii, viettäkää vaikka yö  esi-
tyspaikalla valmistellen ja hioen esitystä kuntoon. Jokainen etukäteen valmiste-
luun käytetty tunti poistaa turhaa stressiä ja huolta tulevasta.

10) Huolehtikaa kunnostanne. Eväiden varaaminen aina mukaan ja sokeritasapainos-
ta huolehtiminen on itse asiassa hyvä idea. Joskus voi tulla  yllättäviä  tilan-
teita, joiden takia ei pääsekään lähtemään erikseen syömään tai poistumaan  pai-
kalta. Sokeri ja esim. kofeiini taas piristävät ja parantavat aivojen toimintaa,
joten  monien  virvoitusjuomien  kulutus   voi   nousta   valmistelujen   aikana
yllättäviin mittoihin. Itse suosin Pepsi-Maxia, jota erilaisissa tapahtumissa ja
tehtävissä kuluikin enemmän kuin vähän. 
