5
1*

{3                      UFO - The Enemy Unknown (Amiga CD32)
{3                      ------------------------------------

                                 Erno Tuomainen


Eletään vuotta 1999. Tunnistamattomia lentäviä esineitä eli ufoja on alettu  ha-
vaita häiritsevän säännöllisesti öisellä taivaallamme. Raportit  väkivaltaisista
ihmisten kaappauksista sekä heihin kohdistuvista  epäinhimillisistä  kokeiluista
ovat iskeneet ihmisten tajuntaan kasvattaen kauhua kaikkialla maailmassa.  Ylei-
nen paniikki ja hysteria eivät ainakaan ole auttaneet meitä puolustautumaan tätä
uhkaa ja huomattavasti kehittyneempää teknologiaa vastaan.

Monet maat ovat yrittäneet selviytyä tilanteesta  yksin.  Esimerkiksi  elokuussa
vuonna 1998 Japani perusti oman muukalaisvastaisen organisaationsa,  Kiryu-Kain.
Varustettuna japanilaisella taistelukoneella Kiryu-Kai todellakin näytti voimak-
kaalta. Viisi kuukautta kestäneiden kalliiden  operaatioiden  jälkeen  he  eivät
kuitenkaan edelleenkään olleet torjuneet ensimmäistäkään ufoa. Tilanteen  antama
opetus oli selvä: tämä olisi maailmanlaajuinen ongelma, jota ei voi  hoitaa  yk-
sittäisissä maissa.

Marraskuun 11. päivänä vuonna 1998 edustajat kaikista maapallomme taloudellises-
ti voimakkaista maista kohtasivat salaisesti  Genevessä.  Pitkien  neuvottelujen
jälkeen päätettiin perustaa piilossa toimiva ja samalla riippumaton  ryhmittymä,
jonka tehtävänä olisi taistella, tutkia ja voittaa ihmiskuntaa  uhkaavat  muuka-
laiset.  Tämä  organisaatio  olisi  varustettu  maailman   parhailla   taistelu-
lentäjillä, sotilailla, tiedemiehillä ja insinööreillä. Kaikki  he  työskenteli-
sivät yhdessä, monikansallisessa organisaatiossa nimeltä:  X-COM  (Extraterrest-
rial Combat unit).

Tässä tilanne, ja tässä kohtaa myös SINÄ astut mukaan kuvaan. Olet X-COMin  joh-
taja. Sinun käytössäsi on Maan tuorein teknologia, jota sinun tulee käyttää  me-
nestyksellisesti torjumaan maata uhkaavat ötökät.

Pelin alussa sinun on valittava Maasta aloituspaikka, jonne ensimmäinen tukikoh-
tasi sijoitetaan. Saat eteesi hienon maapallon, jota pystyt  pyörittelemään  va-
paasti etsiessäsi haluttua kohtaa. Tukikohdat ovat pelin ja operaatiosi perusta,
sillä niihin on sijoitettu joukkosi ja varusteesi. Niissä  on  myös  kaikki  muu
henkilöstö kuten tiedemiehet ja tuotantohenkilöstö, joten on luonnollista,  että
tukikohtien suojelemiseksi on tehtävä kaikkensa. Ufot nimittäin  voivat  hyökätä
sinunkin kimppuusi siinä missä muidenkin. Tukikohtiin voit  rakentaa  monelaisia
rakennuksia, esimerkiksi asuntoja, varastoja, tutkia, puolustusjärjestelmiä, la-
boratorioita... Tuossa vain muutama esimerkki kymmenistä, ja pelin  edetessä  ja
kehittyessä niitä tulee lisää siinä missä muutakin tavaraa.

Aloittaessasi sinulla on vain muutama miljoona rahaa, pari miestä ja kolme vuok-
ralla olevaa lentoalusta (yksi kuljetuskone ja kaksi taistelukonetta) sekä  jon-
kin verran varusteita saattamaan sinut alkuun. Muutama miljoona saattaa  kuulos-
taa suurelta, mutta kun johdettavana on monikansallinen  ja  suuri  järjestelmä,
ovat myös menot suuret. Tulonlähteesi on pääasiallisesti se, mitä organisaatioon
sitoutuneet  maat  sinulle  kuukausittain  antavat.  Sitä   kannattaa   pitääkin
silmällä,  sillä  jos  et  valvo  tarpeeksi  jotain  tiettyä  maanosaa,  se  to-
dennäköisesti laskee rahoitustaan. Vastaava tapahtuu, jos  annat  ufojen  hillua
vapaasti jossain maassa terrorisoimassa sen  asukkaita.  Lopulta  saattaa  käydä
niin, että koko maa/maanosa vetäytyy pois projektista vieden  rahansa  mukanaan.
Ufot voivat myös pelin edetessä tehdä sopimuksia maiden kanssa siten, että  nämä
maat laskevat rahoitustaan tai vetäytyvät kokonaan pois. Myöhemmin voit  ansaita
rahaa myymällä taisteluissa voittamaasi muukalaisteknologiaa ja -tavaraa.  Usein
niistä saa erittäin hyvän hinnan.

Pelin strateginen osuus käydään maapallon kartalla, jota voit pyöritellä ja suu-
rentaa/pienentää vapaasti. Kartassa näkyvät eri maat, tukikohtasi, aluksesi sekä
mahdolliset havaitut ufot. Tässä tilassa tapahtuu myös  maiden  partiointi.  Kun
joku tukikohdistasi havaitsee lentävän ufon, siitä annetaan sinulle ilmoitus  ja
sinun tehtäväsi on tehdä ufosta selvää. Ilmoituksen jälkeen ufo pitää ensin  pu-
dottaa maahan, jotta valtausryhmä pystyy hoitamaan itse  valloituksen.  Pudotuk-
sessa täytyy pitää huolta siitä, että ufo putoaa maalle -  eihän  veteen  pudon-
neesta hylystä ole mitään hyötyä. Kun ufo on onnistuneesti pudotettu, ts. ufo ei
tuhoutunut kokonaan, sinun pitää vallata se, sillä kaikki  aluksessa  majailevat
ötökät eivät tietenkään ole kuolleet, sitkeitä piruja kun ovat.

Mahdollisia tehtäviä on toki monentyylisiä, yksi  on  edellä  mainittu  lentävän
ufon pudotus/valtaus. Ufot voivat myös terrorisoida  kaupunkeja,  jolloin  sinun
täytyy lähettää joukkosi pelastamaan alueen siviilit ja tuhoamaan kaikki  ötökät
(aliens :-). Ufo voi myös laskeutua maahan, jossa sinä  vikkelänä  voit  yrittää
vallata täysin ehjää alusta. Pahimmassa tapauksessa käy niin, että  ufo  hyökkää
jonkin tukikohtasi kimppuun, jolloin sinun on tehtävä kaikkesi  puolustautuessa-
si. Voi myös käydä niin, että miehesi saavat ilmoituksen löytyneestä AlienBases-
ta eli muukalaisten  tukikohdasta  maapallolla.  Nämä  tukikohdat  ovat  todella
ikäviä, sillä niistä käsin monsterit voivat johtaa  omia  maanpäällisiä  operaa-
tioitaan, lahjoa hallituksia, levittää terroria jne. Siksi ne pitää tuhota  niin
pian kuin mahdollista, joten jälleen on miehillesi käyttöä. Näihin tehtäviin va-
raa kuitenkin tehokas ja vahva joukko, koska tukikohdissa (ja  isoissa  ufoissa)
on yleensä todella paljon mörköjä.

Ufot valloitetaan erillisellä ryhmällä ja  aluksella,  joka  kykenee  siirtämään
tarpeeksi tavaraa ja väkeä paikan päälle. Alussa tähän  käyvät  Skyranger-luokan
alukset, joilla on vain kuljetuskapasiteettia. Itse taistelu  käydään  isometri-
sellä kerrosnäytöllä eli alueella, joka on kuvattu kolmiulotteisesti yläviistos-
ta ja jonka kentät on jaettu useisiin eri kerroksiin.  Esimerkiksi  taloissa  on
useampia kerroksia kuten suurimmissa ufoissakin,  eivätkä  kaikki  alienit  tie-
tenkään ole näkyvillä, vaan suurin osa piileskelee koloissaan. Taistelussa siir-
rot tehdään roolipelimäisesti vuoron perään: ensin sinä siirrät  omat  siirtosi,
jonka jälkeen ufon asukit tekevät omat siirtonsa, luonnollisesti  piilossa.  Pe-
lissä on käytössä systeemit, jotka kulkevat nimillä 'Line of Sight'  (näkölinja)
ja 'Line of Fire' (tulilinja). Näkölinja tarkoittaa sitä,  että  ruudulla  näkyy
vain se, minkä omat ukkosi näkevät, eli jos alien  on  piilossa  nurkan  takana,
niin  et  sitä  näe  etkä  siten  pysty  normaaliaseilla   myöskään   tappamaan.
(Siv.huom.: iso ohjus tai blaster bomb tekee gutaa  piileskelevälle  paskiaisel-
le.) Tulilinja taas tarkoittaa, että et pysty ampumaan mörköä, jos  tulilinjalla
on oma ukkosi tai jotain muuta tarpeeksi suurta.

Kaikilla aseilla on myös useita eri ammuntatapoja kuten sarjatuli, kertatuli tai
heittolaukaus. Jokaiselle tyylille on oma osumatarkkuutensa, vähän niinkuin roo-
lipeleissä. Nämä tekevät taisteluista mielenkiintoisen ja yllättävän. Tosin jos-
kus menee hermot, kun esim. etsit tuntitolkulla piileskelevää monsteria, joka on
mennyt jonkin ison talon kolmanteen kerrokseen kaapin taakse piiloon. Tai  kuten
itselleni on käynyt usein: ammut tehokkaan ohjuksen ja lähistöllä on  oma  soti-
laasi (tai sotilaita), ja ukkosi ampuukin huti  maalista.  Ohjus  osuu  johonkin
lähistöllä olevaan esteeseen, kuten omaan ukkoon, ja silloin kuolee kivasti omaa
väkeä lähistöltä. Kerran olin tappanut yli tunnin vihulaisia  ja  päätin  tappaa
viimeisen niistä tehokkaasti ja näyttävästi isolla pommilla. Valitettavasti ukon
osumatarkkuus ei ollut mikään hyvä, ja tämä ampuikin ohi. Minun sotilaani olivat
siistissä röykkiössä, ja ohjus osui näistä yhteen - minulta kuoli noin viisi so-
tilasta kahdeksasta. Uskokaa pois, että CD32:ni reset-nappulalla oli  käyttöä...
:-)

Taistelun jälkeen annetaan sinulle pisteet siitä, miten  suoriuduit  tehtävästä.
Miinusta saat esim. jos miehesi tai joku siviili kuolee operaation aikana. Plus-
saa tuo sen sijaan lähes kaikki muu, eli jos tapat tai vangitset alienin, löydät
muukalaisteknologiaa tai pelastat siviileitä jne. Näistä pisteistä riippuu,  mi-
ten maat jakavat sinulle rahaa operaatioitasi varten: mitä  paremmin  suoriudut,
sitä enemmän rahaa tulee ja päinvastoin.

Kun (jos) voitat taistelun, henkiinjääneet miehesi keräävät paikalta  ja  ufosta
löytyvät esineet talteen. Tämä mahdollistaa niiden tutkimisen tukikohdissasi  ja
näin kartuttaa tietoasi muukalaisista sekä heidän teknologiastaan,  tarkoituspe-
ristään jne. Itse asiassa kaikki pitää tutkia, ja tätä varten tukikohdissasi  on
omat tiedemiehet, joille voit antaa tehtäväksi tutkia jotain  tiettyä  esinettä.
Kun esine on tutkittu, joukkosi voivat alkaa käyttää ja useissa tapauksissa myös
tuottaa sitä itse. Pian siis käy niin, että taistelet muukalaisia vastaan heidän
omilla aseillaan, ja alussa vallinnut teknologinen epätasapaino korjaantuu  sitä
nopeammin, mitä nopeammin saat tutkittua  heidän  tavaroitaan.  Sinun  kannattaa
siis hankkia erittäin suuri tiedemiesjoukko,  sillä  mitä  enemmän  tiedemiehiä,
sitä nopeammin homma käy.

Nämä tutkimukset eivät rajoitu pelkästään aseisiin, vaan voit tutkia myös kiinni
saatuja muukalaisia (joko eläviä tai kuolleita), heidän energianlähteitään,  ma-
teriaaleja, ufoja ja niiden komponentteja. Muukalaisteknologian lisäksi on  myös
kehitettävä omaa teknologiaa, joka saattaa tuottaa mm. sellaisia aseita,  joihin
alienit eivät ole varautuneet. Pian  sinulla  voi  olla  uusia  aluksia,  joissa
hyödynnetään se tekniikka, jota ufot käyttävät.  Mielenkiintoista,  eikö  totta.
Itse asiassa koko pelin tarkoitus on etsiä ajoissa muukalaisten alkuperäinen tu-
kikohta aurinkokunnassamme ja rakentaa sopiva alus viemään joukkosi sinne, jotta
uhka saadaan torjuttua.

Joka kuukauden alussa kerrotaan rahoitustilanteesi ja miten  suoriuduit  edelli-
sestä kuukaudesta. Näet myös, mitkä maat ovat  tehneet  muutoksia  rahoitukseen.
Rahoitusta lisätään/lasketaan sen perusteella, mitkä olivat  suoriutumispisteesi
edelliseltä  kuukaudelta.   Positiivisia   pisteitä   saat   mm.   onnistuneista
tehtäväsuorituksista, esineiden tutkimisesta, rakentamisesta jne. Kannattaa siis
torjua ufot aina kun siihen on vain mahdollisuus ja tutkia  paljon,  tai  muuten
pisteet menevät pian miinukselle ja maat tiputtavat tärkeää rahoitustaan.  Ilman
rahaa et voi tehdä juuri mitään, sillä sitä tarvitaan kaikkialla.

CD32 version hyvät (+) ja huonot (-) puolet:

+ Lyhyet latausajat, kaikki data on yhdellä CD-levyllä.
+ Ei typeriä manuaalisuojauksia jne.
+ Toimii myös hiirellä!

- Ei mitään erillistä CD-soundtrackia, vaan äänet ovat Amigan ääniä.
- Vain yksi tallennuspaikka.
- Ei tallenna kaikkea tietoa kuten esim. aluksissa olevaa
  miehistöä. Ne on asetettava aina joka latauskerran jälkeen.
- Hitaat taisteluosuudet, joskin tähänkin tottuu (todella!).
- Talletus ei toimi normaalissa Amigassa, vaikka olisikin CD-ROM,
  ohjelmointityylin takia.

Nämä miinukset eivät loppujen lopuksi haittaa itse pelaamista. Ainakin itse olen
huomannut, että esimerkiksi taisteluosuuksien hitauteen tottuu, koska peliä  tu-
lee pelattua paljon ja etenkin koska peli on erittäin mielenkiintoinen. 
