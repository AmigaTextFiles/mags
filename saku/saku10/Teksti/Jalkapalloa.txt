5
1*

{3                              Jalkapalloa Amigalla
{3                              --------------------

                                  Sami Klemola


Näin talvisaikaan, kun kotomaan viheriöt ovat lumen peitossa ja  lähin  hallikin
vähän kauempana kuin lähellä, voi  tietokoneen  omistava  jalkapalloihminen  vi-
rittäytyä tunnelmaan pelaamalla digitaalista jalkapalloa kotonaan pakkasen pure-
mattomissa! Jalkapallopelejä on paljon Amigallekin. Kerron  tässä  kahdesta  pe-
listä, joista toinen on varsinainen jalkapallopeli ja  toinen  manageripeli.  Ne
ovat aika samanlaisia. Ainoa suurempi ero on se, että pelaaja toimii  joko  itse
kaikkina pelaajina tai joukkueen managerina. Kumpikin peli on ehdoton ostos  jo-
kaiselle jalkapalloihmiselle. Goal! ja Premier Manager II edustavat  jalkapallo-
pelien huippua Amigalla.


{3Goal!
{3-----

Monien parhaaksi ylistämä jalkapallopeli on "Goal!", joka on sellainen myös  mi-
nun mielestäni. Palloa voi pelata yksittäisinä harjoitusotteluina tai voi pelata
oman liigan tai cupin. Pelissä on suuri määrä kaikenlaisia asetuksia. Valita voi
ottelun kestoajan viidestä mahdollisesta (2 x 1 min ... 2 x 20 min), nurmen pin-
nan (normaali, märkä ja mutainen sekä Wembley), maalivahtien tason  ja  tietoko-
neen vaikeustason, kummatkin kolmesta vaihtoehdosta. Kentän saa halutessaan myös
vaakatasoon ja siitä saa näkyviin joko vain hieman aktiivisen alueen  ympäristöä
tai suuremman alueen. Zoomauksen voi valita myös automaattiseksi, jolloin näkymä
kasvaa erikoistilanteissa. Tilanteita on myös mahdollista katsoa uusintana.  Uu-
sintoja voi tallentaakin ja katsoa myöhemmin. Pelissä on  myös  skanneri,  josta
näkee kaikkien pelaajien sijoittumisen kentällä sekä pallon sijainnin.

Myös pelaajien nopeuden voi säätää. Valittavana on viisi tasoa (novice, amateur,
semi-pro, pro ja ace). Mielestäni amateur on kuitenkin ainoa oikea  nopeus.  Ace
on jo aivan naurettava. Mikään mies ei juokse kentän päästä päähän viidessä  se-
kunnissa! Pelaamisen lisäksi on myös vapaa harjoittelu, jossa  vastustajalla  on
kentällä vain maalivahti! Peli ei ole aloittelijalle helppo, joten  harjoitusot-
teluja kannattaa pelata ensiksi. Vaikeutta kuvastanee se, että pelasin  kymmenen
minuutin harjoitusottelun (ilman vastustajan pelaajia siis) ja voitin sen 1-0...
Totutteleminen pelaajien liikkumiseen vie hieman aikaa.  Rankkariharjoitusta  on
myös hyvä kokeilla. Voit vetää niin monta rangaistuspotkua kuin haluat ja samal-
la kokeilla niiden torjumista. Nämä taidot ovat hyväksi itse pelissäkin.


{3Liiga ja cup
{3------------

Voit valita haluamasi määrän joukkueita ja määrätä miten pelataan.  Liigan  voit
pelata niin moninkertaisena kuin haluat. Paras vaihtoehto minun mielestäni  kui-
tenkin on pelata normaali kaksinkertainen liiga ja valita sopiva määrä joukkuei-
ta (otteluiden määrä on joukkueiden määrä kertaa kohtaamisten määrä miinus  koh-
taamisten määrä (jm * km - km)). Voit myös valita voitosta annettavien pisteiden
määrän, joko kaksi tai kolme. Vastaavasti voit pelata sellaisen cupin  kuin  ha-
luat. Voit valita pelitavan erikseen alkukierroksille, semifinaaleille ja finaa-
lille. Jokaisella kierroksella voi olla yksi tai kaksi  osaottelua,  ja  jatkoon
pääsy voi ratketa vierasmaaleilla tai jatkoajalla. Jatkoaika voidaan asettaa pe-
lattavaksi esimerkiksi silloin, kun osaotteluiden yhteistilanne on tasan  toisen
osaottelun varsinaisen peliajan jälkeen. Goal!:ssa voi tehdä jopa  monimutkaisen
Englannin liigacupin, lukuunottamatta sitä, että  alkukierrokset  pelataan  aina
samalla tavalla, joten esimerkiksi avauskierrosta ei voi laittaa  kaksiosaiseksi
ja muita yksiosaisiksi. Tietokone pelaa omien joukkueidensa ottelut,  ja  niistä
näytetään vain tulokset. Harjoitusottelussa  on  kuitenkin  mahdollista  määrätä
tietokone ohjaamaan kumpaakin joukkuetta. Tällaista "demo-ottelua" on joskus mu-
kava katsella, varsinkin kun laittaa sopivasti vauhtia ja joukkueille kovat vai-
keustasot.


{3Joukkueet
{3---------

Joukkueita Goal!:ssa on paljon. Joukkueensa saa valita mm. Englannin,  Espanjan,
Italian ja Saksan liigasta. Euroopan maajoukkueet ovat niin ikään  mukana,  myös
Suomi. Goal! on hyvin lähellä manageripeliä. Joukkueiden kokoonpanoa  voi  muut-
taa, pelaajia voi siirtää joukkueesta toiseen, heidän pelipaikkaansa voi vaihtaa
ja kentälle voi laittaa haluamansa pelaajat. Myös muodostelmaa voi muuttaa, mut-
ta mielestäni aivan liian rajallisesti,  ainakin  varsinaisiin  manageripeleihin
verrattuna. Melkein kaikkia joukkueiden tietoja voi muuttaa, joten  omien  jouk-
kueiden tekeminen on helppoa. Minä olenkin naputellut Goal!:iin  Veikkausliigaa!
Pelin aikana voi tapahtua loukkaantumisia, joten vaihtojakin voi tehdä.


{3Pelaaminen
{3----------

Pelissä ohjataan aina lähinnä palloa olevaa miestä. Tästä tulee kieltämättä  se-
kaannusta. Olen monta kertaa yrittänyt mennä ottamaan palloa jollakin  miehellä,
kun yhtäkkiä jostain kulmasta ryntääkin paikalle toinen mies, ja ohjaus  siirtyy
häneen. Kun mies vielä tulee vastakkaisesta suunnasta, ennenkuin ohjauksen vaih-
tumiseen ehtii reagoida, mies kääntyy ympäri ja lähtee juoksemaan väärään  suun-
taan! Tästä sitten seuraa se, että ohjaus siirtyy takaisin ensimmäiseen mieheen,
josta on taas tullut lähin mies, jolloin vastustajan mies tulee pelaajan sekoil-
lessa joystickinsä kanssa ja ottaa kenenkään estelemättä pallon! Tässä veivates-
sa miehet kun heittävät vielä volttiakin. Jos ohjainta nimittäin vääntelee liian
innokkaasti, miehet sekoavat omiin jalkoihinsa ja kaatuvat!

Pallon kanssakin tulee olla varovainen. Se karkaa helposti, joskus jopa  suoraan
juostessa. Käännökset vaativat erityistä tekniikkaa. Vauhtia on ensin  hidastet-
tava ja sitten lähdettävä uuteen kulkusuuntaan. Painamalla nappula pohjaan  pal-
lollinen pelaaja hidastaa kulkuaan ja lopulta pysähtyy. Nopeat  käännökset  pai-
kallaan ovat myös vaarallisia. Pallo sinkoutuu helposti taivaan tuuliin. Normaa-
lissa pelissä maalivahdit ovat aina tietokoneen ohjauksessa. Vain rangaistuspot-
kua vastaanottava maalivahti on pelaajan ohjauksessa. Silloin tulee kääntää  oh-
jainta siihen suuntaan, johon odottaa  laukauksen  tulevan.  Tällöin  vastustaja
tietysti katsoo, mihin suuntaan käännät  ohjainta,  ja  potkaisee  toiseen  kul-
maan...

Syötöt pelissä ovat automaattisia. Annat vain ohjaimella suunnan ja painat  nap-
pulaa hetken aikaa, ja syöttö menee yleensä omalle pelaajalle. Joskus vastaanot-
taja ei kuitenkaan saa palloa haltuunsa tai  vastustaja  (varsinkin  jos  pelaat
tietokonetta vastaan) katkaisee syötön. Tietokone myös pitää omat pelaajat  aika
hyvin. Varsinkin rangaistusalueelle sisään syöttäminen voi osoittautua hankalak-
si. Takarajan tuntumasta sitä ei yleensä kannata yrittääkään, koska siellä  ovat
aina topparit katkaisemassa ja sinkoamassa pallon kauas maalilta.  Liukutaklauk-
set toimivat pelissä hienosti. Pallon saa yleensä helposti  pois  vastustajalta,
jos on oikeissa asemissa. Laukaiseminen tapahtuu näpäyttämällä nappulaa  nopeas-
ti. Laukaisuun voi liittää jälkikosketuksen, jolloin laukaukselle saa  kierrettä
ja korkeutta. Maalin edessä laukoessa laukauksen suunta  tulee  automaattisesti,
laukaus lähtee esimerkiksi kohti vapaata ylänurkkaa.


{3Premier Manager II
{3------------------

Pelistä on itse asiassa ilmestynyt jo numero 3, mutta sitä en ole  vielä  saanut
käsiini. Uskon kuitenkin, että siinä on taas lisää toimintoja.  Niitä  on  kyllä
kakkosessakin, jota saa alennusmyynnistä halvalla. PM2 on pakko-ostos jokaiselle
jalkapalloihmiselle. Pelaaja toimii Englannin liigassa  kulloinkin  yhden  jouk-
kueen managerina. Managerintehtävät aloitetaan konferenssista, joka on varsinai-
sen liigajärjestelmän alapuolella, tavallaan "nelosdivisioona". Sitten  kun  me-
nestystä tulee, saat pestejä yhä parempiin ja korkeammilla sarjatasoilla  pelaa-
viin seuroihin. Peli tulee todella mielenkiintoiseksi siinä vaiheessa, kun  alat
taistella mestaruudesta ja cup-voitoista. Tämän jälkeen alkaa menestyksen hamua-
minen eurokentillä. Siellä kohtaat muita Euroopan huippujoukkueita. Vastaasi voi
tulla esimerkiksi Lahden Kuusysi tai HJK.


{3Pelaaminen
{3----------

Pelissä on paljon toimintoja. Voit ostaa ja myydä  pelaajia  pelaajamarkkinoilla
tai kysellä heitä suoraan muilta seuroilta. Kullekin pelaajalle voi  tehdä  oman
valmennusohjelman. Joukkueesi kokoonpanon, pelityylin ja muodostelman voit vali-
ta vapaasti. Rahaa saat pääsylipputuloina ja tekemällä sponsorisopimuksia.  Myös
F.A. myöntää avustuksia aika ajoin, ja huipulla ollessasi saat myös TV-yhtiöiltä
korvauksia otteluiden televisioinneista. Rahaa kuluu palkkoihin (sekä  pelaajien
että muun  henkilökunnan  (valmentajat,  kykyjenetsijä,  fysioterapeutti  ym.)),
kentän ylläpitoon ja laajentamiseen sekä siirtokorvauksiin, joita saat  tietysti
itsekin myymistäsi pelaajista. Seuran tili on luotollinen, joten pieni ylityskin
on mahdollinen, mutta siitä joutuu tietysti maksamaan korkoa.  Voit  myös  ottaa
lainaa - tai siis voit yrittää. Pelaajasi myös loukkaantuvat joskus  kovaa  tah-
tia, joten hoitokulujakin tulee. Joskus pelaaja saattaa lopettaa koko homman  ja
lähteä vaikkapa TV-juontajaksi tai pubinpitäjäksi. En kyllä tiedä, miten  se  on
mahdollista, koska heidän kanssaanhan on sopimus! Ilmeisesti sen  kuitenkin  saa
rikkoa, mutta vakuutus kyllä korvaa sen, jos on raaskinut sellaisen ottaa.  Tie-
tenkään vanhoille pelaajille ei vakuutusta saa tuota varten, koska he lopettavat
muutenkin pian...

Milloin tahansa voit parantaa seuran stadionia. Voit rakentaa lisää  katsomoita,
muuttaa seisomakatsomoita istumakatsomoiksi, suurentaa parkkipaikkaa tai  tulos-
taulua, asentaa lämmityksen ja vaikka mitä! Nämä kaikki maksavat  paljon  rahaa,
joten kannattaa ensin hankkia pelaajat ja katsoa sitten, miten on varaa  stadio-
nin laajennukseen. Kuluja tulee myös rakentamisen jälkeen.  Esimerkiksi  valojen
käyttö maksaa rahaa koko ajan. Kauden alussa voit pelata enintään neljä ystävyy-
sottelua minkä tahansa vastustajan kanssa. Kausi etenee normaalisti ja cupit pe-
lataan kiinteiden aikataulujen  mukaan.  Finaalit  pelataan  liigan  päättymisen
jälkeen. Ennen otteluita tulee hoitaa kaikki muut asiat kuntoon ja viimeksi val-
mistautua otteluun laittamalla oikeat miehet  kentälle  ja  valitsemalla  sopiva
taktiikka. Pelin aikana voit tehdä vaihtoja sekä muuttaa taktiikkaa.  Muuten  et
voi pelin kulkuun vaikuttaa. Voit vain seurata, kuinka valitsemasi taktiikka pu-
ree ja miehesi onnistuvat.


{3Arvostelu
{3---------

{3Goal!
{3-----

Kaikenkaikkiaan Goal! on todella hieno peli, ja se pesee esimerkiksi Sierra Soc-
cerin mennen tullen. Goal!:ssa on todella paljon toimintoja,  ja  itse  peli  on
toiminnaltaan loistava. Myös Goal! on alennusmyynnissä, ja se on  aivan  ehdoton
ostos. Goal!:ssa on kuitenkin myös huonoja puolia. Se nimittäin  kaatuilee.  Pe-
laaja katselee punaista laatikkoa (ei korttia), jos pallo menee esimerkiksi  so-
pivasti ulos alueelta juuri kun peliaika päättyy tms. Lisäksi peliä ei voi asen-
taa kovalevylle, koska se käyttää omaa  laturia  ja  jopa  omaa  tiedostojärjes-
telmää. Laturi jättää lisäksi levyasemien moottorit päälle,  joten  ei  ole  ih-
mekään, että se valittelee vähän väliä levyvirheistä! On  käsittämätöntä,  miksi
todella hyvä peli on osaksi pilattu omalla surkealla levynkäyttöjärjestelmällä.

Ärsyttävintä on kuitenkin pelissä se, että peliaika päättyy, vaikka olisi  juuri
pääsemässä vetopaikkaan. Soisin pelissä  olevan  jonkinlaista  tuomarilogiikkaa,
joka pitkittäisi peliaikaa, jos palloa ollaan juuri tuomassa maalille.  Tuomaria
ja rajamiehiä kaipaisin myös kentälle. Pallo sitten taas menee kaikista esteistä
läpi kentän ulkopuolella, jopa katsomon. Vastaavasti pelaajat  juoksevat  maali-
verkon läpi, mikä on varsin hilpeää katsottavaa.

Joskus aloituksessa käy niin, että toinen mies ei otakaan  palloa,  vaan  lähtee
pois. Siinä sitä voi sitten vain odotella, että vastustaja hakee sen! Jos maali-
vahti torjuu pallon yli maalin, on seurauksena säännöistä  poiketen  maalipotku!
Mikäli pallo menee maalin ohi sivulta, tulee kulma. Toinen paha virhe toiminnas-
sa on se, että peli ei tunne paitsioita ollenkaan. On todella  harmittavaa,  kun
omalla maalilla on aivan ylhäisessä yksinäisyydessä jopa kolme  vastustajan  pe-
laajaa, jotka saavat aivan rauhassa tehdä maalin omien puolustajien ollessa ties
missä! Vastustajan alemmat miehet kun voivat syöttää pallon heille ilman  mitään
pelkoa paitsiovihellyksestä!

Lisää muodostelmavaihtoehtojakin olisi hyvä saada. Sen  lisäksi  olisi  mukavaa,
jos saisi aivan vapaasti valita pelaajien paikat kentällä. Nyt paikat ovat kiin-
teät muodostelman mukaan. Jos paikkoja voisi itse siirtää vapaasti,  voisi  esi-
merkiksi puolustuslinjan vetää alemmas, jotta vältyttäisiin edellä kuvatulta ti-
lanteelta. Toisaalta myös paitsioansan rakentaminen mahdollistuisi, edellyttäen,
että paitsio otetaan käyttöön!

Mielestäni automatisoituja toimintojakin pitäisi pystyä paremmin ohjaamaan. Maa-
livahdin avaukset ovat liian matalia.  Tietokoneen  miehet  nappaavat  ne  usein
kiinni omalla alueella. Kaipaisin mahdollisuutta säätää esimerkiksi  maalipotku-
jen ja avausten pituutta ja korkeutta. Mahdollisesti voisi mennä jopa  manuaali-
seen toimintaan siinä, että joka kerta kun maalivahti on avaamassa peliä, pelaa-
ja valitsisi, minne avaus annetaan. Sen voisi antaa vaikkapa lyhyenä  vasemmalle
tai oikealle, tai pitkänä vastustajan maalin eteen, sen mukaan, miten on pelist-
rategiaa suunnitellessaan vaihtoehtoja tehnyt!

Myös vaikeustasoihin on sanomista. Nyt tietokoneen vaikeustaso  valitaan  perin-
teisellä helppo/keskitaso/vaikea-kaavalla ja lisänä on nopeuden valinta. Tämä on
mielestäni täysin epäonnistunut. Minä voitan yleensä tietokoneen  mennen  tullen
millä tahansa vaikeustasolla, kunhan itselläni on nopeusylivoima (tietokone  no-
vice ja minä amateur). Esimerkiksi kuuden minuutin  pelissä  voitin  MyPalla  FC
Jazzin Porissa 8-1. Kun nostan nopeudet tasoihin (kumpikin amateur),  en  pärjää
oikeastaan yhtään millään vaikeustasolla. Hävisin  Dortmundillekin  tylysti  0-6
(joukkueena silloin Manchester United). Tietokone pyörittää peliä kätevästi vai-
keimmalla tasolla, mutta minun  nopeusylivoimaani  vastaan  se  ei  yleensä  voi
mitään. Parempi ratkaisu minusta olisi ollut laittaa nopeusvalinta niin, että se
vaikuttaa samassa suhteessa kumpaankin joukkueeseen. Taitotaso taas olisi tullut
suoraan joukkueesta. Esimerkiksi Valioliigan joukkueet  olisivat  parempia  tai-
doiltaan ja nopeudeltaan kuin ykkösen  joukkueet.  Näin  joukkueiden  valinnalla
olisi jotakin todellistakin merkitystä. Näin saataisiin myös tasoitusta ihmisten
välisiin otteluihin. Kun huonompi ottaa joukkueekseen vaikkapa Newcastle  Unite-
din ja parempi esimerkiksi Doncasterin, tulee peli mielenkiintoisemmaksi.  Vali-
tettavasti alempien sarjatasojen joukkueita ei edes ole  pelissä.  Itse  asiassa
joukkueet kyllä ovat eritasoisia. Jokaisella pelaajalla on nippu  attribuutteja,
jotka määrävät hänen taitonsa. Erot eivät kuitenkaan  ole  mielestäni  riittävän
suuret, ja englantilaisilla vielä taitaa olla omista joukkueistaan hieman  liian
suuret luulot...

Pelissä on mukavasti crowd-fx:ää eli yleisö mekkaloi, mutta siinäkin  olisi  pa-
rantamisen varaa. Yleisö huutaa ihan samalla tavalla koti- ja vierasjoukkueelle.
Vierasjoukkueen kannatus yleensä (poislukien MP - MyPa -ottelut) todellisuudessa
on pienempi kuin kotijoukkueen. Rangaistuspotkukilpailussa taas yleisö on  aivan
hiljaa, kun syntyy maali. Torjunnoista se kyllä innostuu. Tässä taitaa olla jopa
bugi. Normaalisti huudetaan kaikkia maaleja, ja rp-kisassa ei  mitään...  Näistä
puutteistaan huolimatta jopa versio 1-1 on aivan pelattava.  Toivottavasti  kui-
tenkin edes joitakin näistä parannusehdotuksistani nähdään tulevissa versioissa.


{3Premier Manager II
{3------------------

Hieno peli se on tämäkin. PM2 ei edes kaatuile ja sen saa  kovalevyllekin.  Ver-
rattuna Tactical Manageriin PM2 on selvästi parempi. TM tosin sallii siirrot ul-
komailtakin, mutta on tekniseltä toteutukseltaan niin onneton, että sitä ei edes
voi kuvitella pelaavansa. PM2 toimii sulavasti ja tottelee hiirtä  kuten  kunnon
graafisen käyttöliittymän tuleekin. PM2:ssa sitten on huonona puolena koodikiek-
ko, jota tarvitaan joka kerta peliä käynnistettäessä. Kiekon numerot ovat  vielä
niin heikot (ilmeisesti ettei niitä viitsittäisi kopioida), että  minä  en  edes
näe niitä huoneeni normaalissa hämyvalaistuksessa  ellen  ota  silmälaseja  pois
(kaukolasit). Joskus tulkinnoissa tulee virheitä, ja kahden virheen jälkeen peli
tekee itsensä toimintakelvottomaksi. Kerran jouduin installoimaan  pelin  uudes-
taan tuon takia. Koodikiekon käyttö ei kuitenkaan ole mikään mahdoton hankaluus,
joten PM2 on käytettävyydeltään ja tekniseltä toteutukseltaan  aivan  eri  tasoa
kuin Goal!.

PM2 on kuitenkin aivan liian helppo. Ensin oikean pelitavan löytäminen voi  tun-
tua vaikealta, minäkin jäin ensimmäisellä managerikaudellani Northwich Vict.:llä
konferenssin viimeiseksi. Myöhemmin kaipaisi kuitenkin  enemmän  haastetta.  Nyt
olen voittanut mestaruuden ainakin kuusi kertaa peräkkäin  Blackburn  Roversilla
ja rahaakin on kertynyt kymmenen miljoonaa puntaa... Joskus peli taas  ei  kulje
yhtään, ja joskus se taas kulkee ettei mitään. Olen voittanut mestaruuden  esim.
Exeterillä. Manchester Unitedilla en taas pärjännyt yhtään. Joukkueen nostaminen
kovin korkealle ei kuitenkaan onnistu, koska kulut kasvavat, mutta tulot  eivät.
Katsojia ei tule lisää, vaikka mitä tekisi! Tämä on yksi huono puoli  lisää  pe-
lissä. Niitä on kyllä kaikissa peleissä, ja  muissa  peleissä  niitä  on  paljon
enemmänkin. Ehkäpä tässä on ajateltu niin, että alempien sarjojen joukkueet ovat
pienemmistä kaupungeista, joissa ei  edes  ole  paljon  jalkapallofaneja,  mutta
eihän se pidä paikkaansa! Esimerkiksi Birminghamin ja Cardiffin seutuvilta  luu-
lisi löytyvän paljonkin jalkapalloväkeä. Löytyyhän niitä katsojia Birminghamista
Villankin katsomoihin, niin mikä estäisi heitä siirtymästä Cityn katsomoihin...


{3Vinkkejä
{3--------

{3Goal!
{3-----

Pelityyliin kannattaa paneutua ennen pelin aloittamista. Joukkueiden  oletusase-
tukset voivat olla varsin kummallisia. Muodostelma on yksi  tärkeimmistä  takti-
sista aseista. Kannattaa valita sellainen muodostelma, jossa on laidoilla miehet
heti hyökkäämässä, esimerkiksi 4-4-2 tai 4-2-4. 4-3-3:ssa  laidat  ovat  tyhjät,
jolloin menetetään yksi aloitusvaihtoehto. Nimittäin  kun  laidoilla  on  miehet
valmiina, voidaan aloituksesta syöttää heti oikealle  tai  vasemmalle  ja  edetä
laitaa pitkin. Ilman laitamiehiä tätä mahdollisuutta ei ole, ja ainoat mahdolli-
suutesi aloituksessa ovat suora eteneminen ja syöttö taaksepäin, kummatkin usein
hieman huonoja vaihtoehtoja. 4-4-2 on varsin hyvä muodostelma, mutta jos tykkäät
hyökätä kovasti, on 4-2-4 valintasi.

Heti avauksesta kannattaa yrittää maalia.  Anna  avauspotku  lyhyenä  eteesi  ja
lähde toisella pelaajalla kuljettamaan palloa eteenpäin. Usein  vastustajan  pe-
laajista pääsee läpi ettei mitään, jolloin on kaksi yhtä hyvää vaihtoehtoa. Voit
joko mennä aivan maalin eteen ja nostaa kohti yläkulmaa tai yrittää rangaistusa-
lueen rajalta tai sen ulkopuolelta kaukolaukausta. Kaukolaukauksissa tulee  aina
käyttää joko kierrettä tai nostetta tai sitten kumpaakin.  Kierre  ulospäin  voi
yllättää maalivahdin. Syöttele paljon. Nopeat lyhyet syötöt sotkevat vastustajan
pelin, varsinkin jos pelaat toista ihmistä vastaan. Yritä kuitenkin ehtiä katsoa
skannerista, missä on vapaa pelaaja. Silmitön syöttely ei johda kuin pallonmene-
tykseen. Parhaiten eteneminen vastustajan kenttäpuolikkaalle onnistuu  syöttöpe-
lin ja kuljettamisen yhdistelmällä. Pallon kanssa edettäessä tulee varoa  pallon
menettämistä. Varsinkin lähellä vastustajan maalia se tuntuu karkaavan helposti.
Kääntyminen kyllä onnistuu täydessä vauhdissakin.  Suunnanmuutos  tulee  silloin
tehdä välittömästi kun mies potkaisee palloa eteenpäin, jolloin se lähtee uuteen
kulkusuuntaan.

Paras tapa hyökätä on nopea seinäsyöttö lähelle vastustajan maalia ja siitä pal-
lo sisään. Vastahyökkäykset ovat myös tehokkaita. Kun saat pallon omassa päässä,
syötä se nopeasti 3-4 syötöllä kärkkyvälle hyökkääjällesi,  jolloin  on  yleensä
helppo tehtävä karata nopealla irtiotolla vastustajan puolustajilta ja käydä pa-
rantelemassa lukemia! Yllättävä ratkaisu vastustajan kannalta on  edetä  esimer-
kiksi laitalinkillä päätyrajalle ja  syöttämisen  sijaan  (joka  todennäköisesti
johtaisi katkoon) käännyt kulmassa ja jatkat etenemistä maalia kohti.  Kun  olet
rangaistusalueen rajalla, laukaise poikittaissuunnassa  ja  vedä  kierre  maalia
kohti. Jos kierre osuu oikein, pallo menee maalivahdin ohi ja takanurkkaan. Tämä
voi kuulostaa hieman utopistiselta, mutta olen tuolla tavalla maaleja tehnytkin.
Omassa päässä varsinkaan tietokoneen hyökkääjiä ei pidä laskea laatikon  sisään.
Vastustajan hyökkäykset pitää katkaista hinnalla millä hyvänsä ennen  rangaistu-
salueen rajaa, vaikka rikkomalla. Jos hyökkääjä lähestyy maalia sivulta, kannat-
taa yrittää taklata pallo puhtaasti yli päätyrajan, varsinkin jos  pallo  on  jo
rangaistusalueella. Tällöin ei niin herkästi puhalleta rankkariakaan, koska seu-
rauksena on kuitenkin kulma. Jos saat  pallon  pois  vastustajalta,  voit  vetää
hätärin, mutta parempi ratkaisu on etsiä rauhassa syöttöreitti pois omalta  maa-
lilta. Palloa kannattaa pitää, vaikka vastustajan mies  tulisikin  häiritsemään.
Tietokoneen miehen saa yleensä pelattua ulos  tilanteesta  pyörähtämällä  ympäri
juuri kun mies on lähestymässä, jolloin  voit  vapaasti  lähteä  viemään  palloa
ylös.

Erikoistilanteissa kannattaa katsoa valmiiksi hyvä reitti  maalille.  Itse  olen
tehnyt maaleja  vaparista  keskiviivan  tuntumasta,  ensin  muutamalla  nopealla
syötöllä pallo maalin tuntumaan ja sitten nopeasti sisään, kun vastustaja  vielä
manaa tuomarin päätöstä. Rangaistusalueen tuntumasta voi yrittää suoraan  maalia
vapaapotkusta, mutta minä en ainakaan siitä ole koskaan onnistunut.  Eilen  tein
maalin antamalla pallon  tuollaisesta  tilanteesta  viereiselle  miehelle,  joka
syötti pallon maalin eteen toiselle vapaalle  miehelle,  jolla  oli  helppo  työ
tehdä maali, kun vastustajan miehet olivat muurissa.  Kulmapotkuja  voi  yrittää
antaa ihan maalin eteen ja pukata siitä pallo sisään, mutta se on hankalaa. Vas-
tustajan pelaajia on paikalla aivan liikaa. Kulmapotkun jälkitilanteesta maalin-
teko on helpompaa. Kannattaakin katsoa vähän kauempaa vapaa mies ja antaa  pallo
hänelle. Sitten vain odottelet vähän aikaa, etsit sopivan syöttöreitin  maalille
ja laitat verkon heilumaan.




{3Premier Manager II
{3------------------

Pelaajia kannattaa ostaa alemmista sarjoista. Samantasoisten  pelaajien  välillä
on huikea hintaero, kun he pelaavat eri divisioonissa! Tämä voi  olla  harmitta-
vaa. Jos esimerkiksi ostat Valioliigasta itsellesi ykköseen pelaajan, hänen  ar-
vonsa romahtaa välittömästi. Tämä on yksi pelin huonoista  puolista.  Pelaajista
ei kannata missään vaiheessa maksaa yli 1.8 miljoonaa. Yli puolentoista  miljoo-
nan meneviä summiakin kannattaa maksaa vain pelaajista, joilla on  kaksi  taitoa
lähellä maksimia. Minä pelaan yleensä samalla taktiikalla kaikki  ottelut.  Jos-
kus, varsinkin tärkeissä cup- otteluissa,  kannattaa  valita  parhaalta  tuntuva
taktiikka juuri siihen otteluun. Toimivia pelityylejä ovat ainakin sweeper, long
ball ja passing. Painostus ei mielestäni toimi kovin hyvin, ja puolustavalla  en
ole saanut aikaan mitään muuta kuin kuusi maalia omaan päähän, joukkueena  Manc-
hester United.

Pelityyleihin on yleensä olemassa myös paras muodostelma. Pitkä pallo toimii hy-
vin eksoottisella 4-2-4 -muodostelmalla. Syöttelyä varten 3-5-2  on  hyvä.  Itse
pelaan yleensä 4-4-2 -muodostelmalla, jolla sitten sweeppaan pallon  vastustajan
maaliin pari kertaa joka pelissä. Myös 4-3-3 on joskus käytössä, ja silloin  pe-
lityylinä on joko sweeper tai passing. Sweeper ei toimi hyvin  toista  sweeperiä
vastaan. Silloin kannattaa pelityyliksi vaihtaa vaikkapa counter attack.  Vasta-
hyökkäykset purevat myös hyvin painostusta vastaan.

Pidä itselläsi aina tasapainoinen joukkue ja tarpeeksi reservejä kaikille  peli-
paikoille. Maalivahteja on syytä olla kolme. Yhdelläkin varamaalivahdilla  kyllä
saattaa pärjätä, mutta olen  havainnut  kolmen  veskarin  strategian  parhaaksi.
Kenttäpelaajia tulee olla paljon ja tietysti sen mukaan, millaisella  muodostel-
malla pelaat. Jos pelaat 4-2-4:llä, et tarvitse paljon keskikenttäpelaajia, mut-
ta varaudu kuitenkiin muutoksiin. Jos  vaihdat  muodostelmaa,  saatat  yllättäen
tarvita uusia pelaajia jollekin pelipaikalle, jolloin joudut ostamaan heitä ehkä
kovaankin hintaan pakon edessä. Myös loukkaantumisten takia voi  joutua  muutta-
maan muodostelmaa, jos tietylle alueelle ei todellakaan ole pelaajia. Joskus voi
olla hyvä idea laittaa joukkueen parhaita pelaajia lepovuoroon. Näin on  esimer-
kiksi ennen tärkeitä cup-otteluita. Miehet nimittäin väsyvät otteluruuhkissa, ja
silloin heidän loukkaantumisalttiutensa  kasvaa.  Myös  pelin  aikana  kannattaa
tarkkailla pelaajia ja ottaa mies vaihtoon, jos kunto alkaa pettää. Vasenjalkai-
set pelaajat tulee laittaa vasempaan laitaan ja oikeajalkaiset oikeaan. Tasapai-
no jalkojen välillä tulee myös säilyttää. Pelaajat ovat  tehokkaimmillaan  pela-
tessaan oman jalkansa puolella. Vaikeuksia tulee, jos esimerkiksi kaikki puolus-
tajasi ovat vasenjalkaisia. Tällaisen tilanteen ei pitäisi antaa syntyä. Jos si-
nulla on esimerkiksi vain yksi oikeajalkainen pelaaja, laita hänet laidalle,  ja
yksi vasenjalkaiset pelaajat keskustaan. 
