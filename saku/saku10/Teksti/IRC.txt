5
1
5 IRC.IFF 0 0*

{3              Internet Relay Chat - elektroninen rupattelupuhelin
{3              ---------------------------------------------------

                                 Antti Vähä-Sipilä


Internet Relay Chat on suomalaiselle sydäntä lähellä. Sen kehitti Oulussa Jarkko
Oikarinen ja se on levinnyt jo koneisiin  kautta  maailman.  Hakkerikielen  ylin
auktoriteetti The Jargon File tuntee käsitteen Finn, joka tarkoittaa lähinnä IR-
Ciin totaalisesti naksahtanutta henkilöä. IRC mahdollistaa  reaaliaikaisen  kes-
kustelun kahden tai useamman ihmisen välille eri puolilla maailmaa. IRCissä kes-
kustellaan lähes kaikista asioista maan ja taivaan väliltä, kaikkina vuorokauden
aikoina ja yleensä yli 1000 aihepiirin ja monen tuhannen  keskustelijan  voimin.
Hinta vaihtelee ilmaisesta ylöspäin, joten ei ole mikään  ihme,  että  siitä  on
tullut MUDien (monen pelaajan pelien)  ohella  tuote,  jonka  takia  opintoviik-
komäärät putoavat rajusti.

IRCin selkäranka muodostuu eri koneilla  pyörivistä  servereistä.  Serverit  eli
palvelimet välittävät niille tulleen tiedon eteenpäin muille servereille. Serve-
reihin kytkeytyvät keskustelijat käyttäen client-ohjelmia eli asiakkaita. Serve-
rit muodostavat puumaisen rakennelman ja  clientit  sen  lehdet.  Servereitä  on
ympäri maailman ja yleensä kuka tahansa voi ottaa omalla  clientillaan  yhteyden
serveriin, mikäli hänen käytössään on Internet-yhteys.

Kun menet esimerkiksi FreeNetin kautta IRCiin, FreeNet käynnistää  ircII-nimisen
client-ohjelman. Se lienee yleisin IRCissä käytettävä ohjelma, ja tässä artikke-
lissa mainitut esimerkit perustuvat paljolti  siihen.  Amigan  omistajat  voivat
käyttää liittymiseensä myös Grapevine-nimistä ohjelmaa,  jonka  esittely  löytyy
SAKU-lehdestä numero yhdeksän. Clientillä otetaan  yhteys  serveriin,  ja  siitä
eteenpäin sinun clientille antamasi  komennot  lähtevät  IRC-verkkoon  serverisi
kautta.

Client-ohjelmia on saatavissa useista FTP-paikoista.  IrcII:n  lähdekoodin  saat
vaikkapa ftp.funet.fi:stä ja sen kääntäminen on verraten helppoa jopa aloitteli-
jalle, kunhan sinulla on asiallinen C-kääntäjä. Client voi toimia joko koneessa-
si paikallisesti (Amigassa Grapevine) tai sitten  esimerkiksi  koulun  koneessa,
jonne otat terminaaliohjelmallasi yhteyden. Useimmissa Internet-palvelujen  tar-
joajien koneissa on valmiiksi käännetty IRC-client, yleensä se on ircII ja käyn-
nistyy komennolla "irc".

Ottaessaan yhteyden serveriin client lähettää serverille  lempinimesi.  Jokainen
käyttäjä tunnetaan IRCissä "nicknamella". Oletusarvoisesti  nicknamesi  on  sama
kuin käyttäjätunnuksesi, mutta sitä voit vaihtaa esimerkiksi ircII:ssä komennol-
la "/nick uusinimi".

Suuri käyttäjämäärä on jakautunut kanaville. Kanavalla on yleensä jokin  kuvaava
nimi, ja joillekin kanaville on jopa määritelty otsikko. Voit  katsella  kanava-
listoja ja liittyä haluamaasi keskustelufoorumiin. Liityttyäsi kanavalla  kulke-
vat repliikit alkavat ilmestyä ruudullesi. Jos kirjoitat jonkin rivin, se  lähe-
tetään senhetkiselle kanavallesi (riippuen clientistä; ircII:ssä rivi lähetetään
kanavalle jos se ei ala "/"-merkillä).

Useilla kanavilla puhutaan englantia. Suomenkielisiä kanavia löytyy myös paljon.
Joskus vastaan saattaa tulla japanilainen kanava. Outo merkkisekasotku  on  kan-
ji-merkistöä ja sen lukemista varten tarvitset  erityisohjelmat.  Voit  helposti
perustaa itsekin kanavan liittymällä kanavalle, jota ei ole vielä olemassa.  Kun
poistut IRCistä, kanava häviää. Kanavien nimet alkavat joko #-  tai  &-merkillä.
Esimerkiksi #kanava olisi maailmanlaajuinen, ja &kanava näkyy vain niille, jotka
ovat samalla serverillä kanssasi. IrcII:ssä liityt kanavalle  komennolla  "/join
#kanava".

Sen lisäksi, että voit lähettää kanavalle viestin (jolloin se  saavuttaa  kaikki
kanavalla olijat nk. public-viestinä), voit lähettää myös  yksityisiä  viestejä,
ircII:ssä komennolla "/msg vastaanottaja viesti". Julkiset ja yksityiset viestit
näkyvät esimerkiksi seuraavasti:

<avs> Huhhuh, täällä on tylsää.
<guru> Joo, ei mitään tekemistä.
*guru* Tuletko tänään ryyppäämään?
<JeeJee> Haenpa tästä juotavaa.
<avs> Teepä se.

Yksityinen viesti näkyy selvästi erilaisena. On mahdollista olla  usealla  kana-
valla samaan aikaan. Tietyt client-ohjelmat suojaavat aloittelijat tämän aiheut-
tamalta sekaannukselta. IrcII:n saa käyttäytymään paremmin komennolla "/set  no-
vice off" jolloin et enää poistu vanhalta kanavalta uudelle liittyessäsi.

Näillä tiedoilla pääsee jo sen verran alkuun, että IRCiin tutustuminen  voi  on-
nistua. Komennolla "/help" saat apua, ja suomalaisilta kanavilta kuten  FreeNet-
käyttäjien "#freenet":istä saa varmasti apua, kunhan kiltisti pyytää. Artikkelin
ei ole tarkoitus olla IRCin manuaali. Siihen  on  paljon  muitakin  dokumentteja
saatavissa.

IRCistä saa osaava käyttäjä muutakin irti. IRCin käyttämä  protokolla  on  hyvin
yksinkertainen ja selkeä. Se perustuu rivimuotoisen tiedon välitykseen, ja kaik-
ki komennot tulevat varsin selkokielisinä clientille. Ei siis ole kovin hankalaa
ohjelmoida omaa clienttiä. Useat omat clientit tunnetaan nimellä  "bot".  Niiden
tarkoitus ei ole luoda elävälle ihmiselle kontaktia IRCiin, vaan ne  asuvat  IR-
Cissä jonkun henkilön tunnukselta ja tekevät siellä jotakin, toiset hyvää,  toi-
set pahaa. Tyypillinen bot valvoo jonkin kanavan elämää ja antaa  kanavaoperaat-
torin oikeuksia niitä tarvitseville  ihmisille.  Jotkut  IRC-operaattorit  eivät
pidä  boteista  laisinkaan.  Eräs  kuulemani  määritelmä  sanoi  bottien  olevan
"käyttäjien korvikkeita peniksen puuttuvalle pituudelle". Harmi  kyllä  bot-vas-
taisuutta ruokkivat henkilöt, jotka ajavat esim. ircII:n skriptikielellä  toteu-
tettuja typeriä botteja tai sellaisia botteja, joiden ainoa tarkoitus on tuottaa
häiriötä.

IrcII:n skriptikieli on hyvä työkalu. Monet saavat jossakin IRC-uransa vaiheessa
käsiinsä jonkinlaisen skriptin, jolla voi  tehdä  kaikenlaista  kivaa  helposti.
Tälläisiä skriptejä ovat mm. Toolz, Toolbox, Gargoyle ja Phoenix. Henkilökohtai-
nen mielipiteeni on se, että jos välttämättä  haluat  kymmenen  erilaista  tapaa
potkia käyttäjän pois kanavalta niin ole hyvä, käytä niitä, mutta useimmat asiat
saat aikaan varsin kätevästi ihan ilman näitä skriptejäkin. IrcII:n mukana  toi-
mitetaan varsin kattava valikoima pieniä  mukavia  skriptejä,  joissa  on  vielä
lisäbonuksena se, että niissä tuskin on takaovia. Et voi  ikinä  luottaa  toisen
tekemään skriptiin. Skriptissä voi olla  esimerkiksi  sellainen  takaovi,  jonka
avulla joku muu pääsee tuhoamaan kaikki kotihakemistosi tiedot,  eikä  tällaista
takaovea ole edes hankala tehdä. Lue aina ensin kaikki käyttämäsi skriptit  niin
että ymmärrät ne.

IRC-verkkoja on useita, joista suurin (muttei kaunein) on EFNet. Se on se  verk-
ko, johon normaalisti liityt kun menet IRCiin. EFNetin kirouksena on  sen  koko,
eikä tilannetta paranna se, että suuren koon ja netin  katkeamisten  seurauksena
häiriköt saavat siellä helpommin jalansijaa. Kaikkein varteenotettavin vaihtoeh-
toverkko on mielestäni Undernet, jonka lähin serveri on  gothenburg.se.eu.under-
net.org (portti 6667). Undernetin koko on muutamia satoja  käyttäjiä  ja  se  on
niin harva, että netsplitit eli verkon katkeamiset ovat  jo  hyvin  harvinaisia.
Lisäksi ilmapiiri on EFNetiin verrattuna paljon lempeämpi ja avuliaampi.  Uutis-
ryhmissä alt.irc ja alt.irc.questions käsitellään paljon juuri häiriköintiin  ja
eri verkkojen väliseen paremmuuteen liittyviä kysymyksiä.

IRCin ovat löytäneet myös BBS-maailmasta netin puolelle loikanneet softan "trei-
daajat". IRCissä toimii koko ajan useampia kanavia, joilla liikkuu  uskomattomia
määriä piraattisoftaa. Softa liikkuu itse asiassa  clientiltä  toiselle  DCC-yh-
teyksinä, mutta yhteydenpitokanavana IRC on lyömätön. Hyvä diplomaatti saa monia
kiinnostavia FTP- ja FSP-osoitteita pienellä vaivalla. Internetin piraattisofta-
liikenne on saanut ohjelmistotalotkin huolestumaan aiheesta.

IRC ei ole mikään sopiva paikka pikkulapsille.  Tytötkin  voivat  joutua  joskus
kärsimään tungettelevista mieskäyttäjistä. Varsinkin jos menet  tyttönä  käymään
jollakin hämäräperäisellä amerikkalaisella  seksikanavalla,  on  vaikeaa  päästä
eroon kaikista hyypiöistä joita sieltä mukaasi vedät. Pysymällä tutuilla ja tur-
vallisilla kanavilla tämäkin huoli on vähäisempi, mutta #dirtysexiä  kannattanee
välttää, jos et halua epätoivoisia jenkkejä perääsi...

Lopuksi vielä varoituksen sana: IRC on addiktiivinen. Sieltä  löytää  yllättävän
helposti uusia kavereita, ja sitten siellä tuleekin vietettyä aikaa  aivan  lii-
kaa. Ja puhelinlasku juoksee. Esimerkkejä voisin antaa useampia... 









(Kuva seuraavalla sivulla.)


