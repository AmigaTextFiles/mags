5
1*

{3                             Internetin tulevaisuus
{3                             ----------------------

                                Heimo Laukkanen


Bill Clinton puuhailee tiedon valtatietä ja Suomessa on  medioiden  välityksellä
syntynyt oikea Internet-buumi. Iltapäivälehdet kertovat, että Internet  sitä  ja
Internet tätä. Jopa televisiossa keskustellaan vakavissaan  Internetistä.  Mihin
maailma onkaan menossa?

Muutama vuosi sitten Internetistä ei olisi uskonut sellaista puheenaihetta, mikä
siitä nyt on tullut. Pienessä ajassa markkinoille on ilmestynyt parikin  suomen-
kielistä Internet-opasta, ja pääsymahdollisuudet Internetiin, joko suorat yhtey-
det tai newsgrouppien lukemisen mahdollisuudet, ovat  lisääntyneet  kuin  sienet
sateella. Hetkittäin tuntuu siltä, kuin Internetistä olisi  tehty  eri  asioiden
mainoskikka ja voimasana omalla statusarvollaan. Kohta myös  Veikon  kone  alkaa
varmaan tarjoamaan Internet-käyttöaikaa jokaiselle jääkaapin ja  mikroaaltouunin
ostajalle.

Silloin joskus, kun pääsi muutamia vuosia sitten ensimmäistä kertaa  tutustumaan
Internetiin eri newsgrouppien välityksellä, tuntui kuin sinut olisi otettu  nii-
den harvojen ja valittujen muutaman miljoonan muun pallopään joukkoon.  Internet
oli seuraava jumalasta ja Fidonetissä oli innolla luettu muiden snappaamia kiin-
nostavia viestejä Internetistä. Kun ensimmäistä kertaa pääsi itse lukemaan  sitä
suunnatonta tietomäärää, mikä päivässä välittyi verkon läpi, huomasi, ettei  tu-
hansien viestien joukosta löytynyt kuin muutama kiinnostava  uutinen  ja  palasi
takaisin Fidonetiin lukemaan niitä muiden valitsemia viestejä. Riitti,  kun  sai
pitää oman osoitteensa ja kirjoittaa jokaisen viestin perään  Fidonet-,  Global-
net- ja tietysti Internet-osoitteensa.

Sitten jotain tapahtui. Muutkin keksivät, että Internet on olemassa,  eikä  enää
ollut sen suurempaa merkitystä sillä, oliko sinulla  jostain  ostettu  Internet-
osoite vai ei. Aina löytyi jokin purkki, jonka systeemin ylläpitäjä  käytti  il-
maisten  Internet-oikeuksien  tarjoamista  hihaässänä  kilpailussa   vähenevistä
käyttäjämääristä.

Nyt Internet on leviämässä kaikkialle. Muutkin koulut  kuin  korkeakoulut  liit-
tyvät Freenetin kautta Internetiin, ja pikkuhiljaa lähes jokainen alan harrasta-
ja lukee suoraan tai välillisesti, mitä Internetissä kirjoitetaan.

Myös yritykset ovat heräämässä Netin mahdollisuuksiin. Net antaa palvelujen tar-
joajalle turvallisemman tavan toteuttaa palveluitaan, sillä tilaajasta jää  aina
jälki - osoite, josta tilaus on lähtenyt. Enää ei pizzataksien tai  kebab-kunin-
kaiden tarvitse pelätä innokkaiden teinien yöllisiä leikkejä puhelimen kanssa.

Maailma tulee vielä muuttumaan tietoverkkojen mukana. Jo nyt Internetissä  levi-
tetään tietoa ja paloja musiikkiuutuuksista ja elokuvista. Esimerkiksi suomalai-
sesta elokuvasta Lipton Cockton sai ladata omalle koneelleen haluamaansa  tietoa
Netin kautta ennen kuin koko elokuva oli tullut edes  elokuvateattereihin.  Itse
asiassa elokuva ei ole vieläkään teattereissa. Saa nähdä,  kuinka  kauan  menee,
ennen kuin tietoverkkojen kautta saa tilata elokuvia suoraan kotiinsa.  Täsmäte-
levisio, tai mikä lie sen nimi sitten olisikaan, voisi olla  varsin  mielenkiin-
toinen innovaatio. Ajatelkaapa, että jokainen saisi katsoa sellaisia ohjelmia ja
elokuvia kuin haluaa ja siihen aikaan kun haluaa.

Ennen kuin suuret musiikkiyhtiöt siirtyvät edes osittain Internetin  tai  muiden
verkkojen puolelle, tulevat erilaiset amatöörimäiset yrittäjät loistamaan  verk-
kojen pioneereinä. Internet Unergound Music Archive on yksi  sellainen.  He  le-
vittävät Netin kautta underground-musiikkia yleisölle,  jolla  ei  muuten  olisi
mahdollisuutta nauttia siitä. Ainoat esteet systeemin suunnattomalle leviämisel-
le ovat Netin koko ja tekniikan rajoitukset, joiden takia yhden biisin  imeminen
omalle koneellesi saattaa kestää jopa puoli tuntia.

Internetin media-arvo on huomattu myös perinteisimmissä medioissa. Parhaana esi-
merkkinä lienee Music Television, joka viimeinkin on siirtynyt  verkkoaikaan  ja
hankkinut yhteyden Netiin. Onko netittäytyminen sitten  vain  media-teko,  jolla
yritetään todistaa suurta edistyksellisyyttä  vai  pelkkää  silmän  lumetta,  en
tiedä. Totta kuitenkin on, että MTV:n uutisissa ja ohjelmissa on  jo  yllättävän
usein kerrottu sekä Internetistä että sen mahdollisuuksista. Edistystäkö?

Mutta mitä tämä kaikki sitten loppujen lopuksi merkitsee?  Tuleeko  Internetistä
90-luvun loppupuolen suuri media-hype, joka muutamassa vuodessa muuttuu vain yh-
deksi itsestäänselvyydeksi tai unohtuu ja palautuu takaisin siihen asemaan, jos-
sa se oli muutamia vuosia sitten? Varmaa ainakin on, että  todellinen  elämä  ja
älämöly tulee nousemaan Netissä, jos se muuttuu ensimmäiseksi tavallistenkin ih-
misten maailman laajuiseksi  verkoksi.  Varsin  surkuhupaisia  seurauksia  tulee
näkymään ympäri maailman,  mikäli  verkon  kantokyky  ei  kasva  samaan  tahtiin
käyttäjien määrän kasvun mukana. Toisaalta Netin laajentuminen viimeinkin  aivan
tavallistenkin tietokoneharrastajien pariin on haaste tietoliikennetekniikan am-
mattilaisille  ja  Netin  pyörittäjille.  Riittäävätkö  rahkeet  sulavan   netin
pyörittämiseen, riittääkö rahoitus?

Tärkeä kysymys ihmisten syöksymiselle Netiin on myös informaatioarvo. Joutuvatko
tärkeät ja asialliset opiskeluun tai tutkimukseen  liittyvät  keskustelut  siir-
tymään tavallisilta Jantusilta piilotetuille areoille tai  yksityisiin  viestei-
hin? Kuinka nopeasti kaikki "Hei minä olen Marko 13  v."  -viestit  purkaantuvat
kansainvälisille alueille ja saavat takaisin satoja tulikivenkatkuisia  viestejä
takaisin? Kuinka mahdolliselta teistä tuntuu, ettei kenellekään harrastuspohjal-
ta toimivalle operaattorille sattuisi lipsahduksia ja ettei Netiin pääsisi  het-
kittäin vahingossa riehumaan joku alamittainen ja ala-älyinen kääpiö?  Toisaalta
tälläiset pelokkaat ajatukset ovat aivan turhia, sillä niihin löytyy  hyvin  yk-
sinkertaiset ja varmat lääkkeet. Mutta eikö olisikin parempi,  jos  lääkettä  ei
tarvitsisi käyttää ollenkaan?

Sanottakoon, että minusta on toisaalta mahtavaa, että  Internet  levittäytyy  ja
saavuttaa yhä enemmän ihmisiä. Vaikka monille Netin käyttäjistä  verkosta  tulee
tuskin koskaan olemaan mitään sen suurempaa hyötyä,  muodostuu  siitä  kuitenkin
yksi suurimmista äänikanavista niille ihmisille, joilla  ei  ole  mahdollisuutta
kertoa ajatuksistaan lehtien  palstoilla  tai  television  keskusteluohjelmissa.
Herää vain kysymys, huomaako kukaan enää niitä ajatuksia miljoonan muun  ajatuk-
sen joukosta?

Internet tulee kasvamaan, se näkyy jo kaikkialla. Luultavasti vain tiedonsiirto-
tekniikka sanelee rajat niille tietomäärille, jotka siirtyvät verkon kautta.  On
mielenkiintoista nähdä, kuinka Netin mahdollisuuksia  loppujen  lopuksi  tullaan
käyttämään hyväksi. Mahdollisuuksia olisi vaikka mihin... 
