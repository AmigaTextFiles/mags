5
1
*

{3                                Brilliance v2.0
{3                                ---------------

                                 Jari Jokivuori


Brilliance v1.0 muistetaan ensimmäisenä todellisena - joskin hieman bugisena  ja
epämiellyttävän dongelin omaavana -  kilpailijana  piirto-ohjelmien  kuninkaalle
Deluxe Paintille.

Nyt Brilliance on kokenut evoluution, ja tuloksena onkin bugi-  ja  dongelivapaa
ohjelma. Bugeja hävitettäessä suuri osa ohjelmakoodia  on  kirjoitettu  uusiksi,
mistä seuraa bonuksena ohjelman monien toimintojen lievä  nopeutuminen.  Yleensä
ottaen ohjelma on huomattavasti nopeampi kuin esim. Deluxe Paint v4.6.  Nopeuden
huomaa etenkin  HAM-tiloissa.  Nyt  Brilliancen  myötä  HAM-tiloja  voi  tosiaan
käyttää.

Brilliance koostuu kahdesta erillisestä  ohjelmasta.  Brilliance  on  rekisteri-
piirtomoodeja varten (2-256 väriä) ja TrueBrilliance HAM6/8-tiloja  varten.  Mo-
lemmissa ohjelmissa ovat käytössä samat työkalut pieniä  eroja  lukuunottamatta.
Brilliancessa työkalut ovat omassa ruudussaan, joka on aina HAM6/8-tilassa,  jo-
ten riippumatta piirustuksen resoluutiosta tai väreistä työkaluruudun  värit  ja
resoluutio pysyvät vakiona. Ohjelman  mukana  tulee  version  1.0  ohjekirja  ja
v2.0:n ominaisuudet käsittelevä liite.  Mukana  on  myös  QuickReference-kortti,
josta näkyvät kätevästi ohjelman  eri  toimintojen  näppäinvasteet.  Suurin  osa
näppäinvasteista on tuttuja Deluxe  Paintin  käyttäjille.  Ohjekirja  käsittelee
kaikki ohjelman toiminnot kohtuullisen hyvin, ja onpa pieni opastusjaksokin ole-
massa.


{3TrueBrilliance
{3--------------

AGA-koneiden HAM8-tilassa on käytössä  noin  neljännesmiljoona  väriä,  riippuen
hieman 64 värin peruspalettiin valituista  väreistä.  Tämä  johtuu  siitä,  että
HAM-tilassa pikselin väri riippuu vasemmalla olevan pikselin väristä, jota  muu-
tetaan joko punaisen, vihreän tai sinisen värikomponentin osalta. Sopivasti  va-
littu peruspaletti voi siis lisätä käytettävien värien määrää, mutta käytännössä
tätä on kuitenkin vaikea havaita. TrueBrilliancessa on myös  peruspaletin  opti-
mointi, joka laskee  kuvasta  parhaan  mahdollisen  peruspaletin.  Brilliancessa
käytetään aina HAM-tilan kanssa joko 15- tai 24-bittistä puskuria. Tällä  saavu-
tetaan se etu, että piirtäessä toiminnot tehdään puskurissa ilman  HAM-rajoituk-
sia, ja vasta sitten  toiminto  tulostetaan  näkyvälle  ruudulle  mahdollisimman
hyvänä. Jokainen Deluxe Paintilla HAM-tilaa käyttänyt tietää, miten  HAM-virheet
säilyvät ja leviävät piirtotapahtumien aikana, ja tuloksena on  huonon  näköinen
jälki. Puskurin ansiosta TrueBrilliancella onkin helppo piirrellä ja  maalailla,
koska  piirtotapahtumat  hoidellaan  mukavasti  koneen  FAST-muistissa  oikeilla
väriarvoilla. Samasta syystä kaikki piirtotapahtumat eivät näy oikealla  tavalla
ruudulla  ennen  kuin  tapahtuma  siirtyy  bufferista  kuvaruudulle.  Tämä   ei,
yllättävää kyllä, haittaa lainkaan piirtämistä, koska  HAM-ruudulla  näkyy  aina
jonkinlainen näkymä piirtotapahtumasta.


{3Työkalut
{3--------

Työkalulistasta löytyvät tutut  ja  turvalliset  vakiotyökalut.  Lisäksi  löytyy
esim. Bezier-käyrien  piirtomahdollisuus,  ja  sumutinpullonkin  kohdistusta  ja
määrää voi säätää.

Zoom-toiminto sisältää haluttaessa ruudukon, mikä helpottaa pikselien erottamis-
ta. Zoom-toiminnon TrueView  on  oiva  apu,  kun  halutaan  katsoa,  miltä  kuva
näyttäisi 24/15-bittisenä  zoom-tilassa.  Toiminto  pyrkii  poistamaan  zoomista
HAM-virheet, ja se todella toimii!

Brilliancen parhaita piirteitä löytyy myös palettivalikosta. Etenkin  väriliuku-
mien käsittely on lähes täydellistä. Värit liukumaan on  todella  helppo  valita
liikuttamalla hiirtä vasen nappi pohjassa väripaletissa. Väripaikkoja liukumassa
on 128, ja väriliukuman leveyttä voi lisätä varsinkin HAM-tilassa levitystoimin-
non avulla jopa 32000:een! Kunpa voisi vielä lassota ruudulta väriliukuman...

Mielenkiintoisena pikku yksityiskohtana voisi mainita esim. siveltimen leikkauk-
sessa käytettävän TILECUT-option. Tämä ominaisuus  on  erittäin  käyttökelpoinen
koostettaessa ruudulle vaikka  jonkin  pelin  taustapalikoita,  jolloin  yleensä
käytetään GRID-toimintoa esim. 16x16-asetuksessa. Deluxe Paintissa ruudulta lei-
katessa siveltimeen tarttuisi hieman liikaa tavaraa GRID-toiminnon takia.  TILE-
CUT pelastaa sähellykseltä, ja otettu sivellin on sen kokoinen kuin pitääkin.

Siveltimistä puheenollen, Brilliance tarjoaa käyttäjälleen  kahdeksan  säilytys-
paikkaa siveltimille. Siveltimen muuntelumahdollisuudet ovat jo tutuksi  tulleet
flip, bend, shear, size, rotate, outline, trim ja perspective.  Perspektiivitoi-
minto on tosin TWEEN-valikossa,  jonne  se  kyllä  kuulukin.  Kaikissa  sivelti-
menkäsittelytoiminnoissa Brilliance näyttää tulosta sitä mukaa  kun  hiirenliike
pysähtyy.






{3Piirtomoodit
{3------------

Tavanomaisten piirtomoodien color, smooth, mix, smear ja range  (shade)  lisäksi
löytyy brighten, darken, negative  ja  dither.  Säädettävä  dither-piirto  onkin
yllättävän hyvä apu välivärien tekemiseen. Enää ei tarvitse käsin paukuttaa joka
toista pikseliä eriväriseksi. Säädettävä rubthru on  myös  tarpeellinen  tulokas
piirtomoodeihin. Blend-toiminnon korvaa smear sopivan läpinäkyvyyden kanssa.


{3Animaatiot
{3----------

Animaatiotyökalut ovat monipuoliset. Esim. normaalien sivellinten pyöritysten ja
liikkeen lisäksi löytyy myös läpinäkyvyys, jota voi  säätää  animaation  aikana.
Valitettavasti  animaattorin  apu,  läpivalaisu,   puuttuu.   Animaatioita   voi
pyörittää ruudulla jopa 60 kuvaa sekunnissa, ja tietysti nopeuden voi itse vali-
ta. Loistavana uudistuksena  Brilliancessa  on  animaatiopolkujen  talletus-  ja
koostemahdollisuus, eli polkuja voi ladata jonon jatkoksi. Näin on  mahdollisuus
koostaa pitkiä ja monimutkaisia animaatioita.


{3Yhteenveto
{3----------

Brilliance v2.0 on ehdottomasti paras Amigan omille näytöille saatava maalausoh-
jelma. Se on yleisesti nopeampi ja myös paremman HAM-tuloksen  aikaansaava  kuin
Deluxe Paint v4.5. (Liikkeellä on ollut demon muodossa Deluxe Paint v5.0  "luon-
nollisine" piirtotapoineen ja "aidolla" airbrush-toiminnolla. Ikävää vain,  että
ainakin minun koneessani nuo olivat todella hitaita.)

{3        Brilliance v2.0

        Testattu:       Amiga 1200, 4 MB FAST-muistia

        Edustajat:      Westcom Data Oy (921) 251 8000,
                        Broadline Oy (90) 874 900
        Hinta:          noin 800-900 mk

        Vaatimukset: Vähintään kaksi megatavua muistia 
