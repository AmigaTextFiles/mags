5
1*

{3                                 World of Amiga
{3                                 --------------

                                    "Simon"

         Käännös: Heimo Laukkanen (Käännös julkaistu tekijän luvalla.)


World of Amiga -messut järjesti Commodore UK Wembleyllä  Englannissa  9.  -  11.
joulukuuta 1994.

Messut vaikuttivat aluksi melko karulta,  mutta  oikeastaan  ympärillä  tapahtui
paljon. Ensimmäinen kysymys, johon etsin  vastausta,  oli  "onko  PC-emulaatiota
EMPLANTiin olemassa". Hankkiuduin Blittersoftin esityspaikalle,  ja  siellä  Jim
Drew olikin, suuren Commodoren monitorin ja EMPLANTinsa kanssa.


{3Electronic Micro-Processor Level Amiga Native Task (EMPLANT)
{3------------------------------------------------------------

Seisoessani väkijoukon takana saatoin nähdä vain EMPLANTin toiminnassa Jimin ko-
neessa. Sillä hetkellä se pyöritti varsin nätisti Mac-emulaatiota,  mutta  eihän
siinä mitään ihmeellistä ole. Kärsivällisen odottamisen jälkeen Jim  sulki  Mac-
emulaation ja seurasi odotettu osuus - PC-emulaatio. Varsin kiinnostavaksi tämän
teki vielä se, että hänen sammuttaessaan  Mac-emulaatiota,  joka  näytti  olevan
versiota 5.0, kone tuntui hävittäneen hänen kovalevynsä.

Emulaatio käynnistyi suoraan AMIBIOSiin, joka Jimin mukaan  tullaan  lähettämään
jokaisen PC-EMPLANTin mukana. Hän esitteli eri ohjelmin, että emulaatio todella-
kin tunsi jokaisen osan PC:n hardwaresta. Sitten siirryttiin DOSiin ja  ajettiin
erilaisia testiohjelmia tehojen näyttämiseksi. Hardware-testit sujuivat eri  oh-
jelmilla hyvin, mutta nopeustulokset vaihtelivat. Yksi ohjelma väitti nopeudeksi
0 MHz, ja toinen näytti EMPLANTin emuloivan 286:aa 20  MHz:n  taajuudella,  mikä
varmasti olikin lähinnä totuutta.

Odotin näkeväni myös Windowsin, mutta valitettavasti Jimillä mukanaan ollut Emp-
lantin versio ei tukenut VGA:ta. Ei siis Windowsia, eikä mitään  muutakaan  eri-
koista. Kysyessäni Jimiltä DOS-sovellusten ajamista, hän  vastasi,  että  suurin
osa ihmisistä tahtoi nähdä vain testiohjelmien ajoa.

Kaiken kaikkiaan emulaatio näytti toimivan vauhdikkaasti, mutta Jim muisti  toki
vielä mainita, että lopulliset versiot toimivat vielä nopeammin.  Esittelyversio
tulkkasi koodia, mutta lopullinen versio osaa kääntää ohjelman  lennosta  Amigan
ymmärtämään muotoon ennen sen ajamista. Samalla hän kertoi, että myyntiin  tule-
vat versiot pystyvät myös pyörittämään DOOMia.

Jim vastaili myös, että PC-emulaatio toimisi myös OS/2 Warpin kanssa,  jopa  CD-
ROMilta. Muutoksiakin aitoon PC:hen verrattuna olisi. 586-emulaatio  ei  sisällä
liukulukuvirhettä, joka Pentiumissa on. :-)

Viimeiseksi paras pala: Jim kertoi, että PC-EMPLANT  ilmestyy  ja  sitä  aletaan
lähettää eteenpäin tammikuun puolivälissä.

Jimillä oli mukanaan myös Atari 400/800 -emulaatio, ACE  (Atari  Console  Emula-
tion). Hänellä oli erilaisia ohjelmia kovalevyllään kasoittain, ja hän näyttikin
Lucasfilmin demon. Kysyessäni, miksi Atari-emulaatio ei ollut  vielä  saatavana,
vastasi Jim, etteivät spritejen törmäykset toimineet vielä. Oli miten oli,  jak-
san tuskin odottaa, että joskus pääsen kokeilemaan sitä omalla  koneellani.  Ji-
millä oli mukanaan myös Apple II -emulaatio, jonka näin pyörittämässä pelejä.

Jim ilmoitti myös, että he julkaisevat PC-emulaation PowerPC-Maceihin samaan ai-
kaan kuin Amigoihinkin ja että PC-emulaatio tullaan liittämään  uusiin  PowerMa-
ceihin mukaan SoftWindowsin sijaan. Vain aika näyttää, puhuiko hän totta.


{3Picollo SD64
{3------------

Paikalla oli myös A4000-koneeseen asennettu Piccolo SD64. En tiedä syytä,  mutta
kyseisen kortin kuvaa näytettiin vain 14"  monitorissa.  Workbenchkin  oli  vain
8-värinen eikä sitä voinut vaihtaa 256-väriseen tilaan, sillä taustalla oli  jo-
kin ohjelma, jota ei voinut lopettaa.

Minulle kyllä näytettiin 256-värinen grafiikkaohjelma, mutta olin pettynyt  sii-
hen,  sillä  se  oli  vain  pieni  256-värinen  ruutu,  ja  siirtäessäni   kuvaa
sisältänyttä ikkunaa saatoin nähdä kuvan uudelleen piirron. Kortti vaikutti  va-
litettavan hitaalta.

Sen jälkeen minulle tosin näytettiin kuvanesitysohjelmaa  tavallisella  EGS-ruu-
dulla, ja kaikki vaikuttikin  yllättäen  paljon  nopeammalta.  Kaiken  kaikkiaan
kortti ei ollut kovin vakuuttava.


{3Cybervision64
{3-------------

Phase 5:lla oli Cybervision 040/40 MHz:n koneessa 20" Apple Trinitron -näytöllä.
Kortin  nopeus  oli  varsin  mukava,  ja  sainkin  kokeilla  siirtää   ikkunoita
1024x768-kokoisella 256 värin ruudulla. Kaikki ruudut olivat vedettäviä, ja  yh-
dellä hetkellä minulla oli kolme ruutua (screen) samaan aikaan auki.  Valitetta-
vasti ohjelmisto hieman sotki paletteja ruutujen välillä. Parempi olisi, jos oh-
jelma pystyisi valitsemaan taustaruutujen paletteja vastaavan parhaimman mahdol-
lisen paletin päällimmäisen ikkunan paletista.

Esittelijä latasi ProPage4:n näyttääkseen tekstin nopeutta  siinä  ympäristössä.
Hän laittoi ruudun 256-väriseksi, ja saatoin helposti liikkua  ympäri  dokument-
tia. Itse asiassa teksti tuntui lentävän! Suuri bugi oli kuitenkin, ettei puolet
tekstistä jostain syystä näkynyt lainkaan.  Esittelijä  tiesi  bugin  ja  kertoi
myös, että ProPage sai saman aikaan myös muutamilla olemassa  olevilla  RTG-kor-
teilla. Itse en käytä ProPagea, mutta jos sinä käytät, niin kokeilepa  tätä  on-
gelmaa, ennen kuin harkitset kortin ostoa.

64-bittisen grafiikkakortin hinta oli 299 puntaa. Kortti tulee  myyntiin  helmi-
kuussa, ja se lähetetään kahden megan RAMilla, joka  voidaan  laajentaa  neljään
megaan.  Kortti  pystyy  luomaan  1280x1024-kokoisia  ruutuja   8-bittisinä   ja
800x600-kokoisia 24-bittisinä lomittamattomina. Kortissa on myös läpivienti.


{3CyberStorm 060
{3--------------

CyberStrom 060 oli vaikuttavasti kaikkien esillä nähtävänä.  Kortteja  oli  itse
asiassa kaksi, toinen koneen sisällä ja toinen ulkopuolella.

Kortilla esitettiin huippunopeudella pyöriviä animaatioita. Pyysin luvan leikkiä
Workbenchillä ja pääsin koneen ääreen. Esittelijöillä ei ollut  varsinaisia  so-
velluksia, joten en voinut testata kortin nopeutta niissä,  mutta  kaiken  kaik-
kiaan kone näytti olevan noin 3-4 kertaa nopeampi kuin tavallinen A4000/040. To-
dellisuudessa se saattoi olla nopeampikin, ja ilmeisesti suoraan 060:lle kirjoi-
tettu koodi olisi ollut paljon nopeampaa.

Kokonaisuutena CyberStormista sai erittäin hyvän kuvan. Kone vaikutti  nopealta,
ja testiohjelmat todistivat samaa. Eräskin  ohjelma  näytti  A4000:n  nopeudeksi
15.4 MIPS:iä ja 060:n nopeudeksi 82.19 MIPS:iä.  Tämä  tosin  oli  10  miljoonan
toiston ohjelma, jolloin  tulokset  hieman  vääristyvät,  sillä  ohjelma  mittaa
lähinnä nopeutta prosessorin cachen sisällä. SysInfo  näytti  kortin  nopeudeksi
39.85 MIPS:iä (A4000/040 19.1 MIPS), ja ADPro:lla,  Imaginella  ja  Lightwavella
tehdyt testit osoittivat kortin olevan noin 3-4  kertaa  A4000/040:aa  nopeampi.
Muistin lukeminen ja kirjoittaminen oli myös noin neljä  kertaa  nopeampaa  kuin
tavallisessa A4000/040-koneessa.

Huomioiden, että CyberStorm 040 on noin kaksi kertaa tavallista A4000/040-konet-
ta nopeampi (lukuunottamatta muistinkäsittelyä, joka on vielä huomattavasti  no-
peampaa), voit  ajatella  suunnilleen,  millaisella  nopeudella  CyberStorm  060
jyllää!

Esitteissä kerrottiin, etteivät nopeustestiohjelmat toimi oikein  060:ssa,  vaan
tulokset olisivat vääriä. Kaikki muut ohjelmat näyttivät kuitenkin toimivan kor-
tilla hyvin, eikä kaatumisia sattunut.

Mutta nyt parhaaseen osaan. CyberStorm julkaistaan helmikuussa, kun Motorola saa
toimitukset rullaamaan, ja se tulee ensin 50 MHz:n prosessorilla, kuten messuil-
lakin - 80 MHz:n versio seuraa myöhemmin. Pienen vauhti-demonin  hinnaksi  tulee
noin 1000 puntaa - noin 200 puntaa vähemmän kuin Warp 040/40 MHz. Ja vaikka kor-
tilla ei olekaan SCSI2-liitäntää, minulle kerrottiin, että sellaisen tulee  saa-
maan kahteen sataan puntaan.




{3Photogenics
{3-----------

Seuraavaksi oli vuorossa  aivan  uskomaton  ohjelma.  Photogenics  on  uusi  ku-
vankäsittelyohjelma Alamtheralta. Pääasiassa sen ohjelmoinnista  on  huolehtinut
Paul Nolan.

Käytännössä ohjelma ottaa kuvia, joille voit tehdä monenlaisia eri temppuja, ku-
ten sumennuksen tai vaalennuksen jne. Ohjelmassa on tuhottomasti erilaisia  ope-
raatioita, joita voidaan käyttää kuvan käsittelemiseen - mukaanlukien myös plas-
ma- ja värinä-efektejä.

Parasta on, että ohjelma on suunniteltu toimimaan kahden kuvan kanssa. Voit  la-
data toisen kuvan primääriseksi ja  toisen  sekundääriseksi  kuvaksi  ja  sitten
tehdä kaikenlaisia omituisia operaatioita sulauttaaksesi  ja  hieroaksesi  kuvat
yhdeksi. Vaikuttavaa kuitenkin oli tunnistettavien kuvaformaattien määrä. Ohjel-
ma lataa JPG-, IFF-, GIF-, IFF-deep-, CDXL- ja Photo-CD-kuvia.

Pääasiassa ohjelma toimii erityisen nopeassa HAM8-moodissa, ja kaikki kuvat  pi-
detään omissa ikkunoissaan. Kokonaisuudessaan ohjelman nopeus on hämmästyttävää.
Käväistyäni Joylon Ralphin pitämässä täydellisessä esittelyssä olin niin vakuut-
tunut ohjelmasta, että ostin itsellenikin kopion 54.95 puntaa maksavasta ihmeoh-
jelmasta.

Kotona kokeillessani ohjelmaa omalla A4000/030/25 MHz  koneellani,  vaikutti  se
aika lailla hitaammalta kuin esittelyssä, jossa heillä oli  030/50  MHz:n  kone.
Muutaman tunnin totuttelun jälkeen pääsin kuitenkin jo ohjelman  makuun.  Ilmeni
tosin, että missä tahansa resoluutiossa kuvat ovatkin, ne näytetään aina  lo-res
HAM8-muodossa. Kuvan oikea resoluutio toki säilytetään.  Olisi  vain  hienompaa,
jos kuvat voisi nähdä ohjelmassa niiden omassa resoluutiossa.

Ohjelma pitää kaikki kuvat 24-bittisinä muistissa ja esittää  ne  HAM8-muodossa.
Huomasin, että tämä huononsi ainakin minun HAM8-kuviani, kun esitin niitä uudes-
taan.

Jos sinulla on tavallinen A1200, ohjelma voi olla hieman hidas, joten  suositte-
lisinkin koneeksi vähintään 030/25 MHz -prosessorilla varustettua laitetta.

Suunnattoman hauskaa minulla kuitenkin oli ASCII-tallentajan kanssa, joka  tosin
näytti tekevän kaksi kertaa korkeampia kuvia kuin pitäisi. Niinpä ennen  tallen-
tamista kannattaa vähentää kuvan korkeus puoleen.

Kaiken kaikkiaan ohjelma on uskomaton pakkaus niinkin halpaan  hintaan  kuin  55
puntaa. Jos haluat helposti lisätä kuviisi efektejä, niin tämä on kuin tehty si-
nua varten. Muistettava on, että kun kerran tavallisille  käyttäjille  suunnattu
versio on näin hyvä, niin  ammattilaisversio  tulee  varmasti  olemaan  erittäin
hyvä...


{3Teatterissa
{3-----------

Kävin kahdesti Amiga-teatterissa: ensimmäisellä kerralla katsomassa  Photogenic-
sin esittelyä ja toisella kerralla 'tapaa kehittelijät' -tapahtumassa.

Jim Drew, joku, joka kehitteli varsin veikeitä laitteita CD32:lle, Joylon  Ralph
ja kaveri Digitalilta olivat siellä kertomassa tulevaisuudesta. Digitalin kerto-
mukset eivät paljoakaan vaikuttaneet, sillä heidän edustajallaan oli  enemmänkin
kerrottavaa PC:stä ja Windowsista kuin Amigasta. Hän kertoi, että  ainoa  ohjel-
mistotehdas nykyään oli Microsoft ja että oli aika kohdata todellisuus.  Haluai-
sin kuitenkin ajatella, että Photogenics  on  enemmänkin  Amigan  todellisuutta,
vaikkakin se käännetään myös PC:lle ja Macille. Joylon puolestaan  kertoi,  että
ohjelman ammattilaisversio valmistuu ensi vuonna.

Jimiltä kyseltiin paljon PC-EMPLANTista, ja hän antoikin tapansa mukaan muutamia
hyviä vastauksia. Hän kertoi, että heillä on  moniprosessorinen  kiihdytinkortti
työn alla ja että he jatkavat kehitystyötä. Samalla hän lisäsi, että  heillä  on
edelleenkin pulaa työntekijöistä. Hän mainitsi myöhemmin myös, että  tällä  het-
kellä heillä on vain kaksi toimivaa 060-prosessoria.

CD32-laitteiden kehittelijällä taas oli uutisia Kanadasta.  Hänen  CD32-vempain-
taan nimittäin käytetään mm. interaktiiviseen pankkitoimintaan. Ilmeisesti hänen
yhtiönsä, TVI, on onnistunut myymään yli 1000 CD32-laitetta kanadalaiselle  pan-
kille asiakkaiden käyttöön. Minulle kerrottiinkin, että he kokeilevat  projektia
sadan pankin asiakkaan kanssa, ja jos se onnistuu hyvin, laitetta tarjotaan  jo-
kaiselle 200 tuhannelle asiakkaalle!

Miehille esitettiin myös mielenkiintoinen kysymys: Mitä he tekisivät 12  miljoo-
nalla punnalla?

Joylon ilmoitti haluavansa ensin tuhlata vähän ja siirtyä sitten eläkkelle.  Jim
Drew, joka puheidensa mukaan voisi vetäytyä  milloin  vain  eläkkeelle  rikkaana
miehenä, sanoi, että 12 miljoonaa on suunnaton summa rahaa  ja  että  hän  voisi
keksiä sille paljonkin hyvää käyttöä. Hän  kertoi,  että  tänä  päivänä  saattoi
tuottaa hardwarea päivässä, tehdä muutoksia ja saada uusi kortti ulos seuraavana
päivänä.

Kaiken kaikkiaan he näyttivät olevan yhtä mieltä siitä, että Amigassa on mahtava
käyttöjärjestelmä ja että he rakastavat käyttää  sitä.  Kaveri  TVI:ltä  kertoi,
että kaikki hänen työntekijänsä käyttivätkin juuri Amigaa. Jim  puolestaan  ker-
toi, että työ Macin PC-EMPLANTille oli suurimmaksi osaksi tehty Amigalla Emplan-
tin Mac-emulaatiossa.

Jim mainitsi myös, että he olivat kysyneet Adobelta, voisivatko he kääntää  Ado-
ben Photoshopin Amigalle ilmaiseksi, mutta Adobe oli kieltäytynyt. Adobe ilmoit-
ti, että heillä on paljon patentteja kuvaoperaatioissa,  eivätkä  he  halunneet,
että niitä käännetään.


{3Muita asioita
{3-------------

Yksi shown kohokohdista oli video-animaation "Väärät housut" ("The  Wrong  Trou-
sers") esittäminen suoraan kovalevyltä DPS:llä ja Personal Animation Recorderil-
la. (Ko. animaatio on englantilaista tekoa, ja se voitti  lyhytfilmien  Oscarin-
kin. Samainen animaatio ja dokumentti sen ohjaajasta nähtiin vähän aikaa  sitten
TV2:ssa, käänt. huom.)

Hisoft esitteli Twist 2:sta, kortistointiohjelmaa, joka vaikutti varsin mukaval-
ta. C++-päivityksestä SAS/C:hen he eivät osanneet sanoa, mutta  lupasivat  ottaa
selvää ja pyysivät soittamaan toimistoon myöhemmin. 
