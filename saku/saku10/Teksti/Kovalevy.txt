5
1*

{3                      Kovalevy, jokaisen amigistin unelma
{3                      -----------------------------------

                                  Sami Klemola


Kovalevy on oheislaite, johon kerran tutustuttuaan ei enää  voisi  kuvitellakaan
palaavansa  takaisin  levykkeiden   kanssa   sähläämiseen.   Kovalevyn   hankin-
tapäätöksestä on kuitenkin pitkä matka siihen, että se on koneessa ja  käytössä.
Kovalevyn käyttöönotto ei ole niitä maailman  yksinkertaisimpia  asioita.  Tässä
artikkelissa kerron omista kokemuksistani kovalevyjen kanssa  ja  annan  ohjeita
niiden asentamiseen. Mikäli kiinnostusta kovalevyjen anatomiaa kohtaan  ilmenee,
seuraavassa numerossa käsitellään tarkemmin niiden sielunelämää.


{3Hankkiminen
{3-----------

Ensimmäiseksi  kannattaa  miettiä,  minkäkokoisen  levyn  tarvitsee.  Useimmille
100-megainen on aivan riittävä, mutta 300 - 500 -megaista kovalevyäkin kannattaa
harkita. Kovalevyjen hinnat ovat tulleet viime vuosina alas rutkasti. Sillä  ra-
halla, jolla muutama vuosi sitten sai 100-megaisen levyn, saa nyt  500-megaisen.
Purkkikäyttöön kannattaa varata aika suuri levy. Pieneen purkkiin tällainen  300
- 500 -megainen on aivan riittävä, mutta jos purkkisi on verkoissa tai  toiminta
tulee pyörimään lähinnä tiedostopuolella, on syytä  hankkia  gigatavun  kokoinen
kovalevy. Toinen miettimisen aihe on se, ostaako levyn  uutena  vai  käytettynä.
Uusi on aina uusi ja käytetyssä voi olla vikoja.

Kovalevyä hankkiessa tulee myös varmistua  siitä,  että  siinä  on  oikeanlainen
liitäntä. Amigassa käytetään SCSI-levyjä, mutta siihen saa liitettyä  myös  IDE-
tai jopa MFM-levyn. (A600:ssa, A1200:ssa ja  A4000:ssa  on  vakiona  PC-koneista
tuttu IDE-ohjain joka riittää kyllä peruskäyttöön, toim. huom.) Ne ovat  kuiten-
kin leluja, joita ei voi vakavaan käyttöön edes harkita. SCSI-levyissä on paljon
toimintoja, joita ei muista löydä, ne ovat nopeampia ja SCSI-väylään saa liitet-
tyä muitakin laitteita kuten tulostimia, nauhavarmistimia ja digitoijia. 500-me-
gaisen levyn saa uutena hieman alle kahdella tuhannella  markalla.  Parisataame-
gaisista ei kannata paljon tuhatta markkaa enempää maksaa. Käytettyjen  laittei-
den hinnat ovat sitten tästä alaspäin riippuen siitä, kuinka  vanhoja  ja  missä
kunnossa ne ovat. Joissakin voi olla takuukin voimassa. Takuu  korvaa  kuitenkin
vain laitteen, eikä sen rikkoutuessa mahdollisesti menetettyä tietoa. Varmuusko-
pioita on syytä pitää. 


{3Ohjain
{3------

A3000:ssa on sisäänrakennettu  SCSI-yhteensopiva  Western  Digitalin  ohjain  ja
A4000T:ssa SCSI2-ohjain. Muihin malleihin SCSI-liitännän joutuu hankkimaan eril-
lisenä. Ohjaimien hinnat ovat 500 markasta ylöspäin jonnekin  puoleentoista  tu-
hanteen. Monien turbokorttien mukana tulee SCSI-liitäntä, tai sellaisen saa nii-
hin erillisenä halvemmalla kuin erityisen SCSI-ohjainkortin. Varmista, että saat
ohjaimen mukana asianmukaiset kaapelit ja ohjelmat.  Konsolikoneisiin  kovalevyä
asennettaessa kannattaa sille hankkia erillinen virtalähde. A500 kestänee  kova-
levyn tuoman ylimääräisen kuorman, mutta A1200 ei yleensä kestä  mitään.  Ohjai-
mien mukana tulevat myös asennusohjeet, joiden mukaan toimitaan.  Edellytys  oh-
jaimen toiminnalle on ainakin laiteohjaimen kopiointi Devs:-hakemistoon. Yleensä
ohjaimen mukana tulee erityinen asennusohjelma, joka suorittaa kaikki tarpeelli-
set toimenpiteet.


{3Asentaminen
{3-----------

Kovalevy asennetaan fyysisesti esimerkiksi kiinni ohjainkorttiin tai koneen run-
koon. Itse en ole kuitenkaan koskaan niitä mihinkään kiinnittänyt, vaan ne  aje-
lehtivat irrallaan koneen sisällä. Se sopii hyvin  kuvaan,  koska  kotelokin  on
kiinni vain yhdellä ruuvilla. Enemmät ruuvit olisivat hienostelua,  ja  ne  vain
hidastaisivat koneen avaamista, joka on melkein jokapäiväinen toimenpide.  Kova-
levy tarvitsee virtaa. Sitä annetaan sille virtajohdon avulla. Jos koneeseen  on
kytketty useampi kovalevy, voi sen joutua jakamaan. Konsolikoneissa  virran  saa
väyläohjaimelta, mutta oikeissa koneissa virtaa saa suoraan virtalähteeltä.  SC-
SI-liitäntä on 50-piikkinen piirilevyliitin. Siihen  sopiva  lattakaapeli  tulee
ohjaimelta, A3000:n tapauksessa suoraan emolevyltä. Useimmat ohjaimet sisältävät
myös takaseinässä ulkoisen SCSI-liitännän. Se on  25-piikkinen  D-liitin,  jonka
kautta saa kaikki SCSI-linjat ja siihen voi kytkeä ulkoisia SCSI-laitteita. Myös
A3000:n takapaneelissa on SCSI-liitin. Ulkoiset SCSI-laiteet tarvitsevat erilli-
sen virtalähteen, jollainen tulee varsinaisten ulkoisten lisälaitteiden  mukana.
Jos kuitenkin kytkee esimerkiksi  kovalevyn  ulkoiseen  liitäntään,  joutuu  ke-
hittämään sille virran jostain. Yksi mahdollisuus on ottaa se koneesta ulos. Ta-
kapaneeliin voi vaikkapa lisätä EXT PWR -liittimen,  josta  saa  virtaa  samalla
muuallekin.

Kovalevyt ketjutetaan samaan kaapeliin peräkkäin. Ne erotetaan  toisistaan  koh-
deosoitteen avulla. Kohdeosoite,  joka  myös  tunnetaan  laitenumerona,  voidaan
asettaa kovalevystä löytyvillä jumppereilla. Esimerkiksi  Quantumissa  on  kolme
jumpperia, jotka on merkitty A0 ... A2. Kovalevyssä itsessään  voi  olla  tarra,
josta selviää, miten kohdeosoite määräytyy. Quantumissa se saadaan suoraan jump-
periasetuksista binaarisena. SCSI-väylä tulee myös terminoida. Se voidaan  tehdä
esimerkiksi terminointivastuksilla, kuten Quantumissa, tai  jumppereilla,  kuten
Seagatessa. Quantumin ProDriveissä on kolme vastusverkkoa, jotka  tulee  poistaa
kaikista paitsi ketjun viimeisestä levystä. Näin  ketjun  viimeinen  levy  vetää
linjat ylös. Kun kaikki tämä on tehty, voidaan kone sulkea ja  jatkaa  asennusta
ohjelmistopuolella.


{3Käyttöönotto
{3------------

Uusi kovalevy ei välttämättä ilmesty ollenkaan heti mihinkään. Vaikka  koneeseen
olisi asennettu jo käytössä ollut levy, sitä ei välttämättä oteta käyttöön.  Ai-
nakin A3000 tekee viimeisen olemassaolevan levyn tietoihin merkinnän siitä, että
se on viimeinen levy. Ketjuun tämän jälkeen lisättyä uutta levyä ei edes etsitä.
Kovalevyn käyttöönotto tulee tehdä Commodoren omalla HDToolBoxilla tai  ohjaimen
valmistajan toimittamalla ohjelmalla. HDToolBox käy läpi kaikki  kohdeosoitteet,
ja se löytää myös uudet levyt ja päivittää viimeisen  levyn  merkinnän,  jolloin
uusikin levy saadaan käyttöön. Mahdollista on, että ohjelma ei tunne levyä.  Sen
tietoja ei kuitenkaan tarvitse käsin syöttää, vaan ne  voidaan  tiedustella  le-
vyltä itseltään.

Mikäli levy ei ole aikaisemmin ollut käytössä Amigassa tai  et  ole  tyytyväinen
sen sisältöön, on seuraavana vuorossa partitiointi. Voit ensin  tarkistaa,  onko
levyllä virheellisiä sektoreita. Se tapahtuu toiminnolla "Verify data on  disk".
Se varmistaa kovalevyn jokaisen sektorin toiminnan ja ilmoittaa, jos löytyy vir-
heellinen sektori. Tällöin tiedon virheellisestä sektorista voi tallentaa levyl-
le, jolloin sitä ei käytetä. Partitiointi tarkoittaa kovalevyn jakamista useaksi
loogiseksi DOS-asemaksi. Kannattaa harkita ainakin  erillisen  järjestelmäparti-
tion tekemistä. Kovin pieniä kovalevyjä ei kannata pilkkoa moneen osaan. Parisa-
taamegaiset partitiotkin ovat sopivia, mutta mitään sääntöä niiden  kokoihin  ei
ole. Partitioiden koko on yleensä suhteellinen kovalevyn kokonaiskapasiteettiin.
Tarkempia ohjeita partitiointiin kannattaa etsiskellä ohjekirjoista. HDToolBoxin
käyttö kuvataan käyttöjärjestelmämanuaalissa sivuilla 6-49 ... 6-93. Sen  avulla
voidaan partitioinnin lisäksi vaihtaa tiedostojärjestelmää tai  olemassa  olevan
tiedostojärjestelmän asetuksia, kuten sektorikokoa, tai esimerkiksi laittaa  ha-
kemistovälimuisti (directory cache) päälle.

Vielä kaikki ei ole aivan valmista. Mikäli partitioit levyn uusiksi  tai  muutit
radikaalisti sen asetuksia, joudut formatoimaan  sen.  Se  tapahtuu  normaalisti
Format-komennolla. Jokainen partitio tulee formatoida  erikseen.  Tämän  jälkeen
levy on valmis käytettäväksi. Mikäli kyseessä on ensimmäinen kovalevysi, kannat-
taa aloittaa asentamalla  sille  käyttöjärjestelmä.  Tämän  jälkeen  voit  alkaa
siirtää ohjelmia levykkeiltä kovalevyllesi ja alkaa nauttia elämästä!


{3Loppusanat
{3----------

Kovalevyn hankintaan voi kysellä neuvoja kavereilta tai muilta  harrastelijoilta
esimerkiksi purkeissa tai verkoissa. Jo kovalevyn omistavilta voi kysellä  koke-
muksia tietyistä kovalevyistä. Minulla itselläni on ollut kaksi Quantumin  levyä
useita vuosia ja ne ovat aina toimineet hyvin. Niille ei ole koskaan edes ilmen-
nyt virheellisiä sektoreita! Tällä hetkellä koneessani on Seagate ST3390N. Se on
ollut käytössä kolme päivää ja nyt tuli jo ensimmäinen lukuvirhe!!! Aikaisemmat-
kaan kokemukseni Seagatesta eivät ole mitenkään ylistäviä. Sain  vain  ST3390N:n
käsiini, ja ajattelin kokeilla sitä vanhoista huonoista kokemuksistani huolimat-
ta. Käsitykseni Seagatesta ei ole muuttunut ainakaan parempaan  suuntaan  uuden-
kaan levyn kanssa. Ei voi kuin sanoa, että onneksi  kaikki  tavarat  ovat  vielä
tallessa vanhoilla kunnon Quantumeilla!

Siirtonopeudet  kummallakin  ovat  vähän  päälle  megatavun   sekunnissa   tällä
A3000:lla. Seagate pitää hieman kovempaa ääntä kuin vanha Quantum  (2.8),  mutta
ei mitenkään häiritsevää, ja kuitenkin huomattavasti hiljaisempaa  kuin  uudempi
Quantum (3.1), jonka hirvittävä metallinen kihinä  pitää  naapuritkin  hereillä.
Toccatalla digitointi ei onnistu Quantumille. Quantum  ilmeisesti  kalibroi  it-
seään vähän väliä, joten tallennus jää jälkeen tuhoisin  seurauksin.  Seagatelle
tallennus onnistuu. Seagaten formatoinnissa minulla oli pieniä ongelmia.  Forma-
tointi epäonnistui ilman mitään näkyvää syytä. Virheellisiä sektoreita ei ollut,
ja seuraavalla kerralla formatointi sitten onnistui. Varsin hämärältä  vehkeeltä
tämä Seagate tuntuu. Myös sen lukupäiden liikuttaminen  pitää  luvattoman  kovaa
meteliä.

Ohjaimista voin suoralta kädeltä sanoa Golemista haaveilevalle, että unohda! It-
selläni oli A500:ssa aikoinaan Golem, ja sen epästandardimpaa ja  hitaampaa  oh-
jainta saa hakea. Ehkä uudemmat Golemit toimivat vähän  paremmin,  mutta  tuosta
ohjaimesta ei kyllä ollut mihinkään. Golemin partitiointiohjelmakin on  tietysti
saksankielinen, koska saksalaiset luulevat joka paikassa  osattavan  saksaa  tai
eivät vain välitä ulkomaalaisista ollenkaan. Nykyään 2000:ssani on Supran  Word-
sync-ohjain. Se on nopea, ja Supran ohjelmat ovat aika päteviä. GVP:stä  minulla
ei ole kokemuksia, mutta uskoisin myös sen olevan laadukas.  Vain  Golemista  on
kuulunut huonoja mielipiteitä.

Levyjen puolella huonoja mielipiteitä on kuulunut lähinnä Seagatesta. Myös  Con-
nerin ja Western Digitalin levyt lienevät hyviä poislukien  poikkeukset.  Mitään
sääntöjä kovalevyn merkkiin ei voida soveltaa, vaan kaikilla  valmistajilla  voi
olla hyviä ja vähemmän hyviä malleja. Kannattaa yrittää saada sekä  ohjain  että
levy testiin, jotta näkee, miten ne toimivat. Jollakulla saattaa vaikka Golem  +
Seagate toimia loistavasti, vaikka itselläni kummatkin ovat  pannassa.  En  siis
kiellä ketään kokeilemasta mitään merkkiä, vaan päinvastoin kehoitan kokeilemaan
aina niin montaa merkkiä kuin mahdollista, jotta paras löytyisi. 
