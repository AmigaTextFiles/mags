2
1
0 Commodore.IFF 10 16
0 Commodore.IFF 280 16
0 Commodore.IFF 549 16
0 Commodore.IFF 10 187
0 Commodore.IFF 280 187
0 Commodore.IFF 549 187
1 Uutiset.IFF 213 10*









Commodoren myynti on edelleen kesken.  Viimeisimpien  tietojen  mukaan  Creative
Equipment International (CEI) on iskenyt pöytään suurimman  tarjouksen  ja  muut
odottelevat konkurssipesän vastausta. Tarjous joko hyväksytään, jolloin CEI  saa
täydet oikeudet Amigaan ja puoli vuotta kestänyt kilpajuoksu on ohi, tai  muille
annetaan vielä kerram mahdollisuus pistää paremmaksi. Commodore UK  väittää  ti-
lannetta hieman toiseksi, joten mikään ei ole vielä aivan varmaa. Molemmat  osa-
puolet, CEI ja Commodore UK, ovat luvanneet jatkaa Amigan valmistusta ja  jatko-
kehittelyä oikeudet saatuaan.

Lisää CEI:n suunnitelmista voitte lukea Amiga Reportin  CEI-konferenssista  joka
löytyy toisaalta lehdestä. 



















                                  Janne Siren


{3PC-Task v3.0 julkaistiin joulukuussa

Amigan nopeimman, silti kovin hitaan,  ohjelmallisen  PC-emulaattorin  PC-Taskin
uusin versio, 3.0, julkaistiin joulukuussa. Nopeutusta lienee luvassa, sillä oh-
jelma vihdoin emuloi myös 80286-prosessoria. Ohjelma on  yhteensopiva  Microsoft
Windowsin kanssa, ja näyttöemulaatiosta löytyy nyt myös Super VGA ja tuki Amigan
näyttökorteille. MS-DOS-ohjelmia voi ajaa vaikka  ikkunassa  toisella  ruudulla.
PC-Task kolmosen demon pitäisi ilmestyä piakkoin.

Hintatietoja ei ollut vielä saatavilla, mutta hinta lienee entistä  hieman  kor-
keampi ohjelman siirryttyä täysin kaupalliseksi. Nopean Amigan  omistajalle  PC-
Task lienee jo aivan vakavasti harkittava vaihtoehto  ajoittaiseen  PC-ohjelmien
ajoon, hinta kun jää kuitenkin huomattavasti hardware-emulaattoreita tai kloone-
ja alhaisemmaksi. PC-Taskia myy Quasar Distribution.

Quasar Distribution
P.O. Box 188
Southland
Victoria 3192
Australia 

Puhelin: 990-61-3-583-8806
Faksi:   990-61-3-585-1074
BBS:     990-61-3-584-8590


{3MC68060 ei jää viimeiseksi Motorolan 680x0-sarjan prosessoriksi

University of Illinoisin IEEE-kokouksessa  puhunut  Motorolan  edustaja  kertoi,
että koska Motorolan 680x0-sarja tuottaa niin paljon rahaa ja tarvetta prosesso-
rille, joka osaa pyörittää 68000-koodia tulee löytymään aina, prosessoriperhettä
tuetaan vielä ehkä jopa viisikymmentä vuotta. Aikaikkuna tuntuu kovin  suurelta,
mutta ilmeistä ainakin on, että Motorolalla on aikeita jatkaa 680x0-sarjaa vielä
tuoreimman 68060-prosessorinkin jälkeen, vastoin aiempia huhuja. Kaikki nykyiset
Amiga-mallit käyttävät 680x0-sarjan prosessoreita. 


{3Intelin Pentium-prosessorissa bugi

Intel, maailman suurin prosessorivalmistaja, jonka prosessoreita  käytetään  mm.
suurimmassa osassa PC-tietokoneita, pääsi marraskuussa lehtien  otsikoihin,  kun
sen Pentium-prosessorissa havaittiin bugi. Prosessorin sisäinen liukulukuyksikkö
laskee eräät laskutoimitukset väärin ja ongelmia on ilmennyt myös rinnakkaispro-
sessoinnissa. Pentium esimerkiksi väittää, että 4195835 - ((4195835 / 3145727) *
3145727) on 256, vaikka tulokseksi tulee todellisuudessa nolla. 

Pentium on Intelin kolmas 32-bittinen prosessori, ja kaikissa kolmessa on  ollut
erinäisiä suunnitteluvirheitä. Ottaen huomioon, kuinka tärkeässä asemassa olevia
tietokoneita Intelin prosessorit pyörittävät, niin verovirastojen,  sotilasorga-
nisaatioiden kuin sairaaloidenkin koneita, on ihme, ettei  Inteliä  vastaan  ole
ryhdytty minkäänlaisiin toimiin. Yhdysvalloissa huolestuneet ihmiset  ovat  jopa
lähetelleet kirjeitä kongressiin asian tiimoilta.

IBM on ilmoittanut, ettei se käytä Pentium-prosessoreita ennen kuin  Intel  ryh-
distäytyy ja toimii rehellisemmin. Intel nimittäin yritti pitää virheensä salas-
sa usean kuukauden ajan. Kaikesta huolimatta Intel jatkaa valmiiden  virheellis-
ten prosessorien myyntiä korjattujen rinnalla.

Mitä sanoo Intel, jos virhe heidän prosessorissaan tappaa jonkun? 


{3ATIS osti Telepro Technologiesin

Arizonalainen Automated Telephone Information Systems (ATIS)  osti  kanadalaisen
Telepro Technologiesin joulukuun alussa. Telepron tärkein myyntiartikkeli on ol-
lut DLG Pro -purkkiohjelmisto. ATIS saa kaupan myötä täydet oikeudet ohjelmiston
myymiseen, hinnoitteluun ja jatkokehittelyyn. 


{3Amiga heittelee noppia kolmosella

Kolmosen uusi Megavisan korvaava ohjelma, Noppapotti, sisältää videoseinän, jon-
ka ulosanti luodaan Amigalla. Ensimmäinen  Noppapotti  esitetään  MTV3-kanavalla
2.1. kello 18:30 alkaen. 
