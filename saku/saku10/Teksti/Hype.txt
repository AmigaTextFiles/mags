5
1*

{3                           Mikä tekee Hypestä hypen?
{3                           -------------------------

                                Heimo Laukkanen


Hype on Svenska teaternin massiivisin ja  tuottavin  projekti  miesmuistiin.  Jo
ties kuinka monta kuukautta tuo show on  pyörinyt  täysille  katsomoille,  jotka
kerta toisensa jälkeen ovat haltioissaan taputtaneet näyttelijät  uudestaan  la-
valle. Mikä sitten tekee Hypestä hypen? Saku kurkisti verhojen taakse  ja  tutki
laitteita, joista massiivinen multimediashow Hype rakentuu. Tiedonantajana toimi
Tomppa Uusimaa - yksi niistä tekniikan ihmemiehistä, jotka ovat  shown  rakenta-
neet.

Kun pääsee astelemaan lavalle, joka toimii keskipisteenä yhdelle  näyttävimmistä
esityksistä, mitä on koskaan nähnyt, on olo enemmän  tai  vähemmän  hämmentynyt.
Pään päällä ja ympärillä on laitteita,  joiden  olemassaolosta  ei  ole  koskaan
tiennytkään, mutta silti lava vaikuttaa epäilyttävän tyhjältä. Kaikki  on  hyvin
kompaktin näköistä ja sammutettuna vieläpä hyvin vaatimattoman tuntuista.

Monipuolisuus tuntuukin olevan tekniikassa se koon  ja  massiivisuuden  korvaava
taikasana. Varsinkaan teatterin kaltaisissa pienehköissä tiloissa ei ole mahdol-
lista käyttää miljoonaa eri lamppua. Onkin parempi turvautua laitteisiin,  joita
voidaan käyttää monipuolisesti eri tehtäviin, mikä näkyy Hypessä  varsin  hyvin.
Sen lavashow ei käytä mitään erityistä ihmetekniikkaa, räjähteitä tai edes lase-
reita, mutta tulos on sitäkin vakuuttavampi.

Svenska teaternin lavalle on vahvoihin 12 ja 20 tuuman trussista koottuihin  ra-
kennelmiin kiinnitetty tarvittavat lamput värinvaihtajineen.  Rakennelmien  ala-
puolella on muutama suuri strobo-lamppu ja UV-valoyksikkö, ja lavan takaosaan on
sijoitettu vielä pari profiililamppua, joilla saadaan  aikaan  näyttäviä  piste-
viuhkoja. Kun mukaan lasketaan vielä salin toisella puolella olevat  kaksi  seu-
rantalamppua, kasvaa valosetin teho jotakuinkin 180:een kilowattiin. Toisin  sa-
noen setti ei ole kooltaan mikään suuri. Sisätiloihin se toki on melko vaikutta-
va, mutta ulkona tällä määrällä voisi pyörittää esimerkiksi Puisto  Bluesin  ta-
soista tapahtumaa.

Valoja, videota ja ääntä ohjataan ylhäältä katsomon takaosasta,  jossa  suuressa
ohjauskopissa on valojen keskuksena toimiva digitaalinen valo-ohjain. Varsin ka-
ru ja askeettisen näköinen laite pääsee näyttämään hampaansa vasta, kun sen vie-
ressä oleva monitori kytketään päälle. Laitteen vähät napit saavat uuden  merki-
tyksen, kun näkee ruudulla vilistävät eri ohjelmoinneista kertovat numerot.  Jo-
kaista lamppua ja värinvaihtajaa varten voidaan ohjelmoida erikseen niiden  voi-
makkuustaso, odotusaika ja ylösnousu- tai laskuaika, eli  kuinka  kauan  kestää,
kun valo esimerkiksi himmenee sammuneeksi  tai  vastaavasti  kirkastuu  pimeästä
täyteen tehoonsa. Kaiken kaikkiaan Hypeä varten on valo-ohjaimen muistiin ohjel-
moitu noin 160 - 170 erilaista valotilannetta, jotka käytännöllisesti  vaihtuvat
ennalta kirjoitetun valo-skriptin mukaan nappia painamalla.

Itse lavalle on pelkkien valojen ja lavasteiden lisäksi saatu mukaan myös  monta
muuta shown kannalta tärkeää teknistä laitetta, kuten savukoneet  ja  tuulikone,
jolla savu voidaan ohjata haluttuun paikkaan. Aivan  lavan  takaa  löytyy  vielä
suuri päivänvaloheitin, jolla voidaan heijastaa kauniita taustoja näytelmää var-
ten. Näitä laitteita huomattavasti tärkeämpi aparaatti  on  kuitenkin  laajakul-
maobjektiivilla varustettu videotykki, joka  on  parina  toiselle  samanlaiselle
katsomon puolelle sijoitetulle videotykille.

Välillä lavalle ilmestyvälle valkokankaalle heijastettavan videokuvan formaatti-
na käytetään U-Maticia, jolle on materiaalin parhaan mahdollisen tason saavutta-
miseksi tehty kuvaukset ensin tasokkaammalla beta-camilla. Kun  videokuva  vielä
esitystilanteessa ajetaan Panasonicin videomikserin läpi ja mukaan lisätään oman
mielen ja tunteen mukaan efektiä, on tulos lavan tapahtumiin yhdistettynä varsin
vaikuttava.

Itse asiassa videolla onkin hyvin suuri merkitys Hypen showssa. Se toimii samal-
la tarinan kertojana ja mahdollistaa näytelmän viennin muualle kuin pelkillä la-
vasteilla olisi mahdollista. Ehkäpä jo muutaman vuoden kuluttua teatteri ja elo-
kuva sulautuvatkin yhteen, ja näemme Bruce Willisin näyttelemässä valkokankaalla
yhdessä  teatterissa  hääräävien  suomalaisten  näyttelijöiden  kanssa.   Kukapa
tietää.

Erityinen piirre  Hypestä  löytyi  kuitenkin  äänten  hallinnasta.  Äänikanavien
päälle ja pois asettamisesta nimittäin huolehtii 80386-pohjainen  PC,  jolle  on
tilaustyönä teetetty ohjelmisto Svenska teaternin tarpeita  katsoen.  Ohjelmalle
on jokaisen vuorosanoja ja tapahtuvia tilanteita varten syötetty koko produktion
skripti, joka kertoo koneelle, mitkä eri kanavat  pitää  tiettynä  hetkenä  olla
kiinni ja mitkä auki. Yksinkertaisen tyylikkään käyttöliittymän avulla äänitark-
kailija pystyy näin pitämään kaikki yli kolmekymmentä äänikanavaa  kurissa.  Ti-
lanteet vaihtuvat yksinkertaisesti nappia painamalla, eivätkä ylimääräiset kana-
vat jää koskaan vahingossa auki.

Äänen tuottamisesta esityksen tarpeisiin huolehtii  mainion  paikalla  soittavan
bändin lisäksi muutama digitaalinen ja analoginen tallennusväline. CD-soittimes-
ta ja 12-raitaisesta studionauhurista saadaan irti mitä  erinäisimpiä  valmiiksi
käsiteltyjä efektejä. Joissain tilanteissa CD:ltä soitetaan myös tiettyjä kuoro-
ja perkussio-osuuksia, joiden mukana paikalla oleva bändi sitten  soittaa  play-
backinä. Tämä yksinkertaisesti sen takia, ettei  suuren  kuoron  tai  perkussio-
ryhmän mukana pitäminen olisi taloudellisesti, saati muutenkaan, järkevää.

Kaiken kaikkiaan koko esitys tekniikkoineen päivineen on hämmentävä kokonaisuus.
Setti, joka on jotain väliltä pieni - suuri - mahtava, kuulostaa teknisenä data-
na hyvin kuivalta ja saakin todellisen merkityksensä vasta, kun se kytketään yh-
teistoimintaan loistavan näytelmän ja muun hyvän materiaalin kanssa.  Koko  sana
Hype saa uuden sisällön, kun se lausutaan vilkkuvien strobojen, savukoneen savun
ja liikkuvan videokuvan säestämänä.

Kaikesta vaikuttavuudestaan ja koostaan huolimatta lavalle  kasatut  rakennelmat
purkaantuvat varastoon vietävään muotoon ammattimiehen rutiinilla noin  neljässä
tunnissa, ja sen jälkeen suuri lava on taas muiden ohjelmistojen  käytössä.  Ai-
noastaan lavan reunustalla juokseva siisti johtomeri  kertoo,  että  Hypeä  esi-
tetään edelleen tällä lavalla. 
