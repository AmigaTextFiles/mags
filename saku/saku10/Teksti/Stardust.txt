5
1*

{3                        Super Stardust (Amiga CD32)
{3                        --------------------------

                              Jari Jokivuori


Suomalaisen Bloodhousen tekemä Super Stardust,  joka  ilmestyi  sopivasti  ennen
joulua AGA-koneille, on kokenut massiivisen kasvojenkohotusleikkauksen.  Grafii-
kat on kautta linjan piirretty suuremmalla värimäärällä (256 ruudulla), ja liik-
kuvat hahmot on renderoitu uudelleen noudattaen kuitenkin alkuperäisen SD:n lin-
joja. CD32:n tai CD32-yhteensopivan CD-aseman omistajia hemmotellaan yli  20:llä
CD-musiikkikappaleella ja yhteensä 13 megan animaatioilla. Varsinaista pelidataa
on noin 8 megaa, eli CD:n kapasiteetin hyväksikäyttö on vähintäänkin hyvällä ta-
solla.

Koska kaikki taustamusiikit pelin aikana tulevat suoraan CD:ltä,  on  äänenlaatu
huippuluokkaa. Pelimusiikin tyyli on hieman pehmeämpää kuin SD:ssä,  mutta  sitä
ei miinukseksi voi laskea.

Alkuanimaation virittämänä pelaaja  syöksyy  kohtaamaan  professori  Schaumundin
asettamat vihulaispartiot asteroidikentillä. Warppitunnelin erottamia tasoja  on
viisi. Väliin mahtuu myös bonuskenttiä, joista saa haettua lisäaluksia  ja  pis-
teitä. Jokainen taso on jaettu kuuteen kenttään, ja kun on  selvittänyt  kaikki,
ilmestyy kentälle tason ISO loppuvihollinen. Ensimmäisen  tason  loppuvihollinen
oli aika helppo, mutta jo toisen tason sirkkelialus oli sen  verran  paha,  että
joystickit olivat vähällä lennellä pitkin seiniä.

Asteroidien tuhoaminen kuulostaa helpolta, mutta alkulämmittelyn  jälkeen  niitä
tulee ruudulle enemmän ja vaikeammin tuhottavana. Myös pelin aikana ruudulle tu-
levat Schaumundin joukot vaikeuttavat asioita. Kentissä on  myös  aikaraja.  Jos
vaaditussa ajassa ei ehdi tuhota ruudulta kaikkea, heittää proffa vieläkin lisää
pikku apulaisiaan tuhoamaan pelaajaa. Asteroidien tuhoutuessa ilmestyy  ruudulle
bonuskolikoita, joista saa lisää energiaa, suojia, pisteitä yms. Tietyissä  ken-
tissä kuljeskelee aseenkuljetusaluksia, jotka ampumalla jäljelle  jää  kellumaan
ase, jonka saa hakea itselleen jos vain myllerryksessä ehtii. Kenttien vaikeutu-
minen vaatii jatkuvaa asevarustelua, joten kolikoita ja aseita tulee kerätä  to-
sissaan. Tason selvittämisen jälkeen  pelaajan  status  tallettuu  kirjainyhdis-
telmään, joka kannattaa kirjoittaa  muistiin.  Pelitilanne  talletetaan  tasojen
välissä ennen warppitunnelia. Toivottavaa olisi, että tilanteen voisi  tallettaa
kenttienkin välillä, mutta silloin peli voisi muuttua liian helpoksi.

CD32-versiota pelattaessa on syytä olla CD32-yhteensopiva peliohjain, johon  SSD
on asettanut melkein joka napille oman toimintonsa. CD32-peliohjaimeen tottumat-
tomana sillä pelaaminen tuntui jotenkin oudolta.  Napit  eivät  tahtoneet  pelin
tuoksinassa löytyä, eikä ohjauskaan ollut paras mahdollinen. Ratkaisin asian te-
kemällä joystickporttiin haaroituskappaleen, johon  sai  iskeä  sekä  joystickin
että CD32-ohjaimen, ja nyt pelaaminen onnistuu jo paremmin.

SSD on sopivalla vaikeustasolla, mahtavilla äänillä ja erinomaisella pelattavuu-
della varustettu visuaalisesti kaunis räiskintäpeli, jossa takuulla adrenaliini-
varastot tyhjenevät paremmaltakin pelaajalta. Latausajatkaan eivät  ole  pitkät,
muutamia sekunteja korkeintaan. Pelistä on vaikea keksiä mitään huonoa.  Jos  jo
omistaa alkuperäisen Stardustin, voi  SSD:n  levykeversioon  sijoittaminen  olla
mietinnän takana, mutta jos ei Stardustia omista tai käytössä on CD32  tai  -yh-
teensopiva laite, on SSD CD32 ehdottomasti yksi parhaista  peleistä  laitteelle.
Levykeversio on luultavasti identtinen lukuunottamatta CD-musiikkia ja  väliani-
maatioita.



{3        Super Stardust (Amiga CD32)

        Grafiikka:      95
        Äänet:          95
        Pelattavuus:    92 (ei näppistukea CD32-versiossa)
        Yleisarvosana:  95
