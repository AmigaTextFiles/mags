5
1*

{3                       50 markalla Internetiin Kuopiosta
{3                       ---------------------------------

Kansainvälinen Internet-tietokoneverkko on  nyt  pienyritysten  ja  harrastajien
ulottuvilla Kuopiossakin. 50 markalla kuukaudessa saa käyttäjätunnuksen  Muikku-
nimiseen UNIX-koneeseen, jossa  ovat  käytettävissä  kansainvälinen  sähköposti,
FTP-tiedostosiirrot, IRC-keskusteluohjelma, gopher, maailmanlaajuiset WWW-hyper-
teksti- ja multimedia-tietokannat, news-uutiset, telnet- ja rlogin-yhteydet sekä
muut Internet-palvelut. Palvelut toimivat reaaliajassa kiinteän  Internet-yhtey-
den ansiosta.

Internet-verkossa arvioidaan olevan yli 20 miljoonaa käyttäjää kaikissa maailman
teollistuneissa maissa. Verkkoon on kytketty miljoonia tietokoneita, joista  mo-
nissa on ohjelmia, tekstejä, kuvia, animaatioita ja muita kiinnostavia tiedosto-
ja, joita verkon käyttäjät voivat hyödyntää. Sähköpostilla tavoittaa  muutamassa
sekunnissa tuttavansa  tai  yhteistyökumppaninsa  maapallon  toiselta  puolelta.
IRC-ohjelmassa keskustelu muiden käyttäjien kanssa onnistuu reaaliajassa  rupat-
telurinkien tapaan. Ilman lisäkustannuksia.

UNIX-käyttöjärjestelmän ansiosta järjestelmän käyttömahdollisuudet ovat  laajat.
Käytettävissä on satoja eri komentoja aina C-kääntäjää myöten. Käyttäjien toimia
ei ole rajoitettu BBS-tyylisillä valikoilla.

Käyttäjät voivat kertoa itsestään tekstin, kuvien, äänten ja animaatioiden avul-
la WWW-tietokannassa, joka on kaikkien Internet-käyttäjien  luettavissa.  Tieto-
kannassa voivat myös yritykset kertoa toiminnastaan ja luoda  uusia  asiakassuh-
teita (yritysten käyttömaksu on 200 mk/kk, johon sisältyy WWW-mainos).

Myös joidenkin pankkien (ainakin SYP ja  OP)  palveluiden  käyttö  (tilisiirrot,
laskujen maksut, tilitapahtumien katselu) onnistuu Muikusta ilman Infotelin  tai
Telesammon minuuttiveloitusta. Ainoat kustannukset ovat kuukausi- ja  paikallis-
puhelumaksu.

Kuukausimaksun lisäksi käyttäjä joutuu maksamaan Muikun käytöstä vain  normaalin
puhelutaksan, vaikka käyttäisi kansainvälisiä  tietoliikenneyhteyksiä  Muikussa.
Muikkuun saa yhteyden millä tahansa päätteellä tai tietokoneella, johon on  lii-
tetty 300 - 14400 BPS modeemi. Erikoisohjelmia ei tarvita, pelkkä  pääte-emulaa-
tio riittää.

Amiga-käyttäjille Internet on oikea aarreaitta, sillä koko  Fish-ohjelmakirjasto
sekä AmiNet-niminen, jatkuvasti kasvava arkisto ovat käden ulottuvilla. Muikussa
on Amiga-käyttäjien toimia helpottava DNet-ohjelmisto,  jonka  avulla  käyttäjän
omassa Amigassa voidaan ajaa esim. IRC-keskusteluohjelmaa tai graafista  Mosaic-
ohjelmaa. Myös tiedostoja voidaan siirtää taustalla samaan aikaan,  kun  Muikkua
käytetään johonkin muuhun.

Muikku itse on myös Amiga: Amiga 3000 18 megatavun muistilla (64 megatavun  vir-
tuaalimuistilla) ja  kahdella  gigatavun  SCSI-levyllä  varustettu  kone,  jonka
käyttöjärjestelmänä on NetBSD eli BSD 4.4 -yhteensopiva  UNIX-käyttöjärjestelmä.
Tulevaisuudessa konetta tehostettaneen 68040- tai  68060-pohjaisella  kiihdytin-
kortilla ja isommalla muistimäärällä.

Lisätietoja saa sähköpostitse osoitteesta palaute@muikku.jmp.fi tai  puhelimitse
numerosta 949 - 578 838.  Liittymistiedot  ja  hinnasto  löytyvät  myös  WWW:stä
osoitteesta http://www.jmp.fi. Muikku-järjestelmän ylläpitäjä on JMP-Electronics
(Jukka Marin), elektroniikka-alan suunnitteluyritys. 
