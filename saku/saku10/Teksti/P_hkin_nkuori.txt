5
1*

{3                         Internet pähkinänkuoressa
{3                         -------------------------

                               Tomi Jaskari


Tietokoneverkon erillisten koneiden on kyettävä "keskustelemaan" keskenään, jot-
ta tietokoneista muodostuisi aito tiedonvälitysverkko. Tarkoitukseen on kehitet-
ty erilaisia protokollia, jotka ovat sääntöjä tai sopimuksia siitä, kuinka  tie-
donvälitys hoidetaan. Olemassaolevia tietoliikenneprotokollia on  useita,  kuten
SNA, IPX ja Appletalk, mutta varsinaisesti välittääkseen  tietoja  pitää  kahden
tietokoneen käyttää sama protokollaa samaan aikaan. TCP/IP (lähetyskontrollipro-
tokolla/Internet-protokolla) on  Internetin  yhteinen  kieli.  Sinä  puhut  ehkä
äidinkielenäsi suomea ja minä englantia, mutta jos me molemmat osaamme  japania,
pystymme viestimään. Internetiin kytkeytyäkseen  minkä  tahansa  tietokoneen  on
"puhuttava" TCP/IP:tä.

DARPA:n Yhdysvalloissa 1970-luvulla kehittämä TCP/IP oli osa suurempaa verkotta-
miskokeilua, jossa pyrittiin yhdistämään erityyppisiä verkkoja  ja  erimerkkisiä
tietokoneita toisiinsa. Ensimmäisen kerran kattavasti TCP/IP tuli käyttöön ARPA-
NETissä vuonna 1983. Se myös asennettiin ja tuli käytettäväksi ilman  kustannuk-
sia kaikkiin Berkeleyn ohjelmistojakelua pyörittäviin tietokoneisiin. (UNIX-BSD,
the Berkeley Software Distribution) Koska TCP/IP kehitettiin julkisin varoin, se
on avoin, omistajaton protokolla, joka on saatavilla lähes jokaiseen planeettam-
me tietokonemerkkiin. Omistajaton merkitsee, ettei yhdelläkään  valmistajalla  -
ei IBM:llä, ei DEC:llä, ei Applella, ei Amigalla - ole  yksinoikeuksia  tuottei-
siin, jotka ovat välttämättömiä Internetiin kytkeytymiseksi. Mitkä tahansa  yri-
tykset, mukaanlukien juuri mainitut,  valmistavat  ja  markkinoivat  verkkoliit-
tymään tarpeellisia laitteita ja ohjelmistoja.

TCP/IP ei suinkaan ole ainoa avoin  tietoliikenneprotokolla.  1980-luvun  alusta
kansainvälinen standardoimisjärjestö (ISO, the  International  Organization  for
Standardization, alunperin ranskankielinen nimilyhenne) on  kehittänyt  avointen
järjestelmien yhteenliittämisprotokollaa, lyhyesti OSI:a (the Open  Systems  In-
terconnection). Vaikka useat OSI-protokollat ja  -sovellukset  ovat  yhä  kehit-
teillä, useita on jo käytössä Internetin eri osaverkoissa ja lisää  on  suunnit-
teilla.  Vaikka  runsaslukuisin  joukko  Internetin   tietokoneista   käyttääkin
TCP/IP-protokollaa, on Internet virallisesti moniprotokollainen verkko.

Protokollat ja standardit kokonaisuudessaan voivat saada kenen tahansa ajatukset
sekaisin. Aloittelevalle internettarille kuitenkin riittää keskittyminen  sovel-
luksiin, joita TCP/IP tarjoaa. Ero protokollan ja sovelluksen välillä on  siinä,
ettet tosiasiassa näe protokollia (ne ovat loppukäyttäjältä piilotettuja), mutta
käyttämäsi sovellukset noudattavat toiminnassaan näitä standardeja.


{3Tärkeimmät työkalut
{3-------------------

Kolme  tärkeintä  TCP/IP-sovellusta  -  sähköposti  (electronic  mail,   email),
etäkäyttö (remote login, telnet) ja tiedostojen siirto (file  transfer,  FTP)  -
ovat internettarin vastineet vasaralle, meisselille ja jakoavaimelle. On olemas-
sa todella iso joukko kehittyneempiä ja hienostuneempia työkaluja, jotka pohjau-
tuvat näiden kolmen perustyövälineen eri yhdistelmiin,  mutta  olitpa  missäpäin
tahansa Internetiä, nämä kolme työkalua ovat lähes aina käytössäsi.

{31. Sähköposti

Sähköposti (email, messaging) on yleisin ja useimmin käytetty  palvelu  Interne-
tissä. Sähköpostilla voit lähettää tekstiviestin toiselle henkilölle tai joukol-
le henkilöitä. Esimerkiksi hyvinkääläinen lukiolainen voi kysäistä tokiolaiselta
opiskelijalta, kuinka siellä päin vietetään vapaa-aikaa.  Tai  joukko  opettajia
voi pitää kokousta siitä, kuinka hyödyntää Internetiä itseopiskelussa.

{32. Etäkäyttö

Etäkäyttö (remote login, telnet) on vuorovaikutteinen työkalu, jonka avulla voit
käyttää ohjelmia ja sovelluksia fyysisesti kaukana olevassa  tietokoneessa.  Ii-
salmelainen meteorologi voi lähettää  säälaskelmansa  FUNET-verkkoa  (Internetin
aliverkko) pitkin Tieteellisen Laskennan Palvelun metatietokoneeseen Espoon Ota-
niemeen ja hoitaa skalaariset matemaattiset työvaiheet siellä.

{33. Tiedostojen siirtely

Tiedoston siirtäminen (file transfer, FTP, Gopher ja World Wide Web)  on  kolmas
perustyökalu, jolla tiedostojen siirtäminen koneelta toiselle järjestyy. Tiedos-
to voi sisältää mitä vain: lakidokumentin, tiikerin metsästysretkellä, sääohjel-
miston, taulukon Suomen Amiga-käyttäjien jäsenistä tai ihan mitä tahansa  muuta,
jopa valikoituja ääninäytteitä tai  digitalisoitua  puhesignaalia.  Saatat  olla
kiinnostunut siirtämään  otsonikatoa  koskevia  dokumentteja  omalle  koneellesi
käyttääksesi niitä tutkielmasi tekoon. Tiedostonsiirtoa apuna käyttäen voit saa-
da tarvitsemasi dokumentin oman koneesi teksturiin muokattavaksi.

Nykyään on olemassa iso joukko sovelluksia, jotka kätkevät likaisen työn ja  mo-
net yksinkertaiset välivaiheet käyttäjää häiritsemästä ja tarjoavat monipuolisen
rajapinnan Internetin käyttämistä helpottamaan. Kehitystä voisi verrata  mootto-
riliikenteen kehittymiseen, jossa paikasta toiseen  siirtyminen  on  tullut  yhä
helpommaksi. Internet on vapauttamassa meitä fyysisen siirtymisen tuskasta. Nämä
käyttöä helpottavat sovellukset perustuvat asiakas/palvelin-malliin (client/ser-
ver), jossa oman koneesi asiakasohjelma ottaa yhteyksiä eri palvelimiin  saadak-
seen ohjeita ja tietoja. Asiakas- ja  palvelinohjelmien  etäisyys  saattaa  olla
huikea, mutta käyttäjän pyynnöt toteutuvat  silti  ilman  huomattavia  viiveitä.
Alueellisesti voidaan toimia hyvin hajautetusti, eikä mitään toimintoja tarvitse
keskittää.

Koska Internet on jo iso ja kasvaa huikealla vauhdilla, saattaa tiedon  löytämi-
nen  olla  hankalaa,  ellet  käytä  tiedonhakua   helpottavia   ohjelmia   kuten
WorldWideWebia, Mosaicia, WAIS:ia (Wide Area Information Servers), ARCHIE:ta tai
Gopheria, jotka ovat osa asiakas/palvelin-mallin mukaista sovellusjoukkoa.


{3Lähteet ja lukuvinkit
{3---------------------

Suomeksi on ilmestynyt ainakin neljä Internetiä käsittelevää  teosta:  Internet-
käyttäjän opas (Kai Korpimies), Internet-opas (Paavo Ahonen, Jukka Kolari),  In-
ternet: kalastusta tietoverkoilla (Kari A.  Hintikka)  ja  Tietoverkot  (Petteri
Järvinen). Järvisen kirja käsittelee muiden tietoverkkojen ohella myös  Interne-
tiä. Kysy lisää kirjakauppiaaltasi.

The Internet Companion (second edition)
Tracy LaQuey
ISBN 0-201-40766-3

UNIX och X från början
Torbjörn Andréasson, Jan Skansholm
ISBN 91-44-34292-6

Haaste maailmalle
Jean Jacques Servan-Schreiber
ISBN 951-0-10691-7

Konetiedon kritiikki (The Cult of Information)
Theodore Roszak
ISBN 951-884-085-7

The Network Revolution; Confessions of a Computer Scientist
Jacques Vallee
ISBN 0-915904-73-X

In the Age of the Smart Machine; The Future of Work and Power
Shoshana Zuboff
ISBN 951-1-10748-8 
