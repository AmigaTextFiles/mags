5
1*

{3                  DaggeX - veitsenterävä ikkunointijärjestelmä
{3                  --------------------------------------------

                       Topi Kanerva ja Antti Vähä-Sipilä


Mikäli olet eräs niistä onnekkaista, joilla on ollut mahdollisuus  kytkeä  Amiga
kiinteästi verkkoon, tulet jossakin vaiheessa kypsymään  iänikuisiin  tekstipoh-
jaisiin shell-käyttöliittymiin. Amigahan on perusolemukseltaan graafinen ja  sen
käyttö pelkästään päätteenä on resurssien tuhlausta. Kuka muka käyttäisi SPARCs-
tationin konsolia tekstitilassa? En minä ainakaan. X-ympäristö  muodostaa  luon-
nollisen jatkeen Amigan Intuitionille ja turvaa vanhan Amiga-friikin  mielenrau-
han.  Äksän  saa  Amigalle  sekä  kaupallisena  (GfxBase11)   että   freewarena.
Freeware-versio kulkee nimellä DaggeX.

X on joustava ikkunointijärjestelmä. Se kehitettiin 1980-luvulla MITissä  ja  se
muistuttaa (erittäin) etäisesti muita  ikkunoituja  käyttöliittymiä  kuten  Win-
dowsia. X on kuitenkin joustavampi ja siten sen  ulkonäkö  on  täysin  käyttäjän
määriteltävissä mm. ikkunamanageria vaihtamalla. X  ei  siis  ole  käyttöjärjes-
telmä, eli se on riippumaton sen alla pyörivästä systeemistä eikä se ole shelli.
X perustuu client/server (asiakas/palvelin)-mallille. Tässä mallissa  asiakasoh-
jelmat (klientit) pyytävät erilaisia palveluita  servereiltä.  Client/server-so-
velluksissa klientti on yleensä käyttäjän ajama ohjelma ja serveri pyörii  remo-
te-koneella (esimerkiksi IRC-klientit ja -serveri). X:ssä klientti onkin  remote
(tai local)-koneella pyörivä ohjelma ja serveri, joka antaa klientille palvelui-
ta, pyörii aina 'omalla' (local) koneella.

Esimerkki kirkastanee ajatusta. Kone A sijaitsee laskentakeskuksen konehuoneessa
ja kone B on rakas Amigamme omalla työpöydällämme. Käynnistämme koneessa A  vaa-
tivan taskulaskinsovelluksen.  Taskulaskinohjelma  on  tällöin  klientti  ja  se
pyytää koneessa B toimivalta serveriltämme  näytönhallintapalveluita.  Toisaalta
taskulaskin voisi toimia myös koneessa B, jolloin se pyytäisi palveluita samassa
koneessa toimivalta serveriltä. Lyhyesti sanottuna serveri on vain  ylempi  ker-
ros, jota klientti käyttää käyttäjän kanssa keskusteluun.

DaggeX on ilmainen. DaggeX on nopea. DaggeX on joustava. DaggeX on myös  nörtti-
suojattu, sillä sitä ei joka pulliainen asenna. DaggeX:stä ei  ole  mitään  yhtä
nättiä pakettia, jossa tulee Installer mukana, vaan binäärit tulevat omassa  pa-
ketissaan (uudet, 1.0b:n binäärit) ja fontit yms. asiaankuuluva  X-tauhka  omas-
saan (vanha 0.94-levitys). Installointi todellakin  vaatii  sitä,  että  tietää,
mitä tekee. Se, että purkaa paketit kovalevylleen hakemistoon X, ei vielä riitä.
Serveri periaatteessa käynnistyy sillä, että oikeat ympäristömuuttujat ovat ole-
massa ja hakemistopolut ovat kunnossa (serveri tarvitsee  fontit).  Oma  instal-
lointini onnistui vasta kolmannella kerralla. Ensimmäisellä  kerralla  epäonnis-
tuin siksi, että asia ei vielä puoli vuotta sitten ollut täysin hallussa ja toi-
sella kerralla siksi, että DaggeX:n dokumentaatiot ovat lievästi sanottuna  niu-
kat. Sain serverin vihdoinkin pyörimään Kari J. Mettisen (DaggeX:n tekijän) suo-
siollisella avustuksella.

Ensimmäiseksi mieleen varmaan juolahtaa epäluulo  siitä,  mahtaako  ko.  viritys
lainkaan pyöriä omalla, vanhalla, nöyrällä Amigalla. Pyörimisen  nopeuteen  vai-
kuttavat olennaisesti seuraavat tekijät: muisti (suositus 4 MB, oma  konfiguraa-
tio 8 MB), CPU (68000 riittää, mutta  jopa  oma  68030:ni  osoittautui  joissain
asioissa riittämättömäksi) ja kovalevy, jolla kannattaa olla kolmisen  megatavua
tyhjää. Ilman olennaisinta osaa, tuettua grafiikkakorttia,  DaggeX  osaa  toimia
vain monochrome-moodissa. Toistaiseksi DaggeX tukee vain  Picasso  II  -korttia,
joten luonnollisesti sen hankinta olisi  kaikkein  suurin  parannus.  Picassolla
(tai jollakin muulla tulevaisuudessa tuetulla kortilla) saa käyttöön isommat re-
soluutiot ja tietenkin värit. 256-värinen X on aivan eri maailmasta kuin 2-väri-
nen. AGA-piirien 256-väristä moodia DaggeX ei tue, tekijän mukaan siitä  syystä,
että rautatason toteutus olisi huomattavasti  hankalampaa  byte-per-pixel-moodin
(nk. chunky) puuttumisen takia.

Päivittäisessä käytössä DaggeX pelaa kohtalaisesti. DaggeX avaa oman  Intuition-
screeninsä, jolle X-ikkunat aukeavat (käyttö siis tyyliin EGS).  Tyypillinen  X-
istunto  alkaa  DaggeX:n  käynnistyksellä  (sitä  varten  paketin  mukana  tulee
startx-käynnistysskripti) ja loginilla remote serveriin. Remote serveriltä  voi-
daan näyttö ohjata omalle koneelle, jolloin siis kaikkien X-ohjelmien ajo onnis-
tuu. Käytännössä tämä tehdään (useimmissa) UNIXeissa tyyliin 'setenv DISPLAY ko-
neen.nimi.fi:0', jossa koneen.nimi on  luonnollisesti  sinun  koneesi  Internet-
osoite. Tämän jälkeen voit käynnistellä X-ohjelmia remotena, ja  niiden  ikkunat
avautuvat  Amigallesi  DaggeX:n  ruudulle  kuin  aivan  vakiolle   X-päätteelle.
'xterm&':llä on hyvä aloittaa. Kaikki muutkin vakio-X-softat  tuntuvat  toimivan
hyvin. Ongelmia esiintyi vain IRIXin kanssa, joka tuntui käyttävän omia  fontte-
jaan, X-ekstensioitaan tai jotakin muuta sen verran teknistä, etten  ole  saanut
sitä selville. Kaikki IRIXin ohjelmat eivät  siis  suostuneet  toimimaan,  esim.
'gr_osview'. Mutta yleisessä käytössä (etenkin  SPARCstationien  kanssa)  DaggeX
toimii hyvin. Jopa xpilot pyörii iloisesti, tosin  hitaahkosti  (noin  5-10  FPS
A3000:llani). MPEG-animaatioita katselin ruudullani 50 FPS vauhdilla, tosin  mo-
no-ditheröitynä.

Itse serveri tuntui hyvältä, ja twm-ikkunointimanagerilla (opaque  window  move)
jopa  nopealta,  käytännössä  ikkunat  liikkuvat  nopeammin  kuin  vanhalla  Sun
3/260-"X-päätteellä". Bugejakin tosin tuntui vielä olevan: joskus  serveri  vain
kieltäytyi avaamasta uusia ikkunoita, vaikka muistia oli  tarpeeksi  ja  muutkin
asiat tuntuivat olevan kunnossa. Serveri kyllä silti reagoi SIGBREAKiin,  termi-
noi itsensä ja poistui muistista asiallisesti. Serveri osaa myös  automaagisesti
sammuttaa itsensä, kun viimeinen asiakasohjelma sulkee ikkunansa  (pahamaineinen
kill -9 -1 ruleaa). Sangen kätevää. Tosin kertaakaan  en  ole  vielä  onnistunut
saamaan uudelleen ikkunoita aukeamaan, kun olen kerran exitoinut DaggeX:n.  Dag-
geX ei siis näytä toimivan kuin kerran ilman reboottausta.

Kokonaisuutena DaggeX tuntuu toimivan tyydyttävästi. Bugit  unohtaen  DaggeX  on
täysin riittävä tavalliseen käyttöön, ja se tekee Amigastasi käytännössä  täysi-
verisen X-päätteen. Kaikki yleiset X-ohjelmat toimivat ongelmitta,  xv:stä  xpi-
lottiin. 
