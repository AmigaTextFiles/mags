5
1*

{3                              Halpoja ja ilmaisia
{3                              -------------------

                                  Janne Siren


SAKU kuutosessa (AmigaGuide-SAKU #5) esiteltiin kourallinen Amigan ilmaisia  tai
hyvin halpoja PD- ja shareware-pelejä. Niitä on kuitenkin enemmän  kuin  pystyi-
simme yhdessä lehdessä edes mainitsemaan, joten jatkamme taas  matkaa  ilmaispe-
lien ihmeellisessä maailmassa.

PD-pelejä voit etsiskellä purkeista tai esimerkiksi  tiedustella  Sakun  koordi-
naattoreilta. Kaikki artikkelin pelit on testattu neljän megan lisämuistilla  ja
68881-matikkalutikalla varustetussa Amiga 1200:ssa. Kaikki tässä arvostellut pe-
lit voidaan asentaa myös kovalevylle.


{3Air Fight v1.02
{3---------------

Muistattekos vielä Super Dogfightin Commodore 64:n ajoilta?  Air  Fight  yrittää
kloonata sitä heikolla menestyksellä. Kyseessä on siis kahden pelaajan  ylhäältä
kuvattu koiratappelu. Puolassa AMOS Professionalilla koodatussa pelissä grafiik-
ka ei ole hassumpaa, sillä lentokoneiden kuvat on  napattu  suoraan  AMOS-levyk-
keiltä. Ohjaus sen sijaan  on  suorastaan  surkea:  koneet  kääntyilevät  täysin
epärealistisesti ja konekivääreillä osuminen on onnenkauppaa. Air  Fight  monia-
jaa, mutta syö AMOS-ohjelmien tapaan suhteettomasti tehoa muilta taskeilta.

{3        Air Fight v1.02

        Tekijä:         Michal Speier

        Pelityyppi:     Toiminta
        Pelaajia:       1-2

        Yleisarvosana:  52%


{3Fears (AGA)
{3-----------

Wolfenstein 3D tai DOOM eivät ole mahdottomia Amigalla. Tekniikka ei aseta ylit-
sepääsemättömiä rajoituksia, ongelmana on ollut lähinnä  valmista  aikaansaavien
ohjelmoijien puute. Wolfensteinin tyylisiä sokkeloissa kävelyitä on PD:nä  tusi-
noittain, ja tarjoaapa muutama jopa DOOMin tasoista grafiikkaa vaihtelevalla me-
nestyksellä.

Fears on kuitenkin ensimmäinen näkemäni Amigan peli,  jossa  vapaasti  liikutaan
Wolfensteinin tyylisessä sokkelossa ja voidaan sen lisäksi ammuskella hirviöitä.
Peli-ikkuna ei ole aivan koko ruudun kokoinen, mutta sellaisenaan aivan riittävä
niin kooltaan kuin nopeudeltaankin. Seinien grafiikka on  siistiä  ja  katot  ja
lattia koristeltu AGA-copper-listoilla ja ruudukoilla. Hirviöt sen sijaan  eivät
ole kaksisia: niitä on, ainakin demo-versiossa, vain yhtä tyyppiä eikä niitä ole
animoitu. Örkkien grafiikka ei kuitenkaan  muutu  palikaksi  lähelle  tultaessa,
toisin kuin Wolfensteinissä PC:llä, mikä on erittäin positiivinen ominaisuus.

Aseita on neljä erilaista ja lattioilla lojuu  avaimia  oviin  ja  lisäammuksia.
Käytävien lisäksi pelistä löytyy sekä tavallisia ovia että salaovia. Peliä ohja-
taan näppäimistöltä, mutta kontrollinäppäimet valitettavasti eroavat Wolfenstei-
nin vastaavista. Pelin äänet koostuvat muutamista kilahteluista ja  pamauksista,
musiikkia ei ole.

Ei tämä nyt kaupalliseksi peliksi  kelpaisi,  mutta  halvaksi  shareware-peliksi
varmasti tekijöiden pyytämän kymmenen dollarin arvoinen.  Samalla  kenties  jopa
ensimmäinen täysimittainen Wolfenstein-klooni Amigalle. Fears ei moniaja.

{3        Fears

        Tekijät:        Frederic Heintz, Stephane Elbaze ja Mathieu
                        Berthaul

        Pelityyppi:     Toiminta
        Pelaajia:       1

        Yleisarvosana:  85%


{3MineSweeper v2.7
{3----------------

MineSweeper-pelejä on Amigalle kymmeniä. Pelissä on tarkoituksena puhdistaa mii-
nakenttä paljastamalla annettujen vihjeiden perusteella kaikki ruudut, joissa ei
ole miinaa. Idea on sinänsä erittäin addiktiivinen, mutta toteutus jättää  tässä
kloonissa  hieman  toivomisen  varaa.  Pienessä   ikkunassa   Workbench-ruudulla
pyörivän pelin varjostettu teksti on epäselvää ja pelialueen ruudut  liian  pie-
niä. Positiivista on optioiden runsas määrä - esimerkiksi  pelialueen  koon  voi
säätää ruudun tarkkuudella haluamansa kokoiseksi. MineSweeper on ilmainen ja mo-
niajaa tyylikkäästi.

{3        MineSweeper v2.7

        Tekijä: John F. Matthews

        Pelityyppi: Miinaharava
        Pelaajia: 1

        Yleisarvosana: 76%


{3Pucman Worlds
{3-------------

Pucman Worlds on, kuten nimestäkin jo saattaa päätellä, Pacman-klooni, eikä has-
sumpi sellainen. Peli on jaettu kolmeen maailmaan, joista kussakin on  vähintään
neljä tasoa, oma grafiikkansa ja erilaisia bonuksia.  Kullakin  tasolla  on  oma
karttansa. Peli jakelee pelaajan edetessä  myös  salasanoja,  joten  pillereiden
popsimista ei tarvitse aina aloittaa alusta Pacmanin kuoltua.

Pelin grafiikka on aivan kohtuullista ja pelattavuus paikallaan. Pacman  liikkuu
sujuvasti useamman ruudun kokoisella kartalla, ja peli nopeutuu sitä  mukaa  kun
pelaaja suorittaa tasoja. Aluksi vain hämää se, ettei Pacmanin suun liikettä näe
ylöspäin suunnistettaessa. Graafisista yksityiskohdista  ilahduttavin  on  pelin
alussa pomppiva hiiren osoitin. Musiikki on hieman vaisua,  mutta  ajaa  asiansa
taustajammailuna. Pucman Worlds on koodattu AMOS Professionalilla eikä  moniaja.
Peli on ilmainen.

{3        Pucman Worlds

        Tekijät: Petri Häkkinen ja Olli Hänninen-Pelz

        Pelityyppi: Toiminta
        Pelaajia: 1

        Yleisarvosana: 82%


{3Roketz v1.0
{3-----------

Gravity Force II ja TurboRaketti esittelevät  molemmat  päätähuimaavaa  ilmaista
tai hyvin halpaa ja taatusti hulvattoman hauskaa kaksinlentelyä sokkeloissa  ta-
voitteena saada toinen pelaaja räjäytettyä pirstaleiksi ja samalla kiertää  rata
mahdollisimman nopeasti. Roketz ei eroa tästä kaavasta mitenkään, mutta  lisäksi
se tarjoaa silmiä hivelevää grafiikkaa ja myös mahdollisuuden yksinpeliin tieto-
konetta vastaan.

Roketz on virolaista tuotantoa ja kuuluu ehdottomasti  Amigan  PD-pelien  eliit-
tiin. Se ei ole aivan yhtä monipuolinen kuin Gravity Force  II,  ilmaisversiossa
kenttiäkin on vain kaksi, mutta upeasti animoidut alukset (jotka  nekin  voidaan
valita parista vaihtoehdosta) ja hienot taustat nostavat Roketzin vielä  pykälää
Gravity Forcea paremmaksi. Yksinpelikin on tervetullut ominaisuus, vaikka tieto-
koneen liikkeet ovatkin hieman haparoivia ja epävarmoja. Ilotikusta  tarpeekseen
saaneet voivat pelata myös näppäimistöltä.

Roketz   on   ilmainen,   mutta   siitä   on   saatavilla   maksullinen   versio
lisähörhelöineen viidentoista dollarin hinnalla. Peli ei moniaja.

{3        Rocketz v1.0

        Tekijät:        Juhan J. Soomets, Ott M. Aaloe, Kaspar P. Coit ja
                        Kristjan Paemurru
        Pelityyppi:     Toiminta
        Pelaajia:       1-2

        Yleisarvosana:  91%


{3Viper v1.2
{3----------

Viper on perinteisestä matopelistä kehitetty usean pelaajan AGA-peli.  Siinä  ei
syödä pelialueelle tiputeltuja esineitä, vaan  ideana  on  onnistuneesti  kulkea
toisiin matoihin syntyneiden aukkojen läpi. Madot kääntyilevät pehmeän  portaat-
tomasti suuntaan kuin suuntaan, ja toimintaa  siivittävät  lennokkaat  samplatut
stereo-efektit. Musiikkia ei ole. Peli moniajaa ja pyörii varsin huomaamattomas-
ti värisevässä lomitetussa NTSC-tilassa. Viper on  sharewarea  ja  rekisteröinti
maksaa 12 USD. Ilmaisversiossa pelaajia voi olla  kerrallaan  vain  kolme,  eikä
tournament-pelin statistiikkoja voi tallentaa. Muuten tyylikkään ja erittäin pe-
lattavan pelin tunnelmaa pilaa ajoittainen kaatuilu.

{3        Viper v1.2

        Tekijät:        Nathaniel Myhre ja Robert Drennan

        Pelityyppi:     Matopeli
        Pelaajia:       1-6

        Yleisarvosana:  89%


{3Zhandulin Helmi
{3---------------

Perinteisiä tekstiseikkailuita ei PD-rintamalla ole näkynyt lähellekään tarpeek-
si, varsinkaan suomenkielisiä sellaisia, joten Zhandulin Helmi on erittäin  ter-
vetullutta vaihtelua.

Pelaajan tehtäväksi lankeaa mystisen Zhandulin helmen löytäminen. Juoni on  siis
tavanomaistakin kliseisempi, mutta peli erittäin huolella  kasattu.  Parseri  on
varsin taitava, ja maisemakuvauksen lisäksi ruudussa näkyvät omassa laatikossaan
jatkuvasti myös pelaajan repusta löytyvät tarvikkeet. Jotkut ruudut  esittelevät
myös vaihtelevan tasoista, yleensä kuitenkin varsin hienoa, grafiikkaa. Maisema-
kuvien apuna on selvästi käytetty Vistaa tai muuta  maisemageneraattoria,  mutta
se vasta niistä henkeäsalpaavia tekeekin. Tosin kuvien ilmestyminen  pomppimalla
on hieman häiritsevää. Taustalla kilahtelee jännitystä tihentävä musiikki.

Peli on koodattu AMOS Professionalilla eikä valitettavasti moniaja.  Ohjeet  va-
roittelevat  ajoittaisesta  kaatuilusta  68000-prosessoreilla,  tämän  kuitenkin
väitetään olevan AMOS Professional Compilerin syytä. Zhandulin Helmi  on  ilmai-
nen, mutta tekijä pyytää varsin kohtuullista kolmenkympin korvausta peliä paljon
pelailevilta. Vastineeksi saa vielä pelistä erityisen rekisteröidyn version.

Jos pidät tekstiseikkailuista, Zhandulin Helmi on pakkohankinta!

{3        Zhandulin Helmi

        Tekijät:        Petri Häkkinen, Jari Jokivuori, Mikko Kallinen ja
                        Olli Hänninen-Pelz

        Pelityyppi:     Tekstiseikkailu
        Pelaajia:       1

        Yleisarvosana:  87% 
