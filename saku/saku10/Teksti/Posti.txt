5
1*

{7                                     Posti
{7                                     -----

Piratismiartikkeli SAKU ysissä ihmetytti:  miksi  ihmeessä  tavalliset  hakkerit
asetetaan syylliseksi krakkereiden tekosiin?  Krakkerit  ovat  siis  niitä  hen-
kilöitä, jotka murtavat ohjelmien suojauksia ja murtautuvat  tietojärjestelmiin,
eivät hakkerit, jotka pikemminkin pyrkivät hyödyntämään tietokonelaitteistoja ja
-ohjelmistoja mahdollisimman tehokkaasti milloin milläkin tavalla,  tavallisesti
kaikkien hyödyksi. Esim. useat pienet käyttöjärjestelmää parantelevat  apuohjel-
mat ovat hakkereiden tekemiä hakkeja.

Lisäksi samaisessa artikkelissa kirjoittaja  pitää  erityisen  totena  Commodore
UK:n Amigan oikeuksien ostamista. Tämän kirjoitushetkellä ei  ole  vielä  tullut
mitään vahvistusta suuntaan jos toiseenkaan, ikävä kyllä.

Sami Klemolalle lähettäisin myös terveisiä:  Kyllä  TechnoBBS  saadaan  tukemaan
mitä tahansa kieltä luomalla sopivat kielitiedostot.  Allekirjoittaneen  operoi-
massa kannussa on ainakin täysin toimiva suomenkielisyys SAKU- ja  Amiga-purkki-
listavalikoissa...

C-kurssin kirjoittajalle taasen tiedoksi, etteivät kaikki GCC-portit vaadi  ixe-
mul-kirjastoa. Ilmankin toimivia versioita on olemassa.

Suosittelisin jutuissa esitettyjen tietojen hieman huolellisempaa  tarkastamista
etukäteen ennen julkaisemista, vaikka virheitä tietenkin sattuu eikä kukaan ole-
kaan täydellinen. Mukavampaa ainakin olisi, mikäli valtaosa virheistä  olisi  jo
etukäteen korjattu.

Lauri Aalto 

{3--------------------------------------------------------------------------------

Olen vain tässä ihmetellyt, miksi Sakun jakelu purkkeihin on nykyään niin hidas-
ta. Olisi mukavaa, jos jokaisella teleliikennealueella olisi oma  tukipurkkinsa,
niin kaikki saisivat Sakun aina ajallaan paikallispuhelun hinnalla...

"Anonymous reader"

Toimitus:

Hauskaahan se olisi, vaan organisaatiomme tuppaa tällä  saralla  vielä  rakoile-
maan. Koordinaattorit hoitavat varsin  hyvin  postitilaukset,  mutta  tukipurkit
ovat vain purkkeja, joista Sakun saa helposti ja ilmaiseksi - kukaan ei ole eri-
tyisesti välittämässä uusimpia numeroita niihin. Joskus  aikoinaan  Sakulla  oli
erityisiä levittäjiä, mutta nykyään ko. toiminta on lähinnä sattuman  ja  aktii-
visten ohikulkijoiden hoidettavana. Vapaaehtoisia levittämään  Sakua  purkkeihin
kaivataan kipeästi!

Janne Siren 

{3--------------------------------------------------------------------------------

Lueskelin tässä varmaan pari tuntia tuota uutta Sakua, ja täytyy myöntää,  etten
ole koskaan lukenut noin mielenkiintoista tietokonejulkaisua.  Suunnilleen  joka
mikroilun puoli on edustettuna, ja kirjoittajat ovat yllättävän  hyviä.  Ainakin
asenne on parempi kuin englantilaisten lehtien toimittajilla, joiden jutut  tun-
tuvat olevan suunnattuja noin 10-vuotiaille. PC-lehdet taas ovat markkinavoimien
nuolijoita ja hokevat vain taikasanoja Windows, Excel, WP, Turbo C++  jne.  Ihan
tässä rupeaa jo uskomaan Amigan tulevaisuuteen.

SAKU on todella lehti, josta ei saa silmiään irti. Samalla se vakuutti minut ko-
ko unionin mahdollisuuksista. Jäsenmaksu on jo liki tilillänne.

Jussi Salmi 

{3--------------------------------------------------------------------------------

Sadan markan jäsenmaksu on niin vähän, jos se takaa Sakun ilmestymisen jatkossa-
kin, että ainakin minun mielestäni laittakaa vaan. MikroBittikin  on  valitetta-
vasti kallistunut enemmän PC:n puolelle, mikä on erittäin huono asia. Olen  itse
lukenut kyseistä lehteä jo noin kymmenen vuotta, mutta  eipä  siinä  ole  paljon
enää Amigan käyttäjille, muutama hassu sivu. Sakussa ainakin on  pajon  ohjelma-
ja laitevinkkejä ja arvosteluja (sellaistenkin, joihin ei  välttämättä  tarvitse
20 000 markan konetta). 

Risto Rinne

{3--------------------------------------------------------------------------------

1. SAKU seiskan Toccata-artikkelissa ihmeteltiin a- ja  y-pakkausta.  Ilmeisesti
jälkimmäisen pitää olla µ (kreikkalaisten aakkosten "myy") eikä Y. A- ja  µ-pak-
kaus (eli -laki eli -law) liittyvät analogisen signaalin digitointiin  ja  digi-
taalisen analogiseksi palauttamiseen. Yksinkertaisimmat  A/D-muuntimet  toimivat
lineaarisesti, eli jos esim. 0 volttia antaa binaariluvun 0000 ja 100  mV  0001,
niin 200 mV antaa luvun 0010 ja 300 mv 0011 jne. Eli siis tässä esimerkissä  ns.
kvantisointiväli on koko ajan sama (= 100 mV). Tällaisessa menetelmässä on  eräs
ongelma: kvantisointikohina (l. -särö), joka syntyy siitä, että analogisen  sig-
naalin arvo pyöristetään lähimpään  diskreettiin  tasoon.  Eli  em.  esimerkissä
esim. jännitearvot 88 mV ja 111 mV  muutetaan  kumpikin  samaksi  binaariluvuksi
(0001).

Koska useimpien käytännön signaalien tiheysfunktio on keskittynyt nollan  lähei-
syyteen, porrastetaan kvantisoitivälit yleensä niin, että pienillä signaalin ar-
voilla käytetään pieniä välejä ja suurilla arvoilla suuria  välejä.  A/D-muunnin
toimiikin nyt epälineaarisesti, ja yleensä epälineaarisen laitteen toimintaa ku-
vataan ominaiskäyrällä. A- ja µ-law ovat juuri tällaisia ominaiskäyriä. µ-law on
amerikkalainen standardi, jonka ensimmäisiä käyttökohteita  olivat  digitaaliset
puhelinjärjestelmät. A-law on eurooppalainen (saksalainen?) standardi ja  hieman
parempi (uudempi) versio asiasta. (Alkuperäinen µ-law perustui  ilmeisesti  dio-
dien ominaiskäyriin, joissa on mm. ongelmana lämpötilariippuvuus.)

Tiedonsiirrossa epälineaarisuutta käytetään hyväksi myös silloin, kun  siirtoka-
navan dynamiikka on pienempi kuin lähetettävän signaalin dynamiikka.  Vastaanot-
topäässä (tai  esim.  muutettaessa  kovalevylle  digitoituja  sampleja  takaisin
ääneksi) täytyy tietysti olla D/A-muunnin, joka toimii saman periaatteen  mukai-
sesti, jotta koko A/D/A-ketjun loppupäästä saataisiin ulos sama  signaali,  joka
sinne on alunperin syötetty. Ihan alkuperäistä signaali ei vastaa, koska  epäli-
neaarinen systeemikin vain vähentää kvantisointisäröä, mutta ei poista sitä  ko-
konaan.

(Oheinen teksti perustuu Raahen tekussa (RaTOL) Kari Karisen tiedonsiirtoteknii-
kan (TST) oppitunneilla joskus kauan  sitten  oppimaani,  en  vastaa  muistivir-
heistä... enkä mistään muustakaan.)

2. SAKU ysissä olevassa "Keskustelu"-artikkelissa Kimmo Mustonen ja Sami Sundell
kauhistelivat 4 GB:n rajaa sekä kovalevyjen että muistin suhteen. Vaikutti vähän
siltä, että jotkut käsitteet olivat vähän sekaisin. SCSI-kovalevynhän voi parti-
tioida esim. kolmeenkymmeneen partitioon (ainakin Supran ohjaimella), jolloin  9
GB:n levyn yhden partition koko jää noin 300 MB:een. Ja jos partitio  on  4  GB,
niin 30 * 4 GB = 120 GB.

Tekstistä ei myöskään käynyt ilmi, mitä Kimmo tarkoitti 32-bittisellä luvulla...
RAM-muistin määrä riippuu osoiteväylän leveydestä, mutta eihän sillä ole  mitään
tekemistä kovalevyn koon kanssa. Esim. Intelin 8088 (se ensimmäisissä  PC/XT-ko-
neissa käytetty) on 8-bittinen CPU, jonka muistiavaruus on vain 1 MB (ilmeisesti
eräs syy siihen, että MS-DOSissa on se kuuluisa 640kB:n rajoitus),  mutta  silti
XT-koneisiinkin voi laittaa vaikka 300 MB:n kovalevyn.  MS-DOSin  varhaisemmissa
versioissa tosin taisi olla joku rajoitus, että partitio voi olla korkeintaan 32
MB. Sitä paitsi tekniikka kehittyy koko ajan. Nämä Gigoihin  pystyvät  Amigathan
ovat näitä uudempia 68030/40-prosessoreilla varustettuja,  kun  taas  me  vanhan
Amigan omistajat saamme tyytyä 16 MB:n muistiavaruuteen. 68000-prosessorihan  on
ulkoisesti 16-bittinen kapine, josta lähtee 24-bittinen osoiteväylä.

Minä  itse  olen  huolestuneempi  siitä,  miten  pitkään  me  68000:n  omistajat
pärjäämme, ennenkuin on pakko ostaa uudempi Amiga (tai kallis turbokortti), joka
taas muutaman vuoden päästä pitäisi vaihtaa parempaan jne. Näinhän on PC-puolel-
la käynyt: XT:n/CGA:n omistajien piti vaihtaa AT:hen, koska pelit vaativat lisää
muistia, lisää CPU-tehoa ja EGA-näytön. Ja sitten ilmestyi uusia pelejä (ja Win-
dows 3.1 ym.), jotka vaativat 386:n ja VGA:n. Ja nyt pitää olla vähintään  486DX
ja SVGA, jos aikoo saada nykyiset PC-ohjelmat pyörimään.  Eli  siis  PC-puolella
ylitettiin 1 MB:n raja, sitten sekä PC- että Amiga-puolella ylitettiin  16  MB:n
raja, joten looginen seuraus on se, että 4 GB:n rajakin ylitetään yhtä helposti.
(Jos Amiga selviää hengissä, tulemme ehkä  joskus  näkemään  A9000:n  9000  GB:n
muistilla...)

Jos Kimmo taas tarkoitti sitä, että AmigaDOSissa saattaa olla samantyylinen  ra-
joitus HD:n partition koolle kuin MS-DOSissa joskus oli  (32  MB),  niin  täytyy
myöntää, että en ole erityisemmin perehtynyt siihen, kuinka DOS käsittelee  tie-
dostoja. Mutta jos tuollainen rajoitus on olemassa  nyt,  niin  kaipa  tulevissa
käyttisversioissa asia korjataan. Käsittääkseni kovalevyllä on taulukko  (MS-DO-
Sissa FileAllocationTable eli FAT), jossa on tieto siitä, missä päin levyä kukin
tiedosto sijaitsee. Eli HD:ltä ei suinkaan haeta tietoa  tavu  kerrallaan  kuten
RAMista, vaan osoittamalla tiedoston nimeä. Ja koska Amigassa  tiedostonimi  voi
olla 31 merkkiä pitkä ja koska yhden merkin  esittämiseen  ilmeisesti  tarvitaan
tavu eli 8 bittiä, niin kovalevyltä osoitellaan tietoa  hieman  pitemmällä  bit-
tipötköllä kuin vain 32 bittiä leveällä.

Ilmeisesti homma toimii niin, että kun käyttäjä esim. haluaa  lukea  ReadMe.TXT-
tiedoston, CPU lähetää väylää pitkin tarvittavan  määrän  käskyjä  osoitteeseen,
jossa sijaitsee SCSI-ohjain. Ohjain toteaa, että  nyt  halutaan  lukea  Dh0::lla
oleva tiedosto ja niinpä ohjain paikallistaa oikean SCSI-laitteen (yleensä nume-
ro 0) ja käy lukaisemassa FAT:n. Jos sieltä löytyi tieto, että ReadMe.TXT  alkaa
uralta 123 sektorista 4, kontrollerin elektronikka siirtää lukupään ko. paikkaan
ja alkaa lukea sarjamuotoista bittijonoa. SCSI-ohjain pätkii datan esim. 16-bit-
tisiksi sanoiksi (*1) (68000:n dataväylän leveys) ja kirjoittaa väylälle  (josta
ne sitten monien mutkien kautta päätyvät ihmisen ymmärtämäksi tekstiksi  monito-
riin). (*1 sana = 2 tavua).

Lisäksi on syytä muistaa, että rajoitukset koskevat kaikkia muitakin tietokonei-
ta, eli ei pidä pelotella vain Amigan käyttäjiä. Jos 4 GB:n raja on ongelma,  se
on ongelma myös PC:n, Macin ym. suunnittelijoille ja käyttäjille.

T. Tarvonen 

{3--------------------------------------------------------------------------------

Saako Amiga 500:aan kiintolevyä? Entä isompaa lisämuistia kuin 512 kt? Jos  saa,
niin mistä ja minkä hintaisia ne ovat?

"Tietämätön"

Toimitus:

Amiga 500:aan on saatavilla useitakin kovalevyohjaimia. Ne ovat yleensä ulkoisia
ja liitetään koneen vasemmassa  reunassa  olevaan  laajennusporttiin.  Kovalevyn
lisäksi niihin mahtuu tavallisesti myös 2-8 megatavua muistia. Pelkkiä  muistin-
laajennuksia samaiseen laajennusporttiin ja koneen sisälle löytyy myös.  Laajen-
nuksilla viissatasen muistia voidaan laajentaa aina kymmenen megatavun tienoille
saakka. Kovalevyt ohjaimineen maksavat muutamia tuhansia markkoja  levyn  koosta
ja muistin määrästä riippuen. Näitä ja muita lisälaitteita kannattaa tiedustella
esimerkiksi Westcom Data Oy:stä numerosta (921) 251 8000  tai  Broadline  Oy:stä
numerosta (90) 8747 900. Tutustu myös Sakussa julkaistuihin mainoksiin.

Janne Siren 

{3--------------------------------------------------------------------------------

1. Miksei SAKU #9 toimi KS 1.3:lla? Alkukuvan alareunassa kehoitetaan  painamaan
jotain nappulaa, sitten tulee alareunaan valikkopalkki ja  samalla  guru  neljä.
Kokeiltu sekä A500:ssa että B2000:ssa.

2. Lukijakyselyssänne kyseltiin ROMilla olevan  käyttöjärjestelmän  versiota  ja
lueteltiin 1.1, 1.2, 1.3, 1.4, 2.0, 2.04, 2.05, 2.1, 3.0 ja 3.1. Sitten totesit-
te, että 2.1 ei ole koskaan ollut ROMilla. Onko ko. KS  joskus  ollut  saatavana
softana, ja mikä on sen todellinen versionumero? (esim. 1.3 = 34.5).  Entä  1.1,
1.4 ja 2.0? Muistaakseni eräässä MikroBitissä sanottiin, ettei 1.4:ää  ole  kos-
kaan ollut.  Jos  on,  niin  missä  koneissa?  1.1  lienee  ollut  ensimmäisissä
A1000:issa, mutta eikös se ollut KS-korpulla (samoin kuin  ensimmäisten  A3000:n
KS)?

3. Kuinka Amiga 500:een saa 1 MB CHIP-muistia? Uudemmissa viissatasissahan on  1
MB Agnus, mutta 512 kB lisämuisti on FASTia. Ilmeisesti emolevylle  pitää  tehdä
jotain muutoksia, mutta mitä ja miten?

"Nimim. Tiedosta super-hyper-kiitollinen"

Toimitus:

1. Kyseessä on lukijaohjelmaan lipsahtanut bugi, joka korjattiin vasta  muutamaa
päivää ysin julkaisun jälkeen. Bugi on  versiossa  2.43  ja  korjattu  versiossa
2.43a. Korjatun version voi tilata koordinaattoreilta.

2. 2.1 oli ohjelmallinen Workbench-päivitys, erillistä  ROM-palikkaa  siihen  ei
kuulunut. 2.1:n versionumero on 38. Workbench 2.1 tuli  2.05  ROM-piirin  kanssa
Amiga 600:ssa ja muissa uudemmissa ECS-koneissa 2.04 ROM:in kera.  Sitä  myytiin
myös erikseen.

1.1 löytyi erillisinä NTSC- (V31) ja PAL-versiona (V32) ensimmäisistä Amiga 1000
-tietokoneista. Kyllä, kaikki viralliset  tonnit  myytiin  Kickstart-levykkeiden
kanssa. 1.4 taasen löytyi ROM-piiriltä ensimmäisistä Amiga 3000  -tietokoneista,
ja se oli 2.0:n esiaste ennen kuin versionumero päätettiin korottaa kertaheitol-
la kakkoseksi. 2.0 (V36) taas ladattiin näihin ensimmäisiin kolmetonnisiin 1.4:n
päälle kiintolevyltä, ja vasta 2.04  (V37)  vakiinnutti  kakkosen  ROM-palikalle
myös kolmetonnisissa.

3. Koneen avattuasi tarkista emolevyn oikeasta kulmasta levyaseman  etupuolelta,
että koneen revision-numero on kuusi. Tarkista myös, että Agnus  on  tyyppinume-
roltaan 8372A ja siten toimii megan CHIP-muistin kera.

Jotta puolimegaisen lisämuistin muistia käsiteltäisiin  CHIP-muistina,  jumpperi
JP7A on katkaistava. Toinen jumpperi,  JP2,  täytyy  vaihtaa  toiseen  asentoon.
Tässä jumpperissa on kolme liuskaa, joista kaksi on yhdistetty. Katkaise  yhteys
ja yhdistä keskimmäinen tinaamalla toisella  puolella  olevaan  liuskaan.  Amiga
2000:ssa (revision 4) jumpperi JP2 on nimeltään J101 ja JP7A J500, muuten  edel-
liset ohjeet pätevät myös siihen.

Jos viissatasesi revision on viisi ja olet jälkeenpäin hankkinut uuden  Agnuksen
(8372A), jumpperin JP7A kaikki kolme liuskaa  pitää  eristää  toisistaan.  JP2:n
kanssa toimitaan samoin kuin revision kuutosen kanssa. Lisäksi Gary pitää nostaa
kannastaan irti, kääntää jalka numero 32 ulospäin ja painaa piiri sitten  takai-
sin paikoilleen.

Ohjeet perustuvat C-lehdessä 4/90 julkaistuun artikkeliin, eikä niiden toimivuu-
desta ole varmaa tietoa. Jos kokeilette, kirjoitelkaa tänne toimitukseen  tulok-
sista.  Allekirjoittanut  tai  SAKU  eivät  vastaa  mahdollisista   vahingoista.
Käytätte siis ohjeita täysin omalla vastuullanne.

Janne Siren 

{3--------------------------------------------------------------------------------

Suomen Amiga-käyttäjien unionin lehdet  pyrkivät  asiantuntijoiden  avulla  sel-
vittämään ongelmasi ja  vastaamaan  palautteeseesi  Posti-palstan  kautta.  Voit
lähetellä mielipiteitä ja kysymyksiäsi seuraavaan osoitteeseen  postitse.  Koor-
dinaattorit välittävät saamansa palautteen lehteen.

Janne Siren / SAKU
Oravamäentie 2 F 17
02700 Kauniainen

Internet: jts@krk.fi
