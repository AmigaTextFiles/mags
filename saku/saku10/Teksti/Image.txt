5
1*

{3                               Image Studio v1.2
{3                               -----------------

                                 Jari Jokivuori


Image Studiosta on liikkeellä purkeissa ja ainakin Aminetissa demoversio. Kaikki
toiminnot  ovat  käytettävissä,  mutta  kuvakoko  on  demoversiossa   rajoitettu
250x250:een. Itse hankin rekisteröidyn version lähettämällä $20 hyvin  pakatussa
kirjekuoressa ohjelman tekijöille. Myös muita maksutapoja on.  Kuluineen  rekis-
teröity versio tuli maksamaan 120 mk.

Image Studio on tarkoitettu tekijöittensä sanoin  "satunnaiseen  kuvankäsittely-
tarpeeseen".  Kuvan  muuntelu  onnistuu  eri   kuvaformaattien,   kokomuutosten,
värimäärän/tasapainon ja efektien kera. Ohjelma osaa ladata  IFF-,  BMP-,  GIF-,
JPEG-, PCX-, Targa- ja Amigan datatypellä tuettuja kuvia, jälkimmäisiä  rajoite-
tusti. Kuvien talletus onnistuu samoin kuin latauskin, lisänä on vielä  EPS-tal-
letusmuoto.

Kuvia käsitellään joko rekisteripohjaisina (2-256 väriä) tai 24-bittisinä.  Jot-
kut kuvankäsittelyoperaatiot toimivat vain 24-bittisenä.  Image  Studion  suurin
etu on kovalevyn käyttö virtuaalimuistina, jonka ansiosta kuvakoko voi olla jopa
32000x32000 pistettä. Tilaa kovalevyltä moinen kuva veisi massiiviset kolme  gi-
gatavua, ja jossainhan sen  kuvankin  pitäisi  olla.  Virtuaalimuistin  ansiosta
RAM-muistin kulutuskin on pysynyt aisoissa. Käyttäjä voi valita sopivan kokoisen
"ikkunan" (esim. 100 kt) virtuaalimuistiin, eli käytännössä isojen kuvien käsit-
tely ei vie muistia sen enempää kuin pienenkään. Omassa koneessani testasin vir-
tuaalimuistin venymistä yli 500 kt:n JPEG-kuvalla. Ohjelma loi noin kymmenen me-
gatavun virtuaalimuistitiedoston kovalevylle. Tosin 500 kt:n JPEG-kuva  oli  sen
verran iso, että sen purkaminen vei yli 10 minuuttia. Jos  tuntuu,  ettei  jaksa
odotella liian ison kuvan latautumista, voi sen keskeyttää. Jopa JPEG-kuvien la-
taaminen on kohtuullisen nopeaa FAST-muistilla varustelulla A1200:lla.  Virtuaa-
limuisti mahdollistaa jopa 100 UNDO-toimintoa kuvakäsittelyn  aikana,  tosin  jo
muutama riitää käytännössä.

Ohjelman  käyttöympäristö  koostuu  käyttäjän  määriteltävästä  harmaasävyisestä
"Preview"-ennakkokatseluikkunasta, infoikkunasta ja kuvankäsittelyyn liittyvistä
ikkunoista. Tietysti menut ja näppislyhenteet kuuluvat  asiaan.  Ohjelmalla  voi
käsitellä non-AGA koneissa myös AGA-kuvia, katselu onnistuu tietysti  vain  non-
AGA-väreissä. Käsittelyssä olevat kuvat voidaan katsella joko sisäisellä tai ul-
koisella, itse määriteltävällä kuvankatseluohjelmalla. Ulkoinen  on  tarkoitettu
lähinnä näytönohjainkorttien omistajille.

Kuvia voi halutessaan suurentaa tai pienentää FAST- ja COLOUR AVERAGE  -menetel-
millä. Jälkimmäinen poistaa kuvan suurentamisesta tulevaa palikkamaisuutta.  Ku-
vien väritasapainoa voi  muuttaa  erikseen  jokaisella  värikomponentilla  (RGB)
kontrastin, kirkkauden ja gammakorjauksen osalta. Kuvien värimäärää voi  vaihtaa
lukuisten eri ditherointimahdollisuuksien avulla.

Kuvankäsittelyefektejä on rajoitetusti verrattuna raskaampiin kaupallisiin  kil-
pailijoihin. Perustoiminnot ovat kuitenkin valikoimassa. Näihin kuuluvat mm. Dy-
namic range, FlipXY, RollXY, Negative, Grayscale, Random jne.  Myös  valmiit  ja
käyttäjän määriteltävät Convolution-toiminnot kuten Blur, Sharpen, Edge, Texture
ja Emboss kuuluvat ohjelmaan.

Ohjelmaan on myös tulossa ARexx-tuki, ja ohjelman päivitys v2.x:ään onkin luvat-
tu tosi helpoksi. Kun omistaa v1.2.x rekisteröidyn version, riittää, että  hank-
kii jostain purkista v2.x demoversion. Tämän jälkeen demo-ohjelma päivittää  it-
sensä rekisteröidyksi, ja taas on käytössä uusia ominaisuuksia ilman lisämaksua.
Image Studio on erittäin tervetullut lisä Amigan shareware-ohjelmistoon. Ohjelma
on saanut todella hyvän vastaanoton maailmalla, ja tekijät ovat tosissaan paran-
telemassa ohjelmaansa. Image Studio ei ehkä kaikissa toiminnoisaan ole niin  no-
pea kuin esim. ADPRO, mutta hinta/laatusuhde on erinomainen.  Nyt  ei  kenenkään
tarvitse valittaa kuvankäsittelyohjelman kalleutta ja käyttää piraattiversioita,
sillä Image Studio tekee kuvankäsittelyn mahdolliseksi  jokaiselle.  Mitä  muuta
näin hyvää saa 120:lla markalla? Tutustukaa ohjelmaan ja ihastukaa.

{3        Image Studio v1.2

        Testattu:       Amiga 1200, 4 MB FAST

        Plussat ja miinukset:

                        + toiminta luotettavaa
                        + halpa
                        + toimii vähälläkin muistilla
                        + virtuaalimuisti
                        + ilmainen päivitys
                        + riittävästi kuvaformaatteja ja toimintoja
                        + rekisteröidyttyään saa lisäksi 020-version

                        - ARexx vasta tulossa

        Vaatimukset:    Workbench 2.04 tai uudempi, 1 MB vapaata muistia

        Yleisarvosana:  9/10 (Ei valittamista tuohon hintaan.) 


(Saimme kaksi Image Studio -testiä, joten tässä toinen, toim. huom.)

{3                               Image Studio v1.2
{3                               -----------------

                                 Aki Laukkanen


Satutko omistamaan keskivertoa suuremman kuvakokoelman? Saatko PC:n  omistavalta
kaveriltasi joskus hienoja JPEG- ja GIF-tiedostoja? Olet varmaankin tullut  sel-
laisen ongelman eteen, jossa haluaisit kuvasi ehdottomasti  toiseen  formaattiin
tai haluaisit muuten muokata jotain kuvaa. Tarvitset  siis  kuvankäsittelyohjel-
man, mutta esimerkiksi kaupalliset AdPro  ja  ImageFX  ovat  liian  kalliita  ja
järeitä omiin tarpeisiisi. Image  Studio  on  yksi  uuden  aallon  shareware-ku-
vankäsittelyohjelmista, jotka soveltuvat mainiosti pienimuotoiseen kuvankäsitte-
lyyn ja konvertointiin.

Image Studio suunniteltiin alunperin juuri pienempiin  systeemeihin,  joissa  ei
ole varaa tuhlata useita megatavuja muistia. Kuitenkin tekijät, Andy  ja  Graham
Dean, halusivat tehdä ohjelmasta monipuolisen ja  varteenotettavan.  Niinpä  sen
muistinkulutus on varsin pieni, vaikka ominaisuuksista löytyy  esimerkiksi  tuki
ILBM-, GIF-, JFIF- (JPEG-), PCX-, BMP- ja TARGA-kuville, sisäinen virtuaalimuis-
ti, ditheröinti, efektejä ja paljon muuta.

Käynnistäessäsi Image Studiota ainoat auki olevat ikkunat ovat preview- ja  sta-
tus-ikkuna. Näistä preview-ikkunassa näkyy harmaan sävyihin  ditheröitynä  sillä
hetkellä muokattavana oleva kuva. Näin voidaan nopeasti nähdä edellisen  toimin-
non tulos, eikä tarvitse odottaa joka välissä pitkän rendauksen  takia.  Lisäksi
voit kätevästi valita hiirellä alueen kuvasta, jota  haluat  muokata.  Previewiä
voit myös vapaasti zoomata. Preview-ikkunan lisäksi Image Studiossa on sisäänra-
kennettuna myös varsinainen  kuvannäyttäjä.  Tämä  näyttäjä  osaa  myös  näyttää
täysväriset kuvat rendaamalla ne HAM6:ksi tai HAM8:ksi. Valitettavasti  jos  ha-
luat katsoa ECS-koneella AGA-kuvia, sinun täytyy muuttaa ne 24-bittisiksi.  Sta-
tus-ikkuna näyttää puolestaan esimerkiksi kuvan koon, värien  määrän  ja  hiiren
koordinaatit. Lisäksi havainnollinen mittari näyttää  sillä  hetkellä  käynnissä
olevan toiminnon etenemisasteen. Graafinen käyttäjäliityntä on itsessään  toteu-
tettu gadtools.libraryn avulla. Lopputulos on selkeä ja käytännöllinen, mutta ei
ehkä kovinkaan esteettinen. Muita ikkunoita ovat efektien kontrolli, väribalans-
sin säätö ja "convolve", joita voi avata tai sulkea mielensä  mukaan.  Convolvet
ovat Image Studion ehkä kiinnostavin ominaisuus. Niiden avulla voit tehdä  koko-
naan uusia efektejä tai muokata vanhoja. Mukaan on jo laitettu  pari  presettiä,
kuten Blur, Sharpen, Emboss ja Edge detect.

"Varsinaiset" efektit ovat sitten erikseen ja niitä  on  noin  kymmenen.  Näihin
kuuluvat mm. Negative, Grayscale, Pixelize ym.  Yleisesti  ottaen  efektit  ovat
varsin yksinkertaisia, mutta eihän tämän hintaluokan ohjelmalta voi muuta  odot-
taakaan.

Väribalanssi-ikkuna sisältää mahdollisuuden muuttaa kuvan valoisuutta,  kontras-
tia ja gamma-arvoa. Toiminnot voi suorittaa erikseen haluamilleen kuvan värikom-
ponenteille (punainen, vihreä ja sininen). Havainnollinen kaavakuva näyttää  ku-
van väreille tapahtuvan todellisen muutoksen.

Image  Studiossa  on  optimoidut  muokkausrutiinit  erikseen  palettipohjaisille
(2-256 väriä) ja "täysvärisille" (16777216 väriä) kuville. Kuvan  värien  määrää
voi muuttaa mielensä mukaan 2-256 väliltä. Lisäksi kuvan voi  muuttaa  täysväri-
seksi tai toiseen suuntaan. Missä tahansa välissä voidaan kuvaan lisätä  esimer-
kiksi Floyd-Steinberg-ditheröinti. Täysvärisen ja palettipohjaisen kuvan  hanka-
lana erona on, että joitain efektejä ei voi käyttää palettipohjaisena vain vali-
tulle kuvan osalle. Halutessasi kuitenkin muokata vain pelkkää kuvan osaa  sinun
täytyy muuttaa kuva hetkeksi täysväriseksi. Image  Studio  osaa  myös  käsitellä
HAM6- tai HAM8-kuvia, mutta ne konvertoidaan latausvaiheessa täysvärisiksi.

Image Studio tukee siis jo  edellämainittuja  kuvaformaatteja  ladattaessa  sekä
tallennettaessa. Lisäksi se  tukee  datatypejä,  jotka  lanseerattiin  Kickstart
3.0:n myötä. Näin voidaan lisätä tuki mille tahansa kuvaformaatille yksinkertai-
sesti lisäämällä systeemiin uusi datatype, joita  on  nykyisin  saatavilla  aina
Macpaintista Workbenchin ikoneihin. Valitettavasti ominaisuus toimii vain ladat-
taessa. Vaikka Image Studio tukee KS3.x ominaisuuksia,  ei  se  millään  tavalla
vaadi ko. käyttöjärjestelmää, vaan toimii jo Kickstart 2.04:llä.

Ohjelma sisältää myös jokaisen kuvankäsittelyohjelman vakiofunktiot, kuten  cro-
pin, kuvan skaalauksen ja palettieditorin. Eräs monesta  ammattimaisestakin  oh-
jelmasta puuttuva ominaisuus, jota Image Studio tukee, on undo ja redo.  Esimer-
killisesti toteutettu undo toimii jopa sataan tasoon  saakka.  Täytyy  kuitenkin
muistaa, että Image Studio tallentaa vanhat kuvat levylle,  joten  kovalevytilaa
täytyy olla varsin runsaasti. Esimerkiksi yksi 640x512x24 kuva vie levyltä tilaa
noin megatavun verran.

Kaiken kaikkiaan Image Studio on varsin mainio ohjelma. Jopa tuki  grafiikkakor-
teille on tehty antamalla käyttäjälle mahdollisuus  käyttää  ulkoista  vieweriä.
Muistivaatimuksetkin ovat pienet; ohjelma käynnistyy jo megatavun  muistilla  ja
jo kaksi megatavua on täysin riittävä määrä. Tosin Image Studiota  vaivaa  pieni
hitaus ja esimerkiksi ARexx-tuki puuttuu, mutta tekijät ovat  luvanneet  korjata
nämäkin tulevissa versioissa. Image Studiosta on myös saatavilla demoversio esi-
merkiksi Aminetista: gfx/conv/Image Studio.lha. Ohjelma löytynee myös hyvin  va-
rustetuista purkeista. 
