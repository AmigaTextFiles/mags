2
1*

{3                     Suomen Amiga-käyttäjät ry. ja verotus
{3                     -------------------------------------

                                Suvi Koivukoski


Missä menee raja, kun yhdistyksemme toiminnasta pitää maksaa veroa?

Suomen Amiga-käyttäjien hallituksen on ensimmäiseksi selvitettävä Vantaan  vero-
toimiston toimistonjohtajan kanssa, onko Suomen Amiga-käyttäjät ry. yleishyödyl-
linen vai taloudellinen yhdistys. Verotoimistoon toimitetaan yhdistyksen säännöt
henkilökohtaisesti. Päätös annetaan noin viikon kuluessa (käytäntö Lahdessa).

Mikäli yhdistys todetaan yleishyödylliseksi, tarkoittaa  se  sitä,  että  Suomen
Amiga-käyttäjät ry. voi hankkia tuloja verovapaasti yhdistyksensä toiminnan kat-
tamiseksi esim. myymällä arpoja, pitämällä myyjäisiä, toimittamalla  maksullista
jäsenlehteä, saamalla pääsymaksuja tapahtumista, myymällä tilaisuuksissa  juomia
yms., myymällä pinssejä, paitoja, tarroja, kyniä, lippiksiä jne.  sekä  saamalla
lahjoituksia (lahjan arvolla ei ole merkitystä).

Ainoa olennainen asia on se, ettei rahanhankinnasta tule  yhdistykselle  ensisi-
jainen tavoite. Jos näin kävisi, olisi yhdistys taloudellinen yhdistys. On  siis
suuri etu, että  yhdistys  on  yleishyödyllinen  (tämä  ei  tarkoita  kuitenkaan
hyväntekeväisyyttä).

Yleishyödyllisen eli aatteellisen yhteisön määritelmä on seuraava:

Yhteisö on yleishyödyllinen, jos
- se toimii yksinomaan ja välittömästi yleiseksi hyväksi  aineellisessa,  henki-
sessä, siveellisessä tai yhteiskunnallisessa mielessä
- sen toiminta ei kohdistu vain rajoitettuihin henkilöpiireihin
- se ei tuota toiminnallaan siihen  osallisille  taloudellista  etua  osinkoina,
voitto-osuutena, taikka kohtuullista suurempana palkkana tai muuna hyvityksenä.
(TVL 22§)

Yleishyödyllisen yhteisön on täytettävä kaikki nämä edellytykset. Yleishyödylli-
sen yhteisön täytyy omistautua kokonaan yleishyödyllisen tavoitteensa ja tarkoi-
tuksensa mukaiseen toimintaan. Aatteellinen yhdistys hankkii ja  käyttää  varoja
vain ja ainoastaan säännöissä määritellyn toiminnan toteuttamiseksi eli  toimin-
nasta aiheutuneiden kulujen kattamiseksi.

Kun tutkiskellaan Suomen Amiga-käyttäjät ry:n  sääntöjä,  voidaan  todeta,  että
2§:ssä kerrottu tarkoitus ja toiminta toteuttavat tätä aatteellisen  yhdistyksen
periaatetta. Tarkoituksenahan on edistää Amiga-tietouden tuntemusta ja ylläpitää
ja kehittää tietokoneharrastusta. Toiminnan kohdistuminen  rajoitettuun  piiriin
tyrmätään §:ssä 3, jossa ilmaistaan, että  jäseneksi  voi  tulla  kuka  tahansa.
Voitto-osuuksiahan ei jaeta, eikä kukaan saa tekemästään työstä korvausta,  vaan
kaikki perustuu vapaaehtoisuuteen. Toki yhdistyksen etujen ajaminen esim. jossa-
kin tilaisuudessa ja siitä koituneet kustannukset (matkat,  mahdollinen  yöpymi-
nen) voidaan korvata minimitaksojen mukaisesti, sen aiheuttamatta sen  suurempia
toimenpiteitä. Korvaus voi olla esim. tavara jne.

Tarkennetaanpa sitten sitä verovapaan toiminnan rajaa  messujen  ja  näyttelyjen
kohdalla, koska se on yksi osa Suomen Amiga-käyttäjät ry:n toimintaa, sekä  mah-
dollisuus kerätä tuloja yhdistykselle.

{31. Messut ja näyttelyt

Talkootyönä järjestetyistä satunnaisista messuista ja näyttelyistä saatu tulo on
verovapaata, jos toiminnan ensisijainen tarkoitus on edistää  yhteisön  aatteel-
lista toimintaa, eikä sitä järjestetä ansiotarkoituksessa. Arvioinnissa on  mer-
kitystä mm. tulojen suuruudella ja sillä, miten toiminta liittyy  yhteisön  tar-
koituksen toteuttamiseen. Messut ja näyttelyt saattavat liittyä yhteisön toimin-
nan tavoitteisiin tekemällä yhteisöä ja sen toimintaa tutuksi.

{32. Tanssit- :-) ja muut huvitilaisuudet

Tanssi- ja muut huvitilaisuudet (esim. Saku-tapahtumat), eikä näiden  yhteydessä
harjoitetusta tarjoilu-, myynti- ja muusta sellaisesta toiminnasta saatua  tuloa
pidetä verollisena tulona.

{33. Oheistuotteet

Jos tilaisuuksien järjestäjä on sama kuin myyjä, tapahtumien yhteydessä  harjoi-
tettu myyntitoiminta on verovapaata (esim.  kynät,  pinssit,  tarrat,  T-paidat,
lippikset ym.), kunhan kyse on yksittäisestä tapahtumasta, eikä esim. koko  ajan
auki olevasta kioskista tai siihen verrattavasta paikasta. Jäsenlehden myynti on
verotonta, kun se tapahtuu jäsenille.

Tässä muutamat  jaarittelut  ja  esimerkit,  mitä  kirjoista  ja  kiltiltä  "ve-
rotätiltä" irti sain. Ainoa tapa saada täydellinen varmuus  on  kuitenkin  ottaa
yhteyttä yhdistyksen perustamispaikkakunnan verotoimistoon  ja  pyytää  selvitys
toiminnan laadusta. Pahimmassa tapauksessa voi joutua tekemään verovapausanomuk-
sen valtiovarainministeriöön.

Mikäli toiminta on pienimuotoista, hieman tuloja hakevaa (10000 - 20000 mk  vuo-
dessa), tuskin ongelmia syntyy.  Ahneus  voi  koitua  kuitenkin  kohtaloksi.  On
selvää, että on järkevää kerätä hieman rahaa yhdistykselle, jotta Saku 99:n yms.
tapahtumien toteutuminen ei jäisi vain haaveeksi.
Asiasta kiinostuneille lisätietoja saa ainakin näistä käyttämistäni opuksista:

Laasanen, Jarmo: Järjestöjen talous
Halila - Taarasti: Yhdistysoikeus
Eskelinen, Antti: Yhdistysten ja säätiöiden verotus
Kivelä - Nordell: Jokaisen oikeustieto
Lydman: Yhdistyksen ja säätiön tilinpäätös ja hallinto
Paananen: Yhdistyslaki
Suomen Laki I (1996) ja II (1997)
