6
1
0 Posti_1.IFF 236 2
1 Posti_2.IFF 0 0
2 Posti_2.IFF 0 0
3 Posti_2.IFF 0 0
4 Posti_2.IFF 0 0
5 Posti_2.IFF 0 0
6 Posti_2.IFF 0 0
7 Posti_2.IFF 0 0*









Tutustu myös Saku 98 -tapahtuman saamaan palautteeseen artikkelissa Saku 98 -pa-
lautetta.

{B--------------------------------------------------------------------------------

Millaisia mahdollisuuksia Saku-yhdistyksellä olisi englantilaisten Amiga-lehtien
ryhmätilaukseen?

Monilla nousee  varmaan  ylitsepääsemättömäksi  kynnykseksi  shekin  hankkiminen
(kaikilla ei ole Visaa tms.) ja lähettäminen Englantiin. Mikäli tilauksen  voisi
tehdä Sakun kautta, kynnys laskisi helposti ylitettävälle tasolle, jolloin  Suo-
messa olisi taas monta onnellista lehden tilaajaa enemmän...

Ongelmia en jaksa alkaa edes miettiä tästä, sillä varmasti osaatte sanoa sellai-
sia useita ihan suoralta kädeltäkin (olenkohan pessimisti :-).

{AMarco Grönberg

{BVastaus:

Kiitos mielenkiintoisesta ideasta. Valitettavasti olet kuitenkin loppulauseessa-
si aivan oikeassa. Suomen Amiga-käyttäjät ry:n järjestämä Amiga 1200  -pakettien
ryhmätilaus osoitti, kuinka työlästä tällaisen tilauksen toteuttaminen  on.  Kun
käsitellään merkittäviä summia yksityisten henkilöiden  rahoja  (esimerkiksi  CU
Amigan romppuversion tarjoushintainenkin vuositilaus maksaa  £69  eli  noin  625
markkaa, ja tästä  puuttuvat  vielä  tilauksen  pankkikulut),  nousee  tilauksen
järjestäjän vastuu ja sitä myötä työn määrä melkoiseksi.

Vaikka kuinka yhdistys julistaisi itsensä vapaaksi vastuusta ennen tilausta (pu-
humattakaan siitä, mitä laki on asiasta mieltä, mikä on sitten asia vielä  aivan
erikseen), ei yksinkertaisesti - ainakaan uhraamatta yhdistyksen kovalla  työllä
ansaittua mainetta - voida sanoa että "sori, tilaus meni mönkään ja rahat  hävi-
sivät, tutkikaa itse tapausta mikäli haluatte", jos jotain menee  pieleen.  Näin
ollen tilauksen järjestäjän on oltava valmis huolehtimaan  mahdollisista  ongel-
mista, ja tämä voi aiheuttaa merkittävästikin lisävaivaa, puhumattakaan  sellai-
sesta henkisen stressin tasosta ja vastuun taakasta, jota ei oikein  vapaaehtoi-
selta, tyystin ilman palkkiota toimivalta henkilöltä voi edellyttää. Näin  ollen
suhtaudun suurella varauksella jäsentemme rahojen liikutteluun.

Mielestäni tällaisiin projekteihin ei ainakaan pidä rynnätä suin päin tai kerätä
niitä toteutettavaksi varmistumatta ensin siitä, että projektille löytyy luotet-
tavat ja tehokkaat toteuttajahenkilöt. En varsinaisesti  odota  suuria  ongelmia
ulkomaisen lehtitilauksen suhteen, mutta kun puhutaan kansainvälisestä  rahalii-
kenteestä, lisäävät verot, valuuttakurssien vaihtelut ja muut  kustannukset  pe-
liin oman, maallikolle melko karmaisevan lisän, jonka vaivalloisuus kasvaa  mer-
kittävästi, kun kysymys ei enää ole vain omista vaan ulkopuolisen joukon rahois-
ta.

Lisäksi ennakkomaksujen arvioiminen on vaikeaa, eikä jälkiperintää ajatellen yh-
distyksellä ole mahdollisuutta sitoa rahojaan lehtitilauksen  kaltaisiin  asioi-
hin, puhumattakaan mahdollisesti saamatta jääneiden  saatavien  karhuamisen  ai-
heuttamasta lisätyömäärästä. Hallituksen harkitsemat Amiga-T-paidat  sen  sijaan
ovat sellainen tuote, jota mielestäni kannattaisi tilata  varastoon  yhdistyksen
rahoilla, mutta työlästä sekin on, etenkin niiden varsinainen postimyynti  jäse-
nille.

Pohjimmiltaan kysymys palautuu siihen, että yksityishenkilön on erittäin helppoa
tilata lehti  itselleen  (kun  ennakkoluulot  on  ohitettu),  mutta  yhdistyksen
järjestämä ryhmätilaus on melkoinen vaiva. Yksityishenkilö  vain  astelee  pank-
kiin, ostaa itselleen oikealle summalle shekin pankkitädin ystävällisellä  avus-
tuksella, maksaa juuri senhetkisen kurssin mukaisen hinnan omalta tililtään  tai
päättää unohtaa koko jutun, jos niin parhaaksi katsoo, ja postittaa shekin ulko-
maille - tai vielä helpommin käyttää Visaa. Aikaa koko hommaan menee ehkä viisi-
toista minuuttia ja käsittelykuluja vajaa satanen.

Sen sijaan yhdistys (lue: joku hommaan nakitettu vapaaehtoinen  henkilö)  joutuu
ensin ennalta arvioimaan yksittäisen tilauksen  hinnan.  (Luultavasti  kuukautta
aikaisemmin, jotta potentiaalisille tilaajille jäisi aikaa harkita tilausta - ja
hintoja pitää arvioida vieläpä kaksi, jos halutaan tarjota  myös  levykeversiota
lehdestä, enkä edes uskalla kuvitella työmäärää, jos lehtiä tilataan  useaa  eri
nimikettä.) Hintaan vaikuttavat sillä hetkellä vielä osin tuntemattomat  valuut-
takurssit ja tilaajien määrä. (Käsittelykuluthan vähenevät, mitä enemmän  tilaa-
jia on, mutta tilaajien määrää taas on aivan mahdoton tietää etukäteen.)

Sitten joutuu tekemään asiasta tiedotteen ja  vastaanottamaan  tilaajien  tiedot
sekä vastailemaan kuukauden aikana heidän tiedusteluihinsa,  sopimaan  yhteisti-
lauksesta julkaisijan (tai julkaisijoiden) kanssa,  hankkimaan  pankista  shekin
tai käyttämään Visaa, lähettämään koko tilanneiden listan julkaisijalle ja vielä
sitten palauttamaan ylimääräiset rahat tai pahimmassa tapauksessa  perimään  ti-
lanneilta lisää rahaa, mikä puolestaan voi aiheuttaa melkoisesti lisähommaa, pu-
humattakaan peruutuksista.
Nyt en vielä edes ottanut huomioon sitä mahdollisuutta, etteivät  lehdet  saavu-
kaan, jolloin vastuuvapausjulistuksista huolimatta  tuo  poloinen  vapaaehtoinen
saa epäilemättä niskaansa  tilanneiden  tiedusteluja  ja  joutuu  selvittelemään
asiaa. Usko pois, tiedän kyllä mistä puhun - olen tilannut  erinäisiä  tuotteita
ulkomailta itselleni (mm. CU Amiga -lehden vuositilauksen) sekä järjestänyt pari
ryhmätilausta, mukaanlukien Suomen Amiga-käyttäjät ry:n A1200-tilaus. Kaikki ta-
rinat ovat lopulta päättyneet onnellisesti,  mutta  kokemuksen  pohjalta  täytyy
kyllä todeta, että se pieni säästö, jonka tilaajat saisivat shekkikulujen piene-
misessä, ei mitenkään voi olla yhdistyksen aktiivihenkilöille sen työmäärän  ar-
voinen. A1200-tilauksessa kyse sentään oli jäsenille tarjottavista merkittävistä
säästöistä, enkä tiedä näin jälkikäteen, uskaltaisinko siihenkään  hommaan  ihan
heti toistamiseen ryhtyä.

En halua kuulostaa liian tylyltä, mutta  jokainen  menköön  nyt  itseensä:  niin
laiska ei voi olla, ettei jaksa hakea sitä shekkiä pankista, jos lehden  todella
haluaa. Tilaus varmasti maksaa hitusen enemmän, mutta tilauksen vastaavasti  saa
eteenpäin nopeammin. Tietysti ongelmien ilmetessä  joutuu  itse  näkemään  vähän
enemmän vaivaa, mutta kuinka voisimme edellyttää, että joku vapaaehtoinen näkisi
sen vaivan ja vastuun ilman korvausta puolestasi? Toisaalta, jos  hommasta  ale-
taan maksaa palkkaa, katoavat säästöt samantien.

Ymmärrän kyllä ajatuksesi siitä, että näin laskettaisiin  kynnystä  ja  osaltaan
tuettaisiin  ulkomaisia  Amiga-lehtiä  sekä  virkistettäisiin  Suomen  Amiga-yh-
teistöä. Tämä on erittäin kunnioitettava päämäärä ja sopii hyvin  Suomen  Amiga-
käyttäjät ry:n toimenkuvaan. En vain usko, että tällä kertaa on järkevää  pistää
yhdistyksen hyvää mainetta ja vähäisiä resursseja tulilinjalle.

Sen sijaan kaveriporukalla  ryhmätilaus  voi  hyvinkin  tulla  kysymykseen,  jos
löydätte jonkun tilausta hoitamaan, joten suosittelen käyttämään esimerkiksi Sa-
kun tarjoamia medioita, Sakunetiä ja sähköpostituslistaa, muiden tilaushaluisten
etsimiseen.

{AJanne Siren 

{B--------------------------------------------------------------------------------

Luettuani kommentteja Amigan 64-bittisestä beta-FFS:stä ja sen  erilaisista  on-
gelmista (levy hukkaa osioita, read/write-virheitä, kaatumisia  moisten  takia),
epäröin laittaa 4,3-gigaista Quantum Fireballia Amigaani. Kannattaisiko  hankkia
alle neljägigainen levy sen sijaan?

{A"Liikagigoja"

{BVastaus:

Quantum ilmoittaa levykokonsa ns. "japanilaisina gigoina" eli miljardeina,  eikä
tietotekniikan "kahden potenssi -gigoina". Oikea neljä gigaa on siis 4 x 1024  x
1024 x 1024 =  4,2949673  miljardia  tavua.  Quantumin  4,3-"gigainen"  sisältää
8245432 levyblockia eli 4,22166118 miljardia tavua. Oikeina gigatavuina sanottu-
na Quantumin koko on siis 3,93172836 Gt, mikä alittaa Amigan perus-FFS:n  rajoi-
tuksen! Muista kuitenkin pitää osioiden maksimikoko alle kahtena gigana ja  tar-
kista kaiken varalta, että levysi blockimäärä tosiaan alittaa arvon  8388608  (4
oikeaa gigatavua).

Mitä itse 64-bittiseen FFS:ään tulee, viime kesänä ostetun Quantumin  6,5-gigai-
sen Bigfootin kanssa ilmeni juuri mainitsemasi kaltaisia ongelmia. Käytössä  oli
uusi tiedostojärjestelmä ja SCSI_IDE.devicen päivitys (jotka siis voi itse kukin
hakea Amiga Internationalin kotisivuilta, www.amiga.de), mutta osiot katoilivat,
tulivat täyteen virheitä ja muuta outoa. Alustaminen ties millä  poppakonsteilla
ei tuntunut auttavan, kunnes NDOS-tilaan mennyt osio alustettiin quick formatil-
la, ja se toimi! On toiminut siitä lähtien  koneen,  ja  kone  on  ollut  päällä
ympäri vuorokauden, joten vaikka uusi tiedostojärjestelmä voi aiheuttaa ensi al-
kuun päänsärkyä, käytännössä se toimii  ja  poistaa  Amigalta  tuon  kiusallisen
neljän gigan rajoituksen.

{AJarmo Piippo, Janne Pikkarainen, Janne Siren

{B--------------------------------------------------------------------------------

Hei!

Tarkoitus  olisi  koota  PD-kirjasto,   joka   sisältää   suomalaisten   tekemiä
PD/SW/FW/mikälieware-tekeleitä. Kyseisen kokoelman ohjelmia olisi tarkoitus  le-
vittää non-profit-periaatteella eli ilman  ylimääräisiä  maksuja.  PD-kirjastoon
kelpaa kaikki mahdollinen softa, johon lähettäjä omistaa oikeudet.

Koko homman tarkoitus on pääasiassa keksiä jotain tekemistä itselleni, viime ai-
koina kun tietokoneiluni on ollut lähes pelkästään Blockoutin pelailua. Toisaal-
ta monet ovat varmaankin kiinnostuneita nimenomaan  suomalaisesta  softasta,  ja
suomalaisten ohjelmien saatavuus helpottuu huomattavasti, kun  ne  ovat  yhdestä
paikasta saatavissa.

Kaikki kirjaston ohjelmat pakataan joko LZX:llä tai DMS:llä. Niille, jotka eivät
pakkaushommia hallitse tai se ei muusta syystä onnistu, voin lähettää myös  pak-
kaamattomana. Lista kirjaston sisällöstä tulee olemaan AmigaGuide-muodossa (ehkä
myös HTML).

Kaikki edellä mainittu on kymmenen minuutin suunnittelun tulos, joten ideassa on
vielä kehittämisen varaa. Ehdotuksia ja kommentteja otetaan vastaan.  Lähettelen
Sakuun lisätietoja, kunhan asia edistyy, ja edistyminen  riippuu  teistä!  Joten
siirrä digitaaliset tuotoksesi levykkeelle (OFS, FFS tai diskspare)  ja  postita
alla olevaan osoitteeseen. Jos haluat levykkeesi  takaisin,  liitä  mukaan  myös
tarpeellinen määrä palautuspostareita. Toistaiseksi en  omista  modeemia,  mistä
Posti on varmaankin mielissään...

Listat saa lähettämällä levykkeen ja palautuspostarin alla olevaan osoitteeseen.
Joku ystävällinen modeemin omistava sielu voisi myös uploadata  listat  vaikkapa
MBnetiin.

Huomaa, että tässä edellä esiintyvä nimitys "FINN PD"  on  pelkkä  projektinimi,
kyseessä ei siis ole yritys eikä rekisteröity yhdistys.  Suomen  Amiga-käyttäjät
ry. ei myöskään ole millään lailla vastuussa tästä toiminnasta.

Jani Paavilainen
"FINN PD"
Verkkotie 5 A 15
13210 HML

puh. (03) 612 0155 (parhaiten tavoitettavissa iltaisin)

{AJani Paavilainen

{B--------------------------------------------------------------------------------

Saku pyrkii asiantuntijoiden avulla selvittämään ongelmasi ja vastaamaan palaut-
teeseesi  Posti-palstan kautta. Voit lähetellä mielipiteitä ja kysymyksiäsi seu-
raavaan osoitteeseen postitse.



{ASaku
{Ac/o Anu Seilonen
{ASammaltie 51
{A90650 Oulu

{AInternet: thoriel@sci.fi
{ASakunet: 65:10/6.0 (Anu Seilonen)
{ABBS: Amiga Zone, (015) 348 968 (avoinna 18-08, viikonloppuisin 24h)





















(Seuraavalla sivulla Sakutori.)

{3                                    Sakutori
{3                                    --------

{2Myydään:

{2Amiga 1200:aan/600:aan käyvä Q-Drive  1241,  4-nopeuksinen,  PCMCIA-liitäntäinen
{2romppuasema. Asemassa oma virtalähde. Myydään tarpeettomana. Hintapyyntö 350  mk
{2+ postikulut.

{5Markku Heikkinen
{5puh. 0400-419 996
{5sähköposti: marhete5@sun1.kajak.fi

{3--------------------------------------------------------------------------------

{2Myytävänä

{2Amigan alkuperäiset pelit:
{2- Alien Breed 3D II            80,-    
{2- Double Dragon III            20,-
{2- Heimdall 2 AGA               60,-
{2- Jurassic Park AGA            60,-
{2- Mean Arenas CD32             20,-
{2- Overkill AGA                 50,-
{2- Sim Life AGA                 60,-
{2- Tornado AGA                  60,-
{2- Total Carnage CD32           20,-
{2- Worms - The Director's Cut  100,-

{2Sekä:

{2- Blitz Basic 2.1 & mukaan noin 5 megaa sourceja, ohjetiedostoja jne. 100,-

{2- Sega Game Gear käsikonsoli + pelit Columns ja Sonic Chaos  400,-

{5puh. (014) 831099 / kysy Timoa

{3--------------------------------------------------------------------------------

{2Myydään MicroniK Bigfoot 240W ulkoinen tehovirtalähde, lähes  käyttämätön,  tar-
{2peettomana.

{2hp. 400,-

{5puh. (015) 369 385 / Jari

{3--------------------------------------------------------------------------------

{2Myyn Power Computingin valmistaman käsiskannerin, joka kytketään  parallel-port-
{2tiin ja sopii kaikkiin Amiga-malleihin. Täydellinen plug and play -laite.

{2Sisältää:

{2- 24-bit väriskanneri, tarkkuus 400 dpi
{2- läpiviennin, jolloin rinnakkaisporttia voi käyttää muihinkin tarkoituksiin sa-
{2manaikaisesti
{2- erillisen virtalähteen (ei rasita Amigan virtalähdettä!)
{2- ajurin ja ohjelmiston
{2- paksut manuaalit laitteelle ja ohjelmistoille
{2- minimivaatimuksena vain 68000/KS2.04/1 Mt muistia

{2Hintaakin koko täydellisellä paketilla vain 500 markkaa!

{5puh. 040-5682765
{5sähköposti: valtteri.murto@mbnet.fi

{3--------------------------------------------------------------------------------

{2Sakutori on tarkoitettu lukijoiden myynti-, osto-, vaihto-, anto- ja otto-ilmoi-
{2tuksille. Emme julkaise kopioihin liittyviä ilmoituksia, emmekä kaupallisia mai-
{2noksia, ja toivomme, ettet ilmoita  Sakutoriin  asioita,  jotka  todennäköisesti
{2eivät ole ajankohtaisia enää seuraavan Sakun päästessä jakeluun.  Mikäli  ilmoi-
{2tuksia  tulee  liikaa  mahtuakseen  yhteen  lehteen,  julkaisemme  niitä  saapu-
{2misjärjestyksessä seuraavissa numeroissa. Voit lähettää ilmoituksesi  seuraavaan
{2osoitteeseen. Emme julkaise kestoilmoituksia.

{5Saku
{5c/o Anu Seilonen
{5Sammaltie 51
{590650 Oulu

{5Internet: thoriel@sci.fi
{5Sakunet: 65:10/6.0 (Anu Seilonen)
{5BBS: Amiga Zone, (015) 348 968 (avoinna 18-08, viikonloppuisin 24h)




{2(Seuraavalla sivulla Sakunetin nodetilanne.)
{ASakunetin virallinen nodetilanne 27.6.1998:

{5Fl (Flags):  N = Uusi tuleva BBS,  P = Privaatti,  M = Mail-gate (ei BBS)
{5             D = BBS on tilapäisesti poissa linjoilta (down)

{5Fl numero:   Seuraavien ehtojen painoarvoista yhteenlaskettu summa, koskee
{5             ainoastaan Amiga Zonea pollaavia nodeja:
              
{5             1 = Uudet Saku-lehdet lähetetään ko. nodelle
{5             2 = MovieDataBasen viikottaiset diffit lähetetään ko. nodelle
{5             4 = Satelliittien taajuustaulukko lähetetään ko. nodelle, aina
{5                 kun siitä saadaan uusi versio.

{2Node    Fl Boss  BBS Name            SysOp            Number      City
{2----------------------------------------------------------------------------
{265:10/1    ----  Amiga Zone BBS      Esa Heikkinen    015-348968  Naarajärvi
{265:10/2    10/1  Connected Zone BBS  Klaus Bayer      015-348506  Pieksämäki
{265:10/3PD1 10/1  Amix BBS            Joni Lehto       > PRIVATE < Vehkalahti
{265:10/6 M1 10/1  Avalon              Anu Seilonen     > PRIVATE < Oulu
{2----------------------------------------------------------------------------
{265:12/1  1 12/1  The Press           Samppa Rönkä     05-2188135  Kotka
{265:12/2 PD 12/1  The Rainforest      Sampo Ahokas     > PRIVATE < Niukkala
{2----------------------------------------------------------------------------
{265:13/1    10/1  Rat's Nest          Terho Tanskanen  013-824465  Joensuu
{265:13/2    13/1  Wicked City         Marko Alastalo   013-745300  Joensuu
{265:13/4    13/1  Karjala             Veikko Tissari   09-8136290  Espoo
{2----------------------------------------------------------------------------
{265:30/1DM1 10/1  Starpoint           Sami Klemola     05-3635254  Anjalanksk
{2----------------------------------------------------------------------------
{265:40/1  1 10/1  Telemaa             Jussi Ikonen     03-3670160  Tampere
{265:40/5  P 40/1  Radioactive BBS     Jani Tuominen    > PRIVATE < Lammi
{2----------------------------------------------------------------------------
{265:41/1    40/1  Gurulandia          Atte Lehtinen    03-7844365  Lahti
{2----------------------------------------------------------------------------
{265:50/1  7 10/1  The Black Force     Hannu Johansson  02-6469525  Pori
{265:50/2    50/1  The Final Frontier  Janne Kiviluoto  02-2447907  Turku
{2----------------------------------------------------------------------------
{265:51/1    50/1  Giga-Box            Kimmo Mustonen   09-4557486  Espoo
{265:51/2  P 51/1  Snow Valley BBS     Olli Suomi       > PRIVATE < Helsinki
{265:51/3    51/1  Graveyard           Jani Tertsonen   09-2922185  Järvenpää
{2----------------------------------------------------------------------------

{3Mukana 14 boxia ja 4 privaattisysteemiä, tilapäisesti down 2 systeemiä.

{5****************************************************************************
{5* HUOM: Flageilla (N, M tai P) varustettuihin systeemeihin ei saa soitella *
{5*       ilman erillistä sopimusta ko. paikan sysopin kanssa!! Tätä listaa  *
{5*       ei saa käyttää purkkilistana, vaan se on tarkoitettu esim. osoite- *
{5*       listaksi NetMailia lähettäville käyttäjille ja yleiseksi infoksi   *
{5*       verkon rakenteesta.                                                *
{5****************************************************************************








{2(Seuraavalla sivulla Tulossa.)

{3                                    Tulossa
{3                                    -------

{2                  Saku #25 (3/98) ilmestyy 1. lokakuuta, 1998

{2                   Katso myös: http://batman.jytol.fi/~saku/
{2                      tai http://tzimmola.tky.hut.fi/saku/
