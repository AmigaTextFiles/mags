2
1*

{3                                 Abduction '98
{3                                 -------------

                             Tuomas "AhvenX" Ilkka


Abduction-demopartyt järjestettiin jo ties kuinka monetta kertaa Oulun  Urheilu-
talolla. Ovet aukesivat perjantaiaamuna noin kello kymmenen aikaan, jolloin par-
tykansa pääsi ryntäämään laittamaan koneitaan kuntoon ja  valmistautumaan  tule-
vaan viikonloppuun. Sisäänmenojärjestelyt toimivat tänä vuonna  yllättäen  ilman
ruuhkia, ainakin kun itse menin sisään.


{3Verkko, se toimi sittenkin
{3--------------------------

Kun koneet oli saatu kuntoon, alettiin miettiä, miten järjestäjien lupaama verk-
ko toimisi tänä vuonna. Itse en valitettavasti päässyt verkkoon kuin nollakaape-
lilla kaverin Linux-PC:n kautta. Olihan sekin tietysti jotain, mutta aito  verk-
kokortti se vasta olisi ollut poikaa. No, verkko toimi jotenkuten - ainakin mel-
kein heti, kun IP:t oli haettu. Aina välillä verkko oli hidas, vain muutamia sa-
toja kiloja sekunnissa pahimmillaan.

Omalta kannaltani oli erittäin ikävää, kun  IRC-palvelimelta  tuli  vähän  väliä
"ping time out" verkon tahmatessa, ja käytin lisäksi vielä nollakaapelia. Muuten
verkko oli kiitettävä, mutta myös Soneran laiskuuden takia party-verkko oli  pa-
lomuurin takana. Tietysti oman yhteyteni hitauteen  vaikutti  PC:n  COM-porttien
hitaus, jonka vuoksi yhteys saatiin toimimaan vain 38400 bps:nä. Aluksi oli myös
vaikeuksia saada koko kaapelia toimimaan PC:ssä verkkokortin ja COM-portin IRQ:n
päällekkäisyyksien takia.


{3Commodore 64:n paluu
{3--------------------

Kiitettävää Abductioneilla oli ensimmäistä kertaa järjestyt Commodore  64  -kom-
pot. C64-kompoihin oli osallistunut kiitettävästi väkeä, ja taso oli  mielestäni
samaa luokkaa kuin esim. Assemblyssä. Myöhemmin samana päivänä olivat  nelikana-
vaiset ja multichannel-musiikkikompot, jotka olivat samaa jumputusta kuten aina.
Kompojen välillä järjestäjät näyttivät vanhoja demoja  ja  soittivat  musiikkia.
Jostakin syystä en huomannut, että järjestäjät olisivat näyttäneet yhtään PC-de-
moa tai introa, vaan kaikki näytetyt demot ja  introt  olivat  Amigan.  Tietysti
kankaalla jossain välissä pyöri Dataworldkin. Vaikuttavin demo, jonka  koko  ta-
pahtumassa näin oli C64:lla vanhan PC-demon käännös Final Reality II.

Lauantai-iltana näytettiin pitkän viivästyksen saattelemana  Wild-kompon  antia,
joka oli omasta mielestäni tänä vuonna  harvinaisen  hyvää.  Varsinkin  voittaja
"Miliisi-TV" oli vallan mainio. Wild-kompon jälkeen alkoi kauan odotettu  Amigan
intro-kompo. Yllätykseksi ja pettymykseksi osanottajia oli  valitettavasti  vain
kaksi. Toinen oli voittaja Haujobb, ja toinen oli turha AMOSilla  tehty  teksti-
juttu. Tämän jälkeen tulivat PC:n introt, jotka eivät meitä kiinnosta.


{3Amiga mukavasti esillä
{3----------------------

Amigan demo-kompo oli yllättäen huomattavasti parempi kuin aikaisempina vuosina.
En valitettavasti aivan ensimmäisiä demoja nähnyt, kun oloni  oli  hieman  huono
jostakin syystä (unettomuus, interlace-tila  videomonitorilla  ja  paha  kahvi).
Sitten seurasi PC:n demo-kompo ja jonkin ajan  kuluttua  pisteiden  lasku,  joka
hoitui tänäkin vuonna realtimenä mukavaksi yllätykseksi. Olihan se mukava seura-
ta screeniltä, kun numerot vaihtuivat, ja olisi ollut vielä mukavampaa, jos  oma
tuotos olisi vilkkunut ykkösen kohdalla. :-)

Partyillä oli myös mukavasti Amigoita  paikalla,  ja  Amiga-jälleenmyyjä  Gentle
Eyen koju oli kiva yllätys. Partyt loppuivat "liian" aikaisin, jo kello 12  sun-
nuntaiaamuna, jolloin party-ihmiset lähtivät aneemisina ja väsyneinä  vaeltamaan
kotia kohti omilla kulkuneuvoillaan.

Lisätietoja: http://dot.tcm.hut.fi/abduction/
