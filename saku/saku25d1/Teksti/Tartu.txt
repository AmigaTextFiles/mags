2
1*

{3                               Tartu tilaisuuteen
{3                               ------------------

                                  Janne Siren


Nyt lukemasi Saku on kiistatta yksi tuhdeimmista lukupaketeista koko  levykeleh-
temme historiassa. Kahdelle levykkeelle jaettuna se on ollut myös omiaan  kuvien
runsaalle käytölle. Tämä kaikki ei kuitenkaan olisi ollut mahdollista ilman  ah-
kerien avustajien ponnisteluita, ja tässä yksi niksi, jonka soisin tulevan  laa-
jemmaltikin käyttöön.

Tartu tilaisuuteen, kun sellainen tulee vastaan. Tässä tapauksessa tarkoitan ti-
laisuutta tehdä jotain Sakuun. Esimerkiksi tässä lehdessä  on  useita  valokuvia
testatuista tuotteista vain siksi, että kamerani filmillä sattui olemaan  muuta-
mia kuvia käyttämättä. Mikä loistava tilaisuus tehdä edullisesti lehteen  kuvia,
jotka varmasti piristävät sen yleisilmettä.

Lisäksi useimmat meistä ostavat Amiga-aiheisia tuotteita tai  käyvät  paikoissa,
jotka saattaisivat kiinnostaa muitakin Amiga-käyttäjiä. Näitä tilaisuuksia  kan-
nattaa hyödyntää. Oli kyse sitten matkasta Brasiliaan, Amiga-messuille  Ruotsiin
tai siitä uudesta pelistä joka vei mukanaan, meillä kaikilla on varmasti  jotain
sanottavaa, ja se kannattaa sanoa juuri silloin kun siihen on kaikkein otollisin
tilaisuus. Juuri Sinä voit auttaa!

Huom! Sakuissa #12 ja #14 on ohjeita artikkelin  kirjoittamiseen.  Vaikka  aikaa
onkin kulunut muutama vuosi, pääkohdat pätevät edelleen.
