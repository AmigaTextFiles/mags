5
1
0 Uutiset_1.IFF 213 0
1 Uutiset_2.IFF 0 0
2 Uutiset_2.IFF 0 0
3 Uutiset_2.IFF 0 0
4 Uutiset_2.IFF 0 0
5 Uutiset_2.IFF 0 0
6 Uutiset_2.IFF 0 0
7 Uutiset_2.IFF 0 0
8 Uutiset_2.IFF 0 0
9 Uutiset_2.IFF 0 0
10 Uutiset_2.IFF 0 0*







                                  Anu Seilonen


{2Personal Paint 6.4 Aminetiin
{2----------------------------

Personal Paint 7.1:n juuri julkaissut ja versio 8:aa työstävä Cloanto on  tehnyt
kulttuuriteon ja vapauttanut ohjelman version 6.4 vapaasti imuroitavaksi  Amine-
tiin. Ohjelma löytyy hakemistosta biz/cloan. Muutamaa pikku poikkeusta (ei doku-
mentaatiota, ei tukea GIF-formaatille) lukuunottamatta kyseessä on täydellisesti
toimiva 6.4:n myyntiversio, ei mikään demo.

Lisätietoja: http://www.cloanto.com/amiga/


{2Uusi Amiga-lehti markkinoille
{2-----------------------------

Maailmanlaajuinen Crystal Software International -yritys alkaa  julkaista  uutta
Amiga-lehteä nimeltä Amiga Survivor. Lehti on syntynyt pienlehdestä nimeltä "the
domain", joka käsitteli Amigan PD- ja  shareware-ohjelmia.  Ensimmäisen  numeron
pitäisi ilmestyä näinä päivinä.

Lisätietoja:

thedomain@enterprise.net

Robert Iveson,
Amiga Survivor,
41 Wellstone Garth,
Swinnow,
Leeds,
West Yorks,
LS13 4EJ.
ENGLAND.


{2Ami-FileSafelle seuraaja
{2------------------------

Hollantilainen Great Effects Development  ilmoitti  julkaisevansa  Ami-FileSafe-
tiedostojärjestelmän uuden version nimellä Professional File  System  2.  PFS2:n
pitäisi  olla  saatavilla  näinä  päivinä.  AFS:n  ominaisuuksien  lisäksi  PFS2
sisältää seuraavat parannukset:

* erikoishinta AFS:n rekisteröineille käyttäjille
* 68000-, 68020-, 68040- ja 68060-versiot
* Sisäänrakennettu käyttöliittymä "live"-optimoijalle eli mahdollisuus optimoida
levyä sulkematta sitä käyttöjärjestelmän ulkopuolelle. Jos levyä käytetään opti-
moinnin aikana, PFS2 keskeyttää optimoinnin siksi aikaa ja jatkaa myöhemmin.
* Testausmenetelmiä ja dokumentointia on parannettu.
* uudet versiot kaikista työkaluohjelmista
* täysin Ami-FileSafe-yhteensopiva
* Aikaisempi ongelmien havaitsemismekanismi, joka suojaa  levyä  ennen  kuin  on
liian myöhäistä ja varmistaa tietojesi parhaan mahdollisen suojauksen.
* Levynkorjausta on helpotettu.
* Ohjelma toimitetaan rompulla.

Lisätietoja: http://www.greed.nl, info@greed.nl.


{2Holger Kruse voitti AAA Award International 1997 -palkinnon
{2-----------------------------------------------------------

Miami-TCP/IP-pinon ohjelmoija Holger Kruse voitti vuoden 1997 AAA Award Interna-
tional -palkinnon. Itse palkinnon, kristallilasisen Boing-pallon ja hienon  dip-
lomin, luovutti Amiga Internationalin toimitusjohtaja  Petro  Tyschtschenko  yh-
dessä AAA:n johtajan Martin Sahlénin kanssa World of Amiga -messuilla Lontoossa.
Palkinnon ansaitakseen Holger "on luonut  Miamin,  'ensimmäisen  joka  Amigistin
TCP/IP-pinon'. Miamin edullisuus, nopeus ja helppous ovat edesauttaneet tekemään
Amigasta todellisen Internet-koneen, ja sen vanavedessä on tullut hyökynä  uusia
Internet-sovelluksia."

Lisätietoja: http://www.aaa-awards.org


{2Opera-selain käännetään Amigalle
{2--------------------------------

Project Magic oli Opera Softwaren lokakuussa 1997 tekemä aloite herättää muiden-
kin  kuin  Microsoft  Windowsin  käyttäjien  mielenkiinto  selaimeensa.   Amiga-
käyttäjien aktiivisuus palkittiin, ja englantilainen yritys  Ramjam  Consultants
Ltd. on saanut tehtäväkseen Tim  Corringhamin  johdolla  tehdä  Opera-selaimesta
Amiga-versio.

Corringham kertoo: "Olemme mielellämme mukana porttaamassa Operaa Amigalle. Ope-
rassa on 'Amiga-tuntuma' jopa Windows 95:n alla, joten olen  varma  siitä,  että
Operasta  tulee  kovan  luokan  Amiga-sovellus,  ja  se  tarjoaa  sellaista  yh-
tenäisyyttä Windows 95:n kanssa, johon harvat sovellukset pystyvät."

Opera Softwaren kaupallinen johtaja Jon von Tetzchner: "Koska olen  itse  pitkän
linjan Amiga-käyttäjä, olen iloinen voidessani ilmoittaa Operan virallisesta ke-
hittämisestä Amigalle. Yksi tavoitteistamme oli  tehdä  Operasta  mahdollisimman
monen Internet-käyttäjän vaihtoehto, ja mahdollisuus tarjota  ohjelmasta  Amiga-
versio   ei   ainoastaan   lisää    Operan    luotettavuutta    tehokkaana    ja
käyttäjäystävällisenä ohjelmana, vaan on myös osaltaan vaikuttamassa Amigan  uu-
teen nousuun."

Projet Magicin puuhamies Helmar Rudolph puolestaan kertoo: "Tämä askel oli  vain
looginen seuraus Project Magicista,  joka  on  alusta  lähtien  saanut  tuhannet
käyttäjät ilmaisemaan tukeaan Operan tuomiseksi muillekin kuin Windows-koneille.
Amiga-yhteisö on tullut esille täydellä voimalla, ja olemme ylpeitä  saadessamme
pian tarjota käyttäjille ohjelmaa, joka on yhtä kehittynyt, suorituskykyinen  ja
resursseja säästävä kuin käyttöjärjestelmä, jonka alaisuudessa se pyörii."

Molemmat yhtiöt pyrkivät julkaisemaan ohjelman joulukuussa 1998 juuri joulumark-
kinoille. Operan Amiga-version odotetaan yltävän toimivuudesssa samalle  tasolle
Windows-vastineensa kanssa, ja ainakin Opera Software odottaa sen siirtyvän Ami-
ga-selainten kehityksen kärkeen.

Lisätietoja: http://www.operasoftware.com/alt_os.html


{2Air Mail Pro v3.0 ja World News v1.0 julkaistu
{2----------------------------------------------

Toysoft Development Inc.  julkaisi  kauan  kaivatun  päivityksen  Air  Mail  Pro
-sähköpostiohjelmaansa sekä uuden  Internetin  uutisryhmien  lukuun  tarkoitetun
World News -ohjelman. Roppakaupalla uusia ominaisuuksia sisältävä Air  Mail  Pro
v3.0 vaatii käyttöjärjestelmäversion 2.1 tai uudemman, World News sen sijaan  on
suunniteltu OS 3.1:lle. Pakettina ohjelmille tulee hintaa 65 USD + lähetyskulut.
Lisätietoja: danny@toysoft-dev.com, http://www.toysoft-dev.com


{2Gateway vaihtoi nimeään
{2-----------------------

Amigan nykyinen omistaja Gateway 2000 lähestyi tietokonemaailmaa uhkaavaa "vuosi
2000" -ongelmaa omalla tavallaan: se päätti jättää nimensä  lopusta  pois  luvun
2000. Lisäksi yritys uudisti logoaan, tavaramerkkinään  tunnettua  lehmäkuvioin-
tia, mikä näkyy myös uudistuneilla yrityksen  kotisivuilla  osoitteessa  www.ga-
teway.com.

Nimenmuutos ei sujunut aivan ongelmitta. Pääkotisivu www.gateway.com  on  yhtiön
omistuksessa, mutta Australiassa  osoite  www.gateway.com.au  kuuluu  kotisivuja
suunnittelevalle Gateway Online -yhtiölle. Gatewayn  Australian  sivut  löytyvät
toistaiseksi osoitteesta www.gw2k.com.au.


{2Amiga Forever 2.0 - linkkiohjelmistojen eliittiä
{2------------------------------------------------

Amiga Forever kehitettiin tyydyttämään  useiden  Amiga-käyttäjien  kahta  suurta
tarvetta: tiedonsiirtoa Amigan ja muiden järjestelmien  välillä  sekä  mahdolli-
suutta käyttää olemassaolevia Amiga-ohjelmia ja niiden luomaa dataa muissa  kuin
Amiga-laitteissa. Amiga Foreverin sisällysluettelo on komea:

* Yhteinen romppu kaikkia laiteympäristöjä varten sekä Amiga-korppu  ohjelmiston
ajamiseen romppuasemattomissa Amigoissa.
* "Amigan isän" Jay Minerin haastattelu aiheista Amigan synnystä  aina  tietoko-
neisiin ja yhteiskuntaan, tekstimuodossa ja kolmella audioraidalla.
* Amiga Explorer 2.0 -verkko-ohjelmisto, joka mahdollistaa Amigan kytkemisen yh-
teen tai useampaan PC:hen ja pääsyn Amigan tiedostoihin, hakemistoihin  ja  ase-
miin suoraan Windowsin työpöydältä. Helppokäyttöisessä ohjelmassa on suora  tuki
TCP/IP- ja nollakaapeliyhteyksille.
* MSH-tiedostojärjestelmä, jonka avulla kaikissa Amigoissa voi lukea ja kirjoit-
taa MS-DOS-korppuja.
* Amiga Internationalin lisensoimat ROM- ja käyttöjärjestelmätiedostot versiosta
1.0 versioon 3.0 Amigan emulointia varten.
* UAE-Amiga-emulaattori Windowsille ja DOSille ja Fellow-ohjelma DOSille.  Kaik-
kia emulaation tukitiedostoja (Amigan ROM ja OS, Cloanton ohjelmat,  Picasso  96
-ajurit jne.) on helppo käyttää näiden emulaattorien muiden olemassaolevien ver-
sioiden (Linux, Be, Next jne.) kanssa samoin kuin  tulevien  versioiden  kanssa.
Mukana tulee UAE:n kokeelliset versiot PowerPC-Amigoille ja PowerMaceille.
* Picasso 96 -ajurit UAE-emulaattorille, tukee sekä 256-värisiä että true  color
-paletteja.
* Cloanton ohjelmistopaketti, johon kuuluu Personal Paint 7.1 (piirto-,  animaa-
tio- ja kuvankäsittelyohjelma), DirDiff 5.1 (tiedostonsynkronointi- ja  kopioin-
tiohjelma) ja AmiToRTF 4.2  (tekstien  konvertoimiseen  Amiga-formaateista  Win-
dows-formaatteihin). Kaikkia näitä ohjelmia voi käyttää myös "oikeassa" Amigassa
emulaatioympäristön lisäksi.
* Gareth Knightin tekemä Amiga Interactive Guide, joka on kattava hakemisto Ami-
gan teknologiasta ja historiasta ja Amigaan liittyvistä mielipiteistä.
* Kaikki emulaation vaatimat Windowsin ja  DOSin  päivitykset  ja  laajennukset:
Service Pack 3 Windows NT 4.0:lle, DirectX Windows 95:lle ja  VESA-shareware-oh-
jelmisto DOSille ja Windowsille.
* Monenlaisia opastusohjelmia ja aputiedostoja.

Lisätietoja: stefano@schatztruhe.de, http://www.schatztruhe.de/


{2Made For KiDS -kampanjan toinen vaihe käynnistyi
{2------------------------------------------------

Sakun #23 uutispalstalla esitellyn Made For  KiDS  -kampanjan  toinen  vaihe  on
käynnistynyt. Aminetiin on luotu oma hakemisto (misc/kids) lapsille  suunnattuja
Amiga-ohjelmia varten, ja lisäksi kampanjan vetäjä Mystique Corporation Interna-
tional on lisännyt kotisivuilleen oman "Kids' Software Directory" -hakemiston.

MystCorpin sivuilla on ohjelmista arvostelut, joihin voi tutustua  ennen  ohjel-
mien imuroimista itselleen. Arvosteluissa on mahdollisuuksien mukaan  kuvaruutu-
kaappauksia ohjelmista. Ohjelmasta kerrotaan  sen  laite-  ja  muistivaatimukset
sekä tuetut Workbench-versiot, näyttötilat, prosessorit ja kielet. Lisäksi  mai-
nitaan ikäryhmä, jolle ohjelma soveltuu.

Lisätietoja: ck@mystcorp.u-net.com, http://www.mystcorp.u-net.com/kids/kids.html


{2VoyagerNG-selainohjelmasta versio 2.95
{2--------------------------------------

Kolmosversiota odotellessa kannattaa tutustua  tähän  versioon.  Verkkokoodi  on
kirjoitettu uudelleen tukemaan HTTP/1.1-standardia, mikä mahdollistaa esimerkik-
si HTTP/1.1-yhteyksien "parkkeeraamisen", jolloin ne voi avata  nopeasti  uudel-
leen tarvittaessa. FTP-yhteydet voi niinikään pitää  "auki",  jolloin  niitä  ei
tarvitse avata joka kerta uudelleen käyttäjän tehdessä jotain, ja  näin  FTP-se-
lailu nopeutuu.

ECS/AGA-pohjaisissa koneissa kuvadata on nyt mahdollista säilyttää Fast-muistis-
sa. Ohjelman ymmärtämiin kuvaformaatteihin on lisätty XBM. Tulostusta  on  opti-
moitu, ja tulostettavaksi voi valita  grafiikan,  grafiikan  ilman  taustaa  tai
pelkän tekstin. Ohjelmassa on tuki Turboprintille 16/24-bittisiltä ruuduilta tu-
lostamiseksi.

Kaivattu  mahdollisuus  tekstin  etsimiseen  avoinna  olevasta  sivusta  on  nyt
lisätty.  PC-selaimista  tuttu  osoitteiden  automaattinen  täydennys  on   myös
lisätty, eli jos olet käynyt hiljattain Sakun kotisivulla, sinun tarvitsee  kir-
joittaa location-kenttään esimerkiksi vain "batman.jyt",  ja  Voyager  täydentää
sen "http://batman.jytol.fi/~saku/":ksi. Levyvälimuistin käsittelyä on parannet-
tu ja optimoitu, ja mukana tulee uusi versio Cache browserista. SSL-sertifikaat-
tien käsittelylle on asetuksissa oma kohtansa.

Kaikenlaista  muutakin  pientä  kivaa   löytyy,   joten   käykää   tutustumassa:
http://www.vapor.com/


{2STFax Professional 3.0
{2----------------------

STFax-shareware-ohjelmasta kehittynyt kaupallinen faksiohjelma tarjoaa runsaasti
ominaisuuksia. Haage & Partnerin levittämällä ohjelmalla voi perinteisten faksi-
toimintojen lisäksi ohjata modeemien äänitoimintoja ja käyttää  Amigaa  vaikkapa
puhelinvastaajana, ja voipa ohjelmalla luoda  pienimuotoisen  purkinkin.  Hintaa
ohjelmalla on Suomen rahassa noin 300 mk.

Faksiominaisuuksia:

* tuki kaikille faksi/modeemiluokille (1, 2, 2.0)
* puhelinluettelo (numerot voi tallentaa)
* aikataulutus (faksin voi tallentaa lähetettäväksi tiettynä aikana)
* raportointi (näkee milloin fakseja on lähetetty ja vastaanotettu)
* datatyyppituki kuvien konvertointia varten
* tulostinajuri tulosteiden ohjaamiseksi faksitiedostoon
* näyttöohjelma lähtevien/saapuvien faksiviestien katseluun
* faksin edelleenlähetys (fakseja voi lähettää edelleen eri numeroon)

Äänitoimintoja:

* puhelinvastaaja (digitaaliset viestit, paljon tallennustilaa)
* ääniskriptien tekomahdollisuus
* äänipuhelut voi soittaa ja vastaanottaa ohjelman ja modeemin välityksellä
* kaukopurkumahdollisuus (viestit voi purkaa ja kuunnella puhelimitse)
* soittajantunnistus

Purkkitoimintoja:

* yksi tai useampia turvattuja dooreja
* "point and click" -asennus
* käyttäjät voivat lähettää tiedostoja ja viestejä
* muokattavat valikot ja tervehdykset

Lisätietoja: info@haage-partner.com, http://www.haage-partner.com

{2Miamista versio 3.0
{2-------------------

Amigan suositusta TCP/IP-pinosta on julkaistu uusi versio. Uusia ominaisuuksia:

* Erilliset käyttöliittymämoduulit MUI:lle ja GTLayoutille, joten Miamia voi nyt
käyttää myös ilman MUI:ta.
* tuki SOCKSV4/V5-proxyille
* DHCP-tuki
* Konfigurointia helpottava uusittu MiamiInit-työkaluohjelma, jossa on tuki myös
D56Flex/X2-modeemeille, ISDN:lle ja paikallisverkoille.

Lisätietoja: http://www.nordicglobal.com/


{2MasterISO v2.0 ja AsimCDFS v3.9 julkaistu
{2-----------------------------------------

Asimware Innovations Inc. on julkaissut MasterISO-rompunpoltto-ohjelmastaan ver-
sion 2.0. Ykkösversion käyttäjien toiveiden pohjalta kokonaan uudelleen  suunni-
teltu kakkosversio sisältää mm. seuraavat ominaisuudet:

* Disk-At-Once-poltto
* CD:n kopiointi CD-R- tai CD-RW-levylle
* tiedostotyökaluohjelma hakemistorakenteen muokkausta varten
* kopiointi kiintolevyltä CD-R/CD-RW:lle "lennossa"
* tuki Rock Ridge- ja Joliet-tiedostojärjestelmille
* multisession-tuki

Ohjelman mukana tulee 228-sivuinen painettu ohjekirja. Graafisen käyttöliittymän
kirjasinlajit voi valita mieleisikseen, ja ohjelma tukee Amigan näyttötiloja  ja
lokalisaatiota. Hintaa ohjelmalla on 89 USD.

Yritys on julkaissut myös AsimCDFS-tiedostojärjestelmäänsä päivityksen versionu-
merolla 3.9. Päivitys korjaa edellisen version bugeja ja lisää  tuen  muutamalle
CD-asemalle.

Lisätietoja ja MasterISO:n demoversion (demo on myös Aminetissä)  saa  Asimwaren
kotisivulta osoitteesta http://www.asimware.com/
