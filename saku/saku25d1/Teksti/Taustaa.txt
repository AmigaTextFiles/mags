2
1*

{3                          Saku 98 -tapahtuman taustaa
{3                          ---------------------------

                               Janne Pikkarainen


Suurta suosiota saavuttanut Saku 97 sai sakulaiset  pomppimaan  innosta.  Vaikka
tapahtuma oli pienimuotoinen, siitä saatu positiivinen palaute  rohkaisi  meitä.
"Hei. Tämän me teemme uudestaan. Tällä kertaa isompana ja kovemmalla  volyymilla
kuin viimeksi." Tässä vaiheessa emme vielä tienneet, millaiseen  soppaan  olemme
lusikkamme tunkeneet.

Tapahtuman järjestäminen alkoi jo Saku 97 afterpartyjen yhteydessä syyskuun 1997
lopussa. Pidimme Sirenin ja Tapani Tanskasen kanssa pienen Saku 97 -jälkipuinti-
tapahtuman - pohdimme, mitä meni pieleen, mitä puuttui, mitä olisi voinut  tehdä
paremmin ja missä onnistuimme. Samaisten  afterpartyjen  yhteydessä  Siren  koki
eräänlaisen valaistumisen ja sai vision tulevasta  Saku  98  -logosta.  Muutaman
tunnin päästä herra Pikkaraisen sähköisessä postilaatikossa olikin nopea  hahmo-
telma Saku 98 -logosta ja perässä yksinkertainen käsky: "Renderoi tämä."

Sirenin orjana tunnettu Pikkarainen potki  renderointiohjelmansa  rullaamaan  ja
aloitti logon tekemisen. "Jaa. Aurinko, merimaisema, taivas ja Saku 98  -teksti.
Tämä on kai helppo homma", mutisi Jaba. Homma sinänsä olikin helppo, mutta Siren
oli odotettua hankalampi. Kiintolevylläni on edelleenkin muistona noin 20 kappa-
letta  koerenderointeja.  Vasta  muutaman  kymmenen  yritys-erehdys-renderoinnin
jälkeen lopputulos alkoi miellyttää. Logon valmistuttua Saku 98 painui pöytälaa-
tikkoon uinumaan.

Vuodenvaihteessa erityisesti Sirenin ja Pikkaraisen elämä sitten muuttuikin mel-
koiseksi Sakuiluksi. Kirjoittelimme Saku 98 -ennakkohypeä, varasimme  Heurekalta
tilat, ilmoitimme Amiga-jälleenmyyjille ja Petsoffille Saku  98:sta,  hommasimme
Teostolta ja Gramexilta luvat kaupallisen musiikin soittamiseen tapahtumassamme,
lähetimme poliisille ilmoituksen tapahtumastamme, hoidimme lukuisia  muita  pik-
kuasioita ja lähetimme faksin Amiga Internationalille.

Tämä viimeksi mainitsemani teki hommat kertaluokkaa vaativammaksi. Petro vastasi
meille, että tulee kyllä Suomeen, mutta alkuperäinen Saku 98:n päivämäärä ei so-
pinut Petrolle. Halusimme Petron vieraaksemme, joten meidän ei auttanut muu kuin
sopia Heurekan kanssa uusi päivämäärä tapahtumallemme. Se kävi onneksi melko ki-
vuttomasti. Lähetimme Petrolle tiedon uudesta päivämäärästä.

Muutaman päivän kuluttua puhelimeni soi ja Siren tokaisi: "Petro tulee Suomeen".
Änkytin hetken aikaa, kunnes tajusin tilanteen. PETRO TULEE! Apua. Mitä me olem-
me tekemässä? Leijailin epäilemättä kattoon asti, mutta tiputus (onneksi pehmus-
tetulle) tuolilleni oli rajun puoleinen. Petron tuleminen on  upea  asia,  mutta
tietää meille nivaskan lisähommia ja paljon enemmän vastuuta kuin Saku 98  ilman
Petroa.

Alkoi mieletön rumba ja asioiden selvittely. Petrolle piti varata  hotellihuone,
selvittää mitä Petro tahtoo meidän järjestävän hänelle ja varata sopiva ravinto-
la.

Siirrymme ajanlaskussa noin vuoden 1998 maaliskuun hujakoille. Ennen Saku  98:aa
meillä oli tiedossa vielä Bitit & Webit  -tapahtumassa  vieraileminen.  Myös  se
teetti yllättävän paljon  töitä,  vaikkemme  olleet  tapahtumaa  millään  muotoa
järjestämässä, olimme vain näytteilleasettaja. Bittejä & Webbejä varten laadimme
Sakusta kertovan esitteen ja haimme netistä PowerPC-tietoa  sekä  teimme  näistä
muutaman sata kopiota, silittelimme Saku-paitoja ja poltimme nipun  Saku-romppu-
ja. Tämän lisäksi raahasimme paikalle vielä Simo Koivukosken huippuunsa viritel-
lyn Amiga 4000:n. (Bitit & Webit -tapahtumasta voit lukea lisää erillisestä  ar-
tikkelista.)

Hengästyttävän rankan Bitit & Webit -viikonlopun jälkeen lepäsimme pari  päivää.
Paikoilleen ei kuitenkaan pitänyt asettua liian pitkäksi aikaa, sillä edessä oli
vielä viljalti tekemistä. Olimme saaneet Saku-introsta aiemmin betaversion, joka
oli liian keskeneräinen julkaisua ajatellen. Lähetimme Thainille  introa  varten
materiaalia ja hoputimme miestä viimeistelemään intron, jotta se saataisiin jul-
kaisukuntoon. Kyllähän se intro aikanaan valmistui, mutta työn ja tuskan  takana
se oli.

Sillä välin kun Thain väkersi introa, minä ja Siren valmistelimme  Saku-kutsuja.
Kutsun tekemisen ja monistamisen jälkeen edessä oli melkoinen urakka. Meidän tu-
li postittaa reilut sata kutsua. Aika meni enemmän tai vähemmän rattoisasti kir-
jeitä pakatessa ja osoitetarroja liimatessa. Seuraavana päivänä herra  Pikkarai-
nen marssi postitoimistoon ja istui siellä vielä tunnin verran lisää  postimerk-
kejä liimaamassa. Onneksi suurin osa merkeistä oli tarramerkkejä, vain 14  merk-
kiä oli nuoltavaa mallia...

Saimme vielä yhden idean - Helsingin Sanomien Minne mennä tänään -palstalle piti
lähettää ilmoitus tapahtumastamme.  Paha  kyllä,  myöhästyimme  ilmoituksessamme
päivän verran eikä se koskaan ehtinyt lehteen asti.

Maaliskuun 20. päivän tietämillä Sirenillä oli tehtävänään vielä näytteilleaset-
tajien kansio, Petron kansio sekä tapahtumassa olleet kyselyt.  Saimme  päähämme
myös idean teettää Saku 98 -juliste ja näin myös teimme. A2-julisteen  painatta-
minen onnistui erinomaisesti Editan pikapainossa.

Päivää ennen tapahtumaa edessä oli vielä pelikilpailukoneiden virittäminen  sekä
näytteilleasettajien kylttien tekeminen sekä monistaminen.  Pelikilpailukoneiden
asentaminen ja kylttien tekeminen onnistui  vanhalla  rutiinilla,  mutta  niiden
suurentaminen A3-kokoon tuotti harmaita hiuksia.  Erään  nimeltämainitsemattoman
espoolaisen kirjaston kopiokone teki luvattoman heikkoa jälkeä (jouduimme  silti
maksamaan kopioista!), joten meidän piti etsiä eräästä toisesta kirjastosta toi-
miva kopiokone. Eihän tämä ravaaminen muuten mitään haitannut, mutta kun  Petroa
piti olla vastassa jo parin tunnin kuluttua.

Ehdimme lentokentälle kuitenkin hyvin. Legioona perhosia  liihotteli  vatsanpoh-
jassa, kun odotimme Petron koneen saapumista. Petro saapui  lopulta,  ja  pienen
alkujännityksen jälkeen juttukin alkoi luistaa kunnolla. Veimme Petron hotellil-
le ja luulimme Sirenin kanssa, että pääsemme lepäämään ja viimeistelemään pikku-
detaljeja ennen varsinaista Saku 98 -tapahtumaa. Väärin. Petro pyysi meidät  mu-
kaansa  illalliselle.  Herrat  Pikkarainen  ja   Siren   suostuivat   silmääkään
räpäyttämättä ja marssimme hotellin ravintolaan syömään.

Illallinen kesti noin puoleenyöhön saakka. Menimme  sieltä  suoraan  skannaamaan
Petron kirjoittaman vitsin ja ilmoitimme, että Petro on saapunut  Suomeen.  Pää-
simme nukkumaan noin kolmelta aamuyöllä.

Kalenteri näyttää lukemaa 28.3.1998. Oli aika nousta hyvin valvotun yön  jälkeen
Sakuilemaan. Kellon lyödessä noin 6.30 Jaba ponkaisee ylös sängystään, varmistaa
että kaikki tavarat ovat mukana ja ryhtyy odottamaan että  Sirenin  tuloa.  7.15
Siren tuleekin ja auton pakkaamisen jälkeen kiirehdimme hotellille Petroa  hake-
maan. Noin aamuyhdeksältä  olemme  Heurekassa  tavaroita  purkamassa  ja  tiloja
järjestämässä.

Hieman ennen yhtätoista tapahtuman ensimmäiset vieraat hipsivät paikalle. Tapah-
tuma oli ja meni ja olimme Heurekasta pihalla noin iltakuudelta. Kahdeksalta me-
nimme Petron ja Sakun hallituksen jäsenten  kanssa  ravintolaillalliselle.  Noin
puoli kahdentoista aikaan veimme vieraan takaisin hotelliinsa ja pahin kiire al-
koi olla ohi. Edessä "enää" jälkihypetys ja pakollisten artikkelien vääntäminen.
Tai niin ainakin piti. Käytännössä hypetys, A1200-sopimus Amiga  Internationalin
kanssa, hallituksen kokous ja muut yhdistyksen projektit ovat kuitenkin  syöneet
aikaamme melkoisesti.
