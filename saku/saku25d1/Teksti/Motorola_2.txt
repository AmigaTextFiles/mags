2
1*

{3                              Motorola Inside '98
{3                              -------------------

                                 Valtteri Murto


Jo toista kertaa järjestettiin Lahdessa kesäkuisena  viikonloppuna  "Amiga-para-
tiisiksi" kutsuttu tapahtuma - Motorola Inside.  Alkuasetelmat  huomioon  ottaen
oli järjestäjille edessä vaikea tehtävä: viime vuoden  partyistä  olisi  hankala
pistää enää paremmaksi. Miten siinä sitten onnistuttiin?


{3Perjantai
{3---------

Ovet aukesivat kello 18.01, kun järjestäjät eivät enää voineet pidätellä  innok-
kaita amigisteja ulko-oven takana. Monet olisivat tulleet jo aikaisemmin,  mutta
kyllä hyvää aina kannattaa odottaa.

Viime vuodesta poiketen tällä kertaa ensimmäisenä  iltana  ei  ollut  kilpailuja
lainkaan, vaan ilta oli pyhitetty tuttavien tapaamiseen ja yhdessäoloon.  Suomen
suvi helli tapahtumaa alusta loppuun, ja  auringon  paisteesta  saattoi  pihalla
nauttia lähes tauotta. Kun soppaan lisätään vielä hyvää juomaa,  mukavaa  seuraa
ja ystävällinen ilmapiiri, voidaanko enää enempää toivoa?

Perjantai-iltana kuultiin vielä The Hooligans+Weirdosin live-esitys, joka ammat-
timaisine kuvaesityksineen tarjosi jotain  niillekin,  jotka  eivät  välttämättä
hardcore-musiikista niin välittäneetkään.

{3Lauantai
{3--------

Lähes 30 asteen helteessä pelatun jalkapallokisan jälkeen nähtiin mm. YMCA-tans-
si lavalla, ja meno jatkui koko päivän hulvattomana. Viime vuonna tunnelma  hie-
man lässähti lauantaina päivällä, mutta tänä  vuonna  tätä  ongelmaa  ei  ollut,
sillä upea sää houkutteli ulos päivää paistattamaan, ja  sisällä  oli  vaihtoeh-
toista ohjelmaa sitä kaipaaville.

Perjantaina monet lähtivät tutustumaan Lahden yöelämään, mutta lauantaina suurin
osa väestä pysytteli paikan päällä  tai  sen  ympäristössä.  Paikalle  saapuneet
tytöt pitivät huolen siitä, ettei tarvinnut lähteä merta edemmäs kalaan. :-)

Demokilpailu oli partyjen koon huomioon ottaen kovatasoinen ja osoittaa  jälleen
kerran, että Suomi on yhä Amigan demoscenen johtavia maita.  Myös  musiikki-  ja
introkilpailut olivat  tasokkaita  muutamia  vitsiproduktioita  lukuunottamatta,
jotka tosin kevensivät tunnelmaa mukavasti.


{3Sunnuntai
{3---------

Oikeastaan kaikki suurimmat kilpailut pidettiin sunnuntain puolella, mutta  niin
myöhään, etteivät  partyilijat  millään  olisi  ehtineet  nukkua  ennen  juhlien
päätöstä. Tästä huolimatta  nukkumatila  oli  tänä(kin)  vuonna  ääriään  myöten
täynnä sammahtaneita scene-ihmisiä, ja sen kyllä varmasti haistoi pihalle asti.

Aamulla oli edessä vielä palkintojenjakoseremoniat, jotka allekirjoittanut  mis-
sasi nukahdettuaan party-salin aulaan. Palkinnot olivat kuuleman mukaan  kuiten-
kin hieman viime vuotta kovemmat Jaffaa kuitenkaan unohtamatta:  jalkapallokisan
voittanut joukkue sai sitä monta pulloa! :-)


{3Yhteenveto
{3----------

Ennen  kotiin  lähtöä  ehdin  vielä  hieman  vaihtaa   mielipiteitä   tapahtuman
järjestäjien kanssa. Myös organisaattorit olivat tyytyväisiä  partyjen  kulkuun,
joskin kävijöitä olisi toivottu hieman enemmän - tänä vuonna heitä oli  yhteensä
vajaa 150. Lisäystä viime vuoteen kuitenkin on, ja jos  samaa  rataa  jatketaan,
ehkäpä ensi vuonna rikotaan jo 200 kävijän raja.

Edellytykset tälle ainakin ovat olemassa,  sillä  en  näe  yhtään,  toistan,  EN
YHTÄÄN järkevää syytä kenellekään  itseään  kunnioittavalle  amigistille  jättää
tämäntasoista tapahtumaa kokematta.

On hankalaa kuvailla sitä ystävällistä ilmapiiriä, joka partyillä  vallitsi.  On
vielä vaikeampaa kuvailla sitä, kuinka hauskaa kaikilla oli.  Vielä  hankalaakin
vaikeampaa on kuvailla sitä, kuinka hyvin järjestäjät onnistuivat  tehtävässään,
vaikka eräs kameramies näkyi jahtaavan kaikkia oranssipaitaisia, joiden  selässä
luki "organizer". :-)

Kertaakaan en nähnyt järjestäjien polttavan pinnaansa saatika  alkavan  nipottaa
jostain. Kun pöydältä haluttiin pullot pois, kirjotettiin koneen  ruudulle  tyy-
likäs valitsin: "Pullot piiloon, kiitos: OK."

Paikalla oli myös viime vuoden tapaan kanttiini, josta sai ostaa limsaa,  kahvia
tai lihapiirakoita. Myös Theme of Amiga -CD:itä oli kaupan erikoishintaan.  Par-
tyjen loputtua kaupan oli myös kotitekoisia CD:itä, jotka sisälsivät kaikki par-
tyillä julkaistut tuotokset.  Näitä  CD:itä  myytiin  omakustannushintaan.  Upea
idea, ettei tarvitse lähteä tuotoksia taas etsimään  kymmenistä  eri  paikoista.
Partyillä oli myös reaaliaikainen ISDN-yhteys Internetiin, ja yksi surffailukone
oli julkisessa käytössä.

Ainoa pieni miinus tulee suihkuista, tai pikemminkin niiden  puutteesta.  Ehkäpä
ensi kerralla pääsemme kuitenkin  partyilemaan  hieman  puhtaammissa  merkeissä,
järjestäjät kun lupasivat järjestävänsä partyt ensi vuonna  samoissa  merkeissä,
kesäkuun lopulla Kasisalilla.

Tälle artikkelille lienee vain yksi kaiken oleellisen tiivistävä  lopetus:  Aito
Scene-henki elää!


{3Kuultua
{3-------

Viime vuoden tapaan seuraavassa lausahuksia, joita partyillä kuultiin:

Ulkona vietettiin mukavaa yhdessäoloa, kun Saku tuli puheeksi. Kuultiin mm. seu-
raavia kommentteja:

"Saku on ihan ***un jees!"
"Joo, mullakin on sellanen fiilis, että vielä joskus tää meidän tekemä työ  pal-
kitaan, ja tästä tulee vielä jotain!"

Eräs onneton PC:n omistaja saapui paikalle PC:n emolevyn kanssa. Tällöinkös  in-
nokkaat amigistit vasta pillastuivat:

"Hei, saadaanko me kokeilla kuinka paljon tuo emolevy taipuu?"
"Se taitaa sanoa ensin riks, sitten raks, ja lopuksi poks!"
Yhdessä koneessa pyöri alkuillasta Quake. Tämä kuitenkin loppui kaikkien  helpo-
tukseksi lyhyeen, ettei "toimenpiteisiin" tarvinnut ryhtyä:

"Hei, eikö ton yhen quakettajan vois heittää jo ihan periaatteesta ulos?"

Vaikka deadline kaikille kilpailuille oli asetettu puoli yhdeksäksi, vielä puoli
yhdeltätoista tuotoksia otettiin vastaan:

"Voitteko hieman joustaa, meidän demo ei ole vielä valmis"
"No tottakai, ei me mitään kusipäitä olla!"

Ai niin, ellei sinulle vielä  selvinnyt,  niin  kyllä,  järjestäjät  suorittivat
tehtävänsä kunnialla. Motorola Inside '98  pani  viime  vuotta  paremmaksi  ryn-
nimällä suoraan parhaiden Amiga-partyjen listan kärkeen.

{9Artikkeliin liittyvä kuvaraportti ei valitettavasti mahtunut enää  lehteen.  Sen
{9voit  kuitenkin   lähiviikkoina   tarkistaa   Sakun   kotisivuilta   osoitteesta
{9http://batman.jytol.fi/~saku/ tai http://tzimmola.tky.hut.fi/saku/.
