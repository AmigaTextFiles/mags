2
1*

{3                                 Abduction '98
{3                                 -------------

                                 Seppo Seppälä


Jo viidettä kertaa järjestetty Abduction-demoparty  järjestettiin  edellisvuoden
tapaan Oulun Urheilutalolla 5. - 7. kesäkuuta. Viime vuosi oli ollut  katastrofi
rahallisesti, sillä järjestäjät olivat  odottaneet  vuoden  1996  kaltaista  550
kävijän määrää. Kun kävijämäärä jäi sitten lähes puoleen odotetusta eikä  kassa-
konekaan kilissyt odotetulla tavalla, rahapalkinnoista oli luovuttava, jotta ur-
heilutalon vuokra, vakuutukset ym. kustannukset saatiin maksettua niin, etteivät
järjestäjät olisi joutuneet kodittomiksi kadulle kerjäämään. Palkinnoksi saatiin
jaettua ainoastaan sponsorien  lahjoittamia  tavarapalkintoja  ja  ilmaislippuja
tämän vuoden Abduction-partyille, mikä ei ymmärrettävästi  miellyttänyt  kaikkia
voittajia.

Tästä viisastuneena Abduction '98 järjestettiin siten, että tavoitteeksi asetet-
tiin viime vuoden kävijämäärä eli noin 300 kävijää. Tässä myös  lähes  onnistut-
tiin. Abduction '98 oli menestys niin rahallisesti kuin muutenkin. Palkintoja ei
ole tätä kirjoittaessani vielä maksettu, sillä tapahtuman  jälkeinen  paperisota
on edelleen käynnissä. Kaikki kustannukset on varmistettava, ennen kuin  palkin-
toja pystytään maksamaan. Tämä käytäntö on pidetty jo vuodesta '94 eli aivan en-
simmäisistä Abduction-partyista saakka. Mutta nyt itse tapahtumaan...

Reportterimme herää perjantaina kotonaan Kauhajoella 415 kilometrin  päästä  Ou-
lusta noin kello 8. Tavaroiden rahtaaminen autoon alkaa välittömästi. Cyberstorm
MK-3 68060-pohjaisella A4000-CPU-kortilla,  CyberVision  64/3D-näytönohjaimella,
2+64 megan muistilla ja Infinitiv-tornilla varustettu A1200-compokone  kannetaan
ensimmäisenä reportterimme punaiseen Nissan Sunnyyn. Sen jälkeen  autoon  rahda-
taan vielä Nokian 17-tuumainen Valuegraph 417TV  -monitori,  Screenbeatin  Super
Woofer ja satelliittikaiuttimet. Tämähän käy vaikka kuntoilusta!

Kun muut tuikitarpeelliset partymatkatavarat (makuupussi,  vaihtovaatetta  jne.)
on pakattu autoon, nautitaan nopea aamupala  ja  sitten  menoksi.  Ensimmäiseksi
pysähdyimme Nurmossa, josta reportterimme  otti  mukaansa  Juuso  "Deck/Scoopex"
Salmijärven. Saatiinpa bensakustannukset edes puolitettua. Nurmosta Ouluun  aja-
minen vei lähes neljä tuntia. Matkan  varrella  nautimme  lounaaksi  tyypillistä
partyruokaa eli hampurilaisen, joka huudottiin alas virkistävän kolajuoman kera.
Itse tapahtumapaikalle sankarimme saapuivat hieman  ennen  neljää  iltapäivällä.
Reportterimme   toimi   myös   kahden   edellisvuoden    tapaan    Amiga-kisojen
pääjärjestäjänä ja oli niinikään edellisvuosien tapaan paikalla vasta monta tun-
tia ovien aukeamisen jälkeen, mutta tarpeeksi ajoissa.

Saatuamme hienot  egoa  hivelevät  "organizer"-napit  paitoihimme  oli  vuorossa
sähköpostitse saatujen kilpailutuotosten luovuttaminen info-pisteelle.  Ulkomaa-
laisten sähköpostitse osallistuneiden kilpailijoiden ansiosta  Amiga-demokilpai-
lun taso nousi huimasti, sillä reportterimme "maahantuomat" kolme  demoa  olivat
kaikki lopputuloksissa neljän parhaan joukossa.  Demojen  lisäksi  reportterimme
oli "maahantuonut" myös kasan kilpailevia musiikkikappaleita sekä  käsinpiirret-
tyä ja renderoitua grafiikkaa.

Kilpailuihin ilmoittautumislomakkeiden täyttö vei noin puoli tuntia. Kun kilpai-
lutyöt oli luovutettu info-pisteelle ja tutustuttu  järjestäjien  tiloihin,  oli
aika rahdata Amiga-compokone paikalleen. Kun tämä oli tehty, olivat  partyt  re-
portterimme osalta valmiit alkamaan kunnolla. Hauska yksityiskohta oli se,  että
vaikkei paikalla ollut aivan yhtä paljon vierailijoita kuin viime  vuonna,  pai-
kalle tuotujen koneiden määrä oli kasvanut silti  silmissä.  Perjantai-iltapäivä
kului leppoisasti satojen tietokoneiden, äänentoistolaitteiden ja toinen toisen-
sa päälle soivien teknomusiikkikappaleiden luodessa partysaliin  ihanan  kakofo-
nian. Reportterimme panikin merkille, että moni oli varannut mukaansa  korvatul-
pat.

Suhteessa Abductioneilla vieraili  enemmän  Amiga-käyttäjiä  kuin  Assemblyillä.
Amigoita löytyi Amiga-vieraiden iloksi lähes joka paikasta. Arviolta konejakauma
oli 35% Amigoita, 60% PC-koneita ja 5% muita koneita, joista suurin osa oli van-
hoja kunnon kuusnelosia. Vuoden 1996 konejakauma  oli  huomattavasti  tasaisempi
Amigan ja PC:n suhteen, sillä  silloin  konejakauma  oli  lähes  50-50.  Jostain
syystä monet silloin vierailleet amigistit eivät ole päässeet  lähtemään  kahden
viime vuoden Abduction-partyille, mikä on tietysti sääli.  Toivottavasti  näemme
ensi vuonna heidän paluunsa Abductioneiden vakiovieraiden joukkoon.

Reportterimme oli nähnyt vaivaa yrittäessään saada  Abduction-tapahtumalle  Ami-
ga-sponsoreita. Gentle Eye lähti leikkiin  mukaan  ja  lahjoittikin  kiitettävän
määrän Amiga-pelejä ja romppuja rahapalkintojen kylkiäisiksi. Gentle Eyen Boogie
oli tapansa mukaan rahdannut paikalle Tampereelta asti melkoisen  määrän  Amiga-
tavaraa. Tarjolla oli Amiga-T-paitoja, PowerPC-kortteja ja hirmuiset määrät  pe-
lejä, ohjelmia ja romppuja kaiken muun lisäksi. Kiinnostuneita Gentle Eyen myyn-
tipisteellä riittikin koko viikonlopun. Gentle Eye oli saanut Amigan  virallisen
Quaken juuri parahiksi Abductioneille myyntiin, ja ostamalla pelin paikan päällä
oli amigisteillakin mahdollisuus osallistua Quake-turnaukseen.

Partypaikan läheisyydessä oli myös  idyllinen  hiekkaranta,  jossa  partyvieraat
viettivät paljon aikaa. Rannalla olikin mukava tuulettua, jos oli  edelliset  24
tuntia viettänyt sysipimeässä, meluisassa ja kuumassa  partysalissa.  Sää  suosi
ulkona olijoita. Koko viikonloppuna ei satanut tippaakaan, eikä sää ollut  liian
kylmä. Erilaiset mallastuotteet osoittautuivat rannan suosituimmiksi janojuomik-
si, kun sisällä olevat turvautuivat perinteisiin  kolajuomiin.  Partysalin  vie-
restä löytyi myös kuppila, josta sai ostaa aivan kohtalaista suuhunpantavaa  pa-
himpaan nälkään. Hinnatkaan eivät pahemmin päätä huimanneet.

Kilpailuja oli lisätty viime vuodesta entisestään: mukana oli tänä  vuonna  myös
4-kanavainen musiikkikilpailu, C64-musiikkikilpailu  ja  C64-demokilpailu.  Sony
Playstationin Tekken 2 -turnaus oli vaihtunut Quake-turnaukseksi.  Keskiyön  ai-
koihin alkoivat ensimmäiset varsinaiset kilpailut.

Grafiikan taso vaihteli hurjasti, ja  järjestäjät  joutuivat  karsimaan  etenkin
käsintehtyjä kuvia rankalla kädellä, mikä ei  tietenkään  miellyttänyt  kaikkia.
Kuvien joukossa oli muutama todellinen mestariteos, mutta suurin osa  oli  melko
tai todella kehnoja kyhäelmiä. Käsintehdyn grafiikan kilpailun voitti Beast/Kan-
gooroo alastoman (voi mikä yllätys) amatsonin kuvalla. Ehkä suurin  yllätys  oli
pikselimestari Maden jääminen vasta neljänneksi, sillä hänen  kotkanpääteoksensa
oli ehkä koko kisan paras. Todella ala-arvostetuksi päätyi myös Acrylin loistava
kuva hassun värisestä sarvikuonosta. Nykyään ilmeisesti vain alastomilla naisil-
la pärjää, mikä on todettu jo niin monta kertaa. Rendatun grafiikan  kisassa  ei
kuvien laadulla ja paljoudella mässäilty. Mieleeni painui vain Nomadin "Messiaan
paluu", joka sekin oli vasta neljäs. Grafiikkakilpailuiden tulokset ovat varmas-
ti aiheuttaneet närää monissa piireissä.

Kaikkein suurin tahra Abduction '98 -järjestäjien kilpeen tuli ehdottamasti  mu-
siikkikilpailuista. Multi- ja  4-channel-musiikkikilpailut  myöhästyivät  useita
tunteja,  sillä  juryn  kokoamisesta  vastaava  järjestäjä  ei  ollut   hoitanut
tehtäviään. Jury kokoontui karsimaan finalisteja ilmeisesti vasta  silloin,  kun
4-channel-musiikkikilpailun olisi pitänyt alkaa! Tämän sotkun  takia  päätettiin
multichannel-musiikkikilpailu pitää ensin.

"Asiantuntevan" juryn toheloinnin ja kiireen vuoksi moni  mestariteos  karsiutui
multichannel-musiikin finaalista. Niiden joukossa oli esimerkiksi Substance/Dual
Crew Shining & Kinkyn "Oceanic"-kappale, joka olisi ehdottomasti kuulunut finaa-
liin. Multichannel-musiikkikilpailun suurin anti oli todella hirveää  kuunnelta-
vaa ja vain muutamat, kuten Mufflerin ja Heatbeatin kappaleet, antoivat korville
auditiivista nautintoa. 4-channel-musiikkikilpailu oli huomattavasti  tasokkaam-
pi. Mainitsemisen arvoisia ovat esimerkiksi Mufflerin  voittokappale  "Enclose",
toiseksi sijoittuneen Micen "Akufunktio" ja neljänneksi sijoittuneen Rozin "Cor-
roded Beats". Hieman huvittavaa mutta kunnioitettavaa oli se, että  Muffler/Hau-
jobb nappasi kummankin musiikkikilpailun ykköspalkinnon. Hieno suoritus!

Lauantaiaamuna ja -aamupäivänä party-yleisö oli väsynyttä,  ja  perjantaina  sa-
doista vieraiden kaiuttimista tullut teknometeli  oli  tauonnut.  Jostain  salin
nurkasta saattoi kuulla vaimeata musiikkia. Ihmekö tuo:  viimeinen  musiikkikil-
pailukappale soitettiin muistaakseni vasta kello 4.45 lauantaiaamuna.

Partyjen aikana yleisölle tulivat tutuksi kankaalla monta kertaa pyöritetyt  In-
fectin ja VK-Artworksin wildfire-animaatiodemot Dataworld, Dataworld 2 ja  Wild-
Summer. Perinteisiä Amiga-demoja kankaalla nähtiin myös runsaasti:  My  Kingdom,
Captured Dreams, Aphrodisiae ja Superautodromet tulivat varmasti  tutuiksi  myös
PC-vieraille.  PC-demoja  ei  kankaalla  ainakaan  Amiga-demoja  enempää  nähty.
C64-kilpailuiden järjestäjänä toiminut Deetsay/Dual Crew Shining pyöräytti  myös
muutamat mielenkiintoiset C64-demot kankaalla juuri sopivasti ennen  C64-kilpai-
luja. Ennen C64-musiikkikilpailua pidettiin Quake-turnaus, jonka  voitti  Sissna
äärimmäisen taistelun jälkeen 347 fragilla  toiseksi  sijoittuneen  Simplyn  345
fragia vastaan. Palkinnoksi Sissna sai upouuden Voodoo2 3D -kiihdytinkortin.

Illan varsinaisen kilpailurupeaman aloitti C64-musiikkikilpailu. Kilpailuun otti
osaa neljä kappaletta, jotka olivat tyyliltään tuttua ja turvallista C64-musiik-
kia. Reportterimme mielestä ehdottomasti paras kappale  oli  viimeiseksi  jäänyt
Deetsayn kappale, sillä se erottui selvästi muista sekä melodisesti että sample-
jen (jos nyt sampleista voidaan edes puhua C64:n ollessa kyseessä) erilaisuudel-
la ja laadulla. C64-musiikkikilpailu oli mukava piristysruiske muiden kilpailui-
den välissä. C64-demokilpailu jouduttiin valitettavasti jättämään pois kokonaan,
sillä ainuttakaan C64-demoa ei info-pisteelle tuotu.

Wild-compo oli sanalla sanoen yhtä hirveä kuin viime vuonnakin. Itse tehdyt  ko-
tivideopätkät eivät juurikaan jaksaneet naurattaa, ja vain yhdessä  oli  vaivau-
duttu käyttämään hieman tietokonegrafiikkaa. Oli wild-kompossa  toki  pari  het-
keäkin, jolloin suupielet kääntyivät hymystä ylöspäin, mutta  suomalaiset  wild-
demojen vääntäjät saisivat todellakin ottaa opiksi, miten wild-demoja tehdään ja
käydä esimerkiksi Tanskan The Partyillä joulukuussa. Siellä wild-demojen taso on
kuin toiselta planeetalta. Wild-kompoa  edeltänyt  videolaitteiden  viritys  vei
turhan paljon aikaa, joskaan se ei ollut ihan yhtä paha tahra järjestäjien  kil-
peen kuin musiikkikilpailuiden totaalinen myöhästyminen.

Varttia ennen yhtätoista oli Amigan introkilpailun vuoro. Tämäkin  kilpailukate-
goria kärsi valitettavasti osanottajien puutteesta. Kokonaista kaksi  Amiga-int-
roa oli tuotu info-pisteen kautta Amiga-kisojen pääjärjestäjälle  eli  reportte-
rillemme. Introkisan alkaessa mystiset voimat ottivat Amiga-compokoneen  hallin-
taansa, ja ensimmäinen NOT Productionsin "Jazzy Greetro" kieltäytyi  toimimasta.
Niinpä kisan toinen intro, Haujobbin ja Dual Crew Shiningin  "Soma",  jouduttiin
näyttämään ensin. Amiga-kisojen  järjestäjä  kokeili  vielä  ensimmäisen  intron
käynnistämistä RAM-levyltä, ja vihdoin intro suostui toimimaan.  Amiga-introkil-
pailun jälkeen ei ollut epäilystäkään, kuka Amiga-introkisan voittaisi:  Haujobb
ja Dual Crew Shining voittivat tämän sarjan aivan ylivoimaisesti.

Amiga-introkilpailun jälkeen oli PC-introcompon vuoro. Taso ei  ollut  päätähui-
maava, ja mieleeni jäi vain toiseksi viimeiseksi sijoittunut  Damonesien  "Julma
neitsyys", joka suututti, huvitti ja viihdytti old-skool-tyylisellä toteutuksel-
laan. Terveisiä muuten Duncanille.

Amiga-demokilpailu oli seuraavana  vuorossa  vuorokauden  vaihtuessa.  Taso  oli
edellisvuosia huomattavasti korkeampi, kiitos ulkomaalaisten Capsulen, Nah-Kolo-
rin, Mawin ja kotimaisen Zenonin. Capsulen "Phase One" räjäytti pankin. Demo oli
ehdottomasti partyjen paras Amiga-tuotos, ja se voittikin Amiga-demosarjan  yli-
voimaisesti. Toiseksi sijoittuneen Zenonin demo oli myös katsottava ja  ehdotto-
masti Zenonin toistaiseksi paras tuotos. Tästä on hyvä jatkaa.

Nah-Kolorin "Unauthorized Lands" ei ilmeisesti oikein  pitänyt  compokoneen  Cy-
berstorm MK-3 -kortista, sillä demon  voxel-landscape-rutiini  esitti  kankaalla
mielenkiintoisen bugin. Sääli, sillä muuten Nah-Kolor olisi voinut täysin  yltää
toiselle sijalle. "Unauthorized Lands" -demosta on jo julkaistu lopullinen  ver-
sio, joka toimii myös Cyberstormilla täysin. Neljänneksi sijoittuneen Mawin "Ra-
dio in your eye" oli ainostaan "Excess"-levylehden promo,  mutta  silti  parempi
kuin loput huonommin sijoittuneet demot  yhteensä.  Istarin  "Storm"  jouduttiin
jättämään Amiga-demokisasta pois, sillä se ei suostunut toimimaan  compokoneella
lainkaan. Sääli, sillä demo olisi varmasti ollut kolmen parhaan joukossa.

Amiga-demoja oli siis yhteensä yhdeksän,  joista  kahdeksan  näytettiin.  Kaiken
kaikkiaan Amiga-demokilpailu oli erittäin onnistunut. Ainoa pikku kömmähdys sat-
tui kilpailun alussa, kun ensimmäinen demo jäi aluksi ilman kuvaa, koska  video-
tykin kaapeli oli unohdettu liittää Amiga-kisakoneeseen. No,  sellaista  sattuu,
kun univelka painaa.

PC-demokilpailu pidettiin lähes heti Amiga-demokisan jälkeen. Doomsdayn "Stigma"
voitti sarjan ylivoimaisesti, eikä  ihme:  "Stigma"  oli  todella  huolellisesti
suunniteltu tuotos. Vaikka demon rutiinit eivät monimutkaisuudellaan "Aaah!"- ja
"Oooh!"-elämyksiä luoneetkaan, demon grafiikka, design ja musiikki olivat  valo-
vuosia muita edellä. Neljänneksi sijoittuneen Fit-ryhmän "Anastus 5" oli  todel-
linen piristysruiske muuten melko tylsän PC-demokisan aikana. Sen Bubble  Bobble
-osuus sai yleisön nauramaan kerran tai kaksi heleästi ja sointuvasti.

Kilpailuista jäi onneksi hyvä maku suuhun, sillä itse  pääkilpailut,  Amiga-  ja
PC-demot, saatiin alkamaan ajoissa. (Itse asiassa PC-demokilpailu aloitettiin 10
minuuttia suunniteltua aikaisemmin.) Kilpailutuotoksia äänestettiin  äänestysoh-
jelmalla. Amiga-äänestysohjelmaa ei tänäkään vuonna valitettavasti ollut.  Äänet
laskettiin siten, että vierailijoiden oli mahdollisuus  nähdä  isolta  kankaalta
koko ajan, miten ääntenlaskenta sujui. Äänestäjiä oli yhteensä 177, eli yli puo-
let vierailijoista äänesti, mikä oli varsin  hyvä  tulos.  Ääntenlaskun  jälkeen
voittajat julistettiin. Kello oli tuolloin jo muistaakseni kuusi  aamulla.  Par-
haat Amiga- ja PC-tuotokset esitettiin vielä kerran  isolla  kankaalla,  ja  sen
jälkeen reportterimme vetäytyi järjestäjien tiloihin muutaman tunnin nokosille.

Edessä oli vielä raskas ajomatka  takaisin  Kauhajoelle.  Herättyäni  otin  vir-
kistävän suihkun ja palasin partysaliin. Sali oli jo tyhjentynyt  huomattavasti.
Varmasti suurimmalla osalla vierailijoista oli takanaan kokonaan  valvottu  vii-
konloppu, ja univelka oli hirveä. Kello 12 sali oli täysin tyhjä vierailijoista,
ja salin siivoaminen alkoi. Tässä vaiheessa reportterimme ja Deck katsoivat par-
haaksi liueta paikalta, ettei siivousnakki olisi  viuhahtanut.  Oli  aika  sanoa
näkemiin muille järjestäjille, ja tavaroiden autoon rahtaamisen jälkeen  suunta-
simme kohti Nurmoa. Abduction '98 oli onnellisesti ohi. Ennen kuin lähdimme  ur-
heilutalon pihalta, kääntyi pää vielä kerran katsomaan urheilutalon suuntaan  ja
mielessä kaikui erään kuuluisan näyttelijän  repliikki:  "I'll  be  back!"  Ensi
vuonna nähdään taas!

Abduction '98 -pääjärjestäjät: 

Ari Kurvinen                   - Sponsorit, vuokrasopimukset ym. paperisota
Seppo "Karpow/Scoopex" Seppälä - Amiga-kilpailut
Johannes "Ws/Nv" Heinonen      - PC-kilpailut
