2
1*

{3                           Saku 98 - kyselyn tulokset
{3                           --------------------------

                                 Valtteri Murto


Saku 98:ssa järjestettyyn kyselyyn monistettiin 250 lomaketta,  joista  yhteensä
210 saatiin täytettynä takaisin. Muutama täyttämätön kaavake hävisi matkan  var-
relle (hieno matkamuisto! :-), toim. huom.), ja eräs huumorimies päätti  palaut-
taa omansa kappaleiksi revittynä. Emme teipanneet kaavaketta kasaan, vaikka ehkä
olisi pitänyt. Kaavakkeensa palauttaneista 187 omistaa Amigan.


{3Kuinka kaukaa tulet tapahtumaamme?
{3----------------------------------

Yli puolet kyselyyn vastanneista saapui lähempää kuin 50 kilometrin  päästä  ta-
pahtumaan. Lievää kummastusta herätti se, että 100-400 kilometrin päästä  saapui
enemmän kävijöitä kuin 50-100 kilometrin päästä. 

1. Alle 50 km                   : 51%
2. 100 - 200 km                 : 19%
3. 200 - 400 km                 : 14,5%
4. 50 - 100 km                  : 9,5%
5. 400 - 600 km                 : 4%
6. Yli 800 km                   : 1,5%
7. 600 - 800 km                 : 0,5%

  
{3Mikä versio Saku-lehdestä on suosikkisi?
{3----------------------------------------

Perinteinen diskettiversio pitää yhä pintaansa suosituimpana Saku-lehden  muoto-
na, mutta yllättäen WWW-versio on noussut jo  kakkoseksi.  WWW-versio  oli  myös
ylivoimaisesti suosituin versio PC-kävijöiden keskuudessa. Vain noin 8%  vastan-
neista Amigan omistajista ei lue Sakua.

1. Perinteinen levykelehti      : 44%
2. World Wide Web               : 21%
3. AmigaGuide                   : 19%
4. En lue Sakua                 : 16%


{3Miten sait tietää tapahtumastamme?
{3----------------------------------

Tämän kysymyksen muotoilussa tehtiin näin jälkiviisaasti ajatellen pieni  virhe.
Oikea muoto kysymykselle olisi ollut "Mistä sait ensimmäisenä tietää tapahtumas-
tamme?". Kysymyksellä näet haluttiin tietää, mikä  ilmoitusmuoto  on  tehokkain,
kun halutaan suurta julkisuutta. Yllättäen puskaradion merkitys on  IRC:tä,  Sa-
ku-lehteä ja MikroBittiä tehokkaampi, mistä voidaan päätellä, että kun  asioista
tiedotetaan ajoissa, ne ehtivät useampaan paikkaan jo pelkällä kuulopuheella.

Moniin kaavakkeisiin oli rastittu monta vastausta, joihinkin jopa  kaikki  kuusi
kohtaa. Tällöin noudatimme seuraavanlaista järjestelmää huomioiden  uutisen  il-
mestymisajankohdat, mistä vastaaja olisi ensin kuullut tapahtumasta:

- Ensimmäisenä yhdistyksen WWW-sivut, missä uutinen oli ensimmäisenä.
- Toisena IRC, missä juorut yleensäkin leviävät nopeasti.
- Kolmantena Saku-lehti, ensimmäinen ei-Internet-uutinen.
- Neljäntenä MikroBitti, ensimmäinen painettu uutinen.
- Viidentenä yhdistyksen kutsukirje, jäsenille lähetetty kutsu.
- Viimeisenä jokin muu, joita oli yllättävän  paljon,  toiseksi  eniten,  vaikka
tämä vaihtoehto oli vasta viimeisenä listalla! 

1. Yhdistyksen kotisivuilta     : 38%
2. Muualta, mistä (ks. alla)    : 30,5%
3. IRC:stä                      : 10,5%
4. Saku-lehdestä                :  9%
5. MikroBitistä                 :  7%
6. Kutsukirjeestä               :  5%

Muualta -vastausten jakaantuminen:

Kaverilta                       : 31 kpl
En muista                       : 6 kpl
Järjestäjiltä                   : 6 kpl
Amiga Web Directory             : 5 kpl
Sakunetistä                     : 3 kpl
News-alueilta                   : 3 kpl
Sakun postituslistalta          : 2 kpl
Jälleenmyyjältä                 : 2 kpl
MBnet                           : 2 kpl
Puskaradiosta                   : 1 kpl
Baarissa                        : 1 kpl
Paratiisi Saari BBS             : 1 kpl



{3Oletko yhdistyksemme jäsen?
{3---------------------------

Suurin osa kävijöistä ei vielä ole yhdistyksen jäseniä, mutta jäsenten määrä  on
kuitenkin kasvussa - jo pelkkiä kävijöiden joukossa olleita  jäseniä  oli  kuusi
kertaa enemmän kuin kaksi vuotta sitten jäseniä  yhteensä!  Moni  myös  ilmoitti
harkitsevansa jäseneksi liittymistä. 

1. En                           : 79%
2. Kyllä                        : 21%


{3Osallistuitko Saku 97 -tapahtumaan?
{3-----------------------------------

Saku 97:n kävijämääräarvio (alle 80) näyttää osuneen oikeaan, sillä viime vuoden
tapahtumaan osallistuneita oli tämän vuoden kävijöiden  joukossa  63.  Joissakin
kaavakkeissa tosin valiteltiin, ettei  ollut  kuultu  koko  Saku  97:sta  yhtään
mitään. Taas huomataan pitemmän varoitusajan merkitys tiedonkulussa. 

1. En                           : 70%
2. Kyllä                        : 30%


{3Mitä emolevyä Amigasi käyttää?
{3------------------------------

Kysymys oli tässä muodossa siksi, että tornikoteloista ja muista  lisälaitteista
kysyttiin erikseen toisessa kysymyksessä. Kuitenkin joku  yritti  huijata,  että
hänen koneensa käyttää A1200T-emolevyä. :-) 89 prosentilla kävijöistä on  Amiga,
monilla jopa neljäkin kappaletta.

Jos kysymykseen oli rastitettu kaksi vastausta, valittiin  niistä  aina  parempi
tai uudempi kone. Esimerkiksi jos  oli  rastitettu  A2000  ja  A1200,  valittiin
A1200. Tulokset siis kuvaavat parhaan käytössä olevan Amigan mallia, monella  on
A500 tai A2000 kakkoskoneena.

Pientä hämäännystä aiheutti kaavake, johon oli rastitettu kohdat "A4000" ja  "En
omista Amigaa". 

1. Amiga 1200                   : 57%
2. Amiga 4000                   : 15%
3. En omista Amigaa             : 11%
4. Amiga 500/600                :  6%
5. Amiga 2000                   :  4%
6. Amiga 4000T                  :  3%
7. Amiga 3000                   :  2,5%
8. Amiga 3000T                  :  1%
9. Jokin muu, mikä?             :  0,5% (Eagle A4000TE)


{3Mikä tai mitkä ovat Amigasi prosessorit?
{3----------------------------------------

Jälleen jälkiviisaasti voidaan havaita muotoiluvirhe  kysymyksessä,  sillä  alun
perin oli tarkoitus kysyä vain parhaan käytössä olevan prosessorin malli, ja mo-
nikolla haettiin lähinnä mahdollista PowerPC-lisäsuoritinta. Näin meneteltiinkin
vastauksia kerättäessä, eli vain paras vaihtoehto huomioitiin.

68030 pitää yhä pintaansa yleisimpänä Amigan prosessorina. Joka viides vastannut
Amigan käyttäjä tosin nauttii jo 68060:n tarjoamasta tehosta. Myös  PowerPC-kor-
tit alkavat tehdä tuloaan.

Oli myös muutama tapaus,  missä  tietokoneet  olivat  esim.  A2000  varustettuna
68040:lla ja A1200 varustettuna 68020:lla. Tällöin valittiin parhaat vaihtoehot,
eli A1200 ja 68040. 

1. 68030                        : 37%
2. 68060                        : 20%
3. 68040                        : 17%
4. 68020                        : 14%
5. 68000                        :  7%
6. PPC604e                      :  3,5%
7. PPC603e                      :  1%
8  68010                        :  0,5%


{3Mitä lisälaitteita Amigassasi on?
{3---------------------------------

Tässä kysymyksessä prosentit ilmaisevat, kuinka monella prosentilla vastanneista
Amigan omistajista on kyseinen oheislaite käytössään.

Modeemi ja CD-ROM-asema alkavat olla jokaisen Amigan  perusvarusteita,  ja  joka
kolmas Amiga asuu jo tornikotelossa. Näyttökortit alkavat myös yleistyä,  nykyi-
sellään sellainen on noin joka neljännellä.

CyberGraphX-näyttökortti tarkoittaa mitä tahansa näyttökorttia, joka toimii  Cy-
berGraphX-ajuriohjelmistolla, ja Picasso96-näyttökortti näyttökorttia, joka toi-
mii P96-ohjelmistolla. Noin kolme neljästä näyttökortista toimi  CyberGraphX-oh-
jelmistolla.

Kaavakkeessa myös kysyttiin laajennuskorttipaikkojen tilannetta, joita (Zorro II
tai Zorro III) on lähes puolella Amigan  omistajista.  Otettiin  myös  huomioon,
että jos ilmoitettu Amiga oli mallia A2000, lisättiin Zorro II -laskuria yhdellä
automaattisesti. Vastaavasti A3000(T) ja A4000(T)  mallien  kohdalla  Zorro  III
-kohtaan tehtiin merkintä, jos se oli (kuten monelta  ison  Amigan  omistajalta)
jäänyt tekemättä. Tässäkin  kysymyksen  muotoilussa  on  vielä  hieman  hiomista
väärinymmärrysten välttämiseksi.

Huomioitavaa on myös se, että jos  kone-kohtaan  oli  rastittu  esim.  A2000  ja
A1200, valittiin Amigaksi A1200, mutta käytössä on myös Zorro II -väyliä. 

1.  Modeemi                      : 75%
2.  CD-ROM-asema                 : 74%
3.  Tornikotelo                  : 35%
4.  Väyläkortti (Zorro III)      : 26%
5.  Näyttökortti (CyberGraphX)   : 19%
6.  Väyläkortti (Zorro II)       : 18%
7.  I/O-kortti                   : 14%
8.  Verkkokortti                 :  8%
9.  Äänikortti                   :  7%
10. Näyttökortti (Picasso96)     :  6%
11. Näyttökortti (Opal/IV24)     :  2%


{3Onko Amigasi aktiivisessa käytössä?
{3-----------------------------------

Tulokset puhukoot puolestaan. Vain viisi  paikalla  ollutta  Amiga-käyttäjää  ei
käytä Amigaansa aktiivisesti. 

1. Kyllä                        : 97%
2. Ei                           :  3%


{3Yhteenveto
{3----------

Tuloksista voidaan tehdä monia mielenkiintoisia (ja mahdollisesti  harhaanjohta-
via) yleistyksiä. Tässä kuvaus suomalaisesta keskiverto-amigistista  vuosimallia
1998:

Hän on pääkaupunkiseudulla asuva pöytämallista  A1200:aa  aktiivisesti  käyttävä
miespuolinen henkilö, joka on  laajentanut  konettaan  68030-turbokortilla,  CD-
ROM-asemalla sekä modeemilla, jota hän käyttää Internetissä surffailuun -  luki-
han hän ensimmäisen kerran Saku 98  -tapahtumastakin  yhdistyksen  kotisivuilta.
Myös kaverit ovat puhuneet tapahtumasta, ettei se vain pääsisi unohtumaan.

Hän lukee mielellään Saku-lehteä,  mieluimmin  perinteistä  levykelehteä,  mutta
WWW-versiokin alkaa vähitellen kiinnostaa. Hän ei vielä ole  yhdistyksen  jäsen,
mutta hän on ainakin jossain vaiheessa harkinnut liittymistä yhdistykseen.  Saku
97:n hän missasi, sillä ei saanut siitä tietoa ajoissa.

Seuraavaksi hän on laajentamassa  konettaan  tornikotelolla  ja  Zorro-väylillä,
joihin  hän  aikoo  asentaa   ensimmäisenä   CyberGraphX-ohjelmistoa   käyttävän
näyttökortin. Myös PowerPC kiinnostaa, mutta siihen hänellä ei vielä ole  rahaa,
sillä hän on joko lukiota tai teknillistä korkeakoulua käyvä köyhä opiskelija.


{3Palautetta
{3----------

Kyselyiden kääntöpuolelle sai jättää palautetta  järjestäjille.  Päätimme  jakaa
parhaita paloja kanssanne:

"Valkokangas johonkin (=videotykki) ja sinne hienoja  Amy-demonstraatioita  (so-
vellukset&demot) pyörimään. Hieno meininki..."

"Liian ahtaat tilat. Kiitos kutsukirjeestä."

"Jatkakaa toki. Tapahtumat ovat kivoja..."

"Motorola Inside '98 be there!"

"Parasta mitä eläessäni on tapahtunut!!"

"Mahtavaa!"

"Hyvät bileet"

"Hianoo ja lisää!"

"Huomattavasti parempi kuin viimekertainen Saku!"

"Jee Amiga rulez"




{3Kummallisuuksia
{3---------------

Vaikka kaavakkeesta kuinka yrittäisi  tehdä  vastaajalle  mahollisimman  helpon,
joskus jää aina pieniä epäselvyyksiä, joista muutama esimerkki seuraavassa:

Eräs näköjäänkin onnesta soikeana ollut amigisti kertoo tulleensa  Jyväskylästä,
mutta väittää sinne olevan matkaa alle 50 kilometriä.

Kaksi kaverusta, jotka luultavasti ovat veljeksiä, asuvat  samassa  osoitteessa.
Toinen heistä sanoo tulevansa alle 50  km:n  päästä,  toinen  taas  50-100  km:n
päästä.

Monien purkeissakävijöiden kiusaksi paketeissa on purkkimainoksia, jotka  sotke-
vat kiintolevyn hakemistot ties minkälaisella roskalla. Nyt  nuo  pienet  riesat
ovat ulottuneet jo vastauskaavakkeisiinkin. 

{3                                     * * *

Suomen Amiga-käyttäjät ry. on monivaiheisen historiansa aikana järjestänyt usei-
ta erilaisia kyselyitä kartoittaakseen  Suomen  Amiga-käyttäjien  tilannetta  ja
toiveita. Lisää näistä historiallisista kyselyistä voitte lukea seuraavista  Sa-
ku-lehden numeroista: 

Saku #8 (4/94)  - Ensimmäinen lukijakysely
Saku #9 (5/94)  - Ensimmäisen lukijakyselyn tulokset (vastanneita 77)
Saku #12 (3/95) - Toinen lukijakysely
Saku #13 (4/95) - Toinen lukijakysely (toistoa)
Saku #14 (5/95) - Toisen lukijakyselyn tulokset (vastanneita 142)
Saku #23 (4/97) - Saku 97 -vierailijakyselyn tulokset (vastanneita 61)
