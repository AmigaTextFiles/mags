2
1*

{3                                  Pääkirjoitus
{3                                  ------------

                     Saku #25 (2/98) - 1. heinäkuuta, 1998


Huomaan usein puolustelevani Amigaa valintana jopa  muille  Amigan  käyttäjille.
Vuosien selkään puukottamisen katkeroittamat amigistit eivät kaikki suinkaan jaa
optimismiani tulevaisuuden suhteen.

Totta, miksi edes pitäisi? Commodoren konkurssin jälkeen lähes kaikki  lupaukset
paremmasta tulevaisuudesta ovat jääneet toteuttamatta. Escom ehti  hädin  tuskin
uudelleenlämmitellä vanhaa Amiga-mallistoa, Viscorp jäi  pelkäksi  sivulauseeksi
lempikoneemme historiassa, puhumattakaan konkurssien selvittelyyn tuhrautuneista
vuosista ja niistä kaikista muista ostajista suurine lupauksineen. Paljon  sano-
ja, vähän tekoja.

Toistaiseksi Gateway ei ole loppukäyttäjän silmissä saanut aikaan  sen  enempää.
Vanhan teknologian lisenssejä on jaettu, se myönnettäköön, mutta se on pessimis-
tisessä valossa tarkesteltuna lähinnä rinnastettavissa Escomin pyrkimyksiin val-
mistaa AGA-koneita. Gatewayn tytäryhtiöiden  yritykset  kehitellä  strategiaansa
hiljaisuudessa on tuomittu ja sitten kun jotain kerrotaan, tuomitaan sekin. Tyy-
tymättömyys tilanteeseen on melkoista, vaikka heikkohermoisimmat ovat  jo  kauan
sitten lähteneet.

Kieltämättä uudet suunnitelmat ovat kunnianhimoisia, mutta ne ovat vain  suunni-
telmia ja sellaisina pessimistin silmissä täysin  yhtä  päteviä  tuotteita  kuin
vaikkapa AAA, Project Walker tai ED  (Viscorpin  set-top-laite).  Vai  pitäisikö
ehkä sittenkin sanoa "realistin silmissä"? Ei ole lainkaan ihme, että uusia  lu-
pauksia alkaa olla vaikea niellä. Mitta on monilla jo täynnä, ja usko Amigan pa-
luun mahdollisuuteen horjuu. PC vahvistelee asemiaan jatkuvasti, ja  vaihtoehto-
markkinoillakin alkaa olla tungosta. Mihin väliin Amiga voisi enää mahtua?

Ehkä ei mihinkään, mutta painotan sanaa ehkä. Gatewayn ansioluettelo on  pätevä,
ja sen suunnitelmat Amigalle ovat lupaavia.  Commodoren,  Escomin  ja  Viscorpin
virheet eivät ole Gatewayn virheitä, eikä sitä voi niistä  syyttää.  Gateway  ei
ehkä heti ymmärtänyt Amiga-kulttuuria, mutta kukaan tuskin voi kiistää sen halua
oppia ja ottaa oppia. Gateway on varmasti tehnyt omia virheitään ja tulee  niitä
tekemään jatkossakin, mutta sydän näyttäisi olevan paikallaan ja päässä  järkeä.
Mikään tässä maailmassa ei ole varmaa; ei suunnitelmien onnistuminen,  mutta  ei
niiden epäonnistuminenkaan.

Näin ollen minulle ei tuota lainkaan vaikeuksia uskoa siihen  mahdollisuuteen  -
toistan, mahdollisuuteen - että Amiga palaa vielä parrasvaloihin  ja  kotimikro-
teknologian huipulle. Tärkein syy Amigan valintaan on  kuitenkin  edelleen  hen-
kilökohtainen mielenkiinto ja mieltymys. Amigasta on paljon iloa, ja niin  kauan
kuin siitä irtoaa nykyisen kaltaista sisältöä  tietokoneharrastukseen,  tulevai-
suudella ei pahemmin ole edes väliä. Muita koneita hankin työkaluiksi ja peliko-
neiksi, mutta silti palaan aina Amigani ääreen, kun haluan todella nauttia  itse
tietokoneharrastuksesta.

Jos tunnet toisin, ymmärrän kyllä syysi. Nykyisellään Amiga-markkinat ovat  keh-
nossa jamassa, eikä itse konekaan enää kulje kehityksen  kärjessä.  Menee  vielä
tovi ja toinenkin, ennen kuin tilanteeseen tulee parannusta - jos tulee.  Mikäli
koet tarvitsevasi jotain muuta, toivotan onnea valitsemallasi  tiellä.  Pistäydy
kuitenkin  parin  vuoden  kuluttua  katsomassa,  mitä  Amigalle  kuuluu  -  voit
yllättyä.

{3                                     * * *
Yksi konkreettinen esimerkki Amigan elinvoimasta ja paineensietokyvystä  on  oma
Saku-lehtemme, joka nyt on saavuttanut kunnioitettavan viiden vuoden iän. Kiitos
siitä ei kuitenkaan kuulu vain Amigalle,  vaan  ennen  kaikkea  sen  ympärilleen
keräämille ahkerille  ihmisille!  Ensimmäinen  varsinainen  Sakuhan  julkaistiin
kesäkuussa 1993. Juhlan kunniaksi lehden 25. numero on paisunut kahden levykkeen
kokoiseksi, ja herkeämme myös muistelemaan menneitä vuosia  muutaman  artikkelin
voimalla.

Pääosa lehdestä on kuitenkin omistettu tavalliseen tapaan nykyhetkelle ja  tule-
vaisuudelle.   Emme   jää   laakereillemme   lepäilemään   tai   edes   haaveile
eläkepäivistä, vaan Saku aloittaa matkansa kohti kymmenvuotissynttäreitä uudella
tarmolla. Väliaikainen päätoimittaja kiittää ja kumartaa ja  poistuu  takavasem-
malle. Uusi vakituinen päätoimittaja Anu Seilonen astuu ruoriin seuraavasta  nu-
merosta lähtien.

Hieman lehteään nuorempi Suomen Amiga-käyttäjät ry.  rymistelee  sekin  voimalla
eteenpäin. Yhdistys kokoontuu heinä-syyskuussa vuosikokoukseen, ja mikäli vanhat
ennusmerkit pitävät paikkansa, vuoden kuluttua näemme taas uuden Saku-tapahtuman
merkeissä. Amiga-tunnelin päässä näkyy valoa, ja Suomen Amiga-käyttäjät ry.  ai-
koo tehdä parhaansa nopeuttaakseen matkaa sinne. Hyppää kyytin  ja  polje  lisää
vauhtia!

Lopuksi haluaisin vielä kiittää erästä  kulissien  takana  pakertanutta.  Tuomas
Toikkanen ansaitsee suuren kiitoksen tunnelmallisesta musiikistaan, josta olemme
saaneet nauttia viimeisimpien Saku-lehtien taustoilla. Myös tuorein taustakappa-
le on Tuomaksen erityisesti Sakua varten säveltämä.

Janne Siren
