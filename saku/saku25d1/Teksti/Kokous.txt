2
1*
{3SUOMEN AMIGA-KÄYTTÄJÄT RY.                                   KOKOUSMUISTIO
{3HALLITUS 1997-1998
{3                                                             25.4.1998

{3HALLITUKSEN KOKOUS 2/98


AIKA            25. huhtikuuta kello 13.00 - 17.00

PAIKKA          Espoon keskus, taloyhtiön kerhotila

LÄSNÄ           Janne Sirén, puheenjohtaja
                Timo Kemppaala
                Simo Koivukoski
                Valtteri Murto
                Janne Pikkarainen, sihteeri
                Tapani Tanskanen

KOKOONNUMME SEURAAVAKSI (3/98)

                Tilikauden päätyttyä selvittämään tilejä.

 
{31
{3Tilt! oli hyvää julkisuutta

Kokous pohti tuoreeltaan lauantaina 25.4 kello 12.30 alkaen MTV3-kanavalla  esi-
tettyä Tilt!-peliohjelmaa, jossa yhdistyksen varapuheenjohtaja Janne Sirén esit-
teli Amigaa. Ohjelma oli nauhoitettu edellisenä  tiistaina.  Haastattelusta  oli
pätkäisty pois kolme kysymystä, aiheina  mikä  saa  uskomaan  Amigaan  ja  PC:tä
käyttävien amigistien osuus. Kokous harmitteli myös hieman QuakePlayerin ja Mys-
tin moniajoesimerkin peittämistä pelikuvilla.

Kokonaisuutena kokous totesi televisioesiintymisen onnistuneen kuitenkin  erino-
maisesti ja tarjonneen varsinkin nuoremmille, Amigaa vähemmän tunteville televi-
sionkatsojille mainion tilaisuuden nähdä millainen Amiga  todella  on.  Hallitus
kiittää Tilt!-ohjelmaa avarakatseisuudesta ja kutsusta, Janne Siréniä haastatte-
lupanoksesta, Simo Koivukoskea esittelylaitteiston lainaamisesta ja Janne Pikka-
raista kuljetusavusta.

Tilt! oli kiinnostunut kuulemaan myös tulevista tempauksistamme. Tiltille maini-
taankin ehdottomasti seuraavista  tapahtumista.  Kokouksen  ajatuksissa  liikkui
myös mahdollinen esiintyminen Verkossa-ohjelmassa, jos ja kun on esitellä jotain
todella uutta Amiga-rintamalta.

Television lisäksi hallitus painotti keskusteluissaan myös muunlaisen jälkihype-
tyksen arvoa. Tapahtumia ei sovi unohtaa, vaan niiden  julkisuusarvoa  kannattaa
hyödyntää niin kauan kuin mahdollista - taotaan kun rauta on vielä kuumaa.  Saku
98 -tapahtumasta saadaan juttua myös MikroBittiin ja Internetissä olemme  olleet
hyvin esillä. Kotisivujemme kävijämäärien todettiin kasvaneen Saku 98:n  jälkeen
noin kolmestatuhannesta 4000 kävijään kuukaudessa.


{32
{3Saku-romppujen tuotolla katettiin bensakuluja

Saku-CD-ROM-levyjä myytiin kevään aikana kaikkiaan 48 kappaletta 30 markan  kap-
palehintaan. Lisäksi kaksi levyä annettiin lahjoituksina, toinen Petro Tyschtsc-
henkolle ja toinen yhdistyksemme voimasammakkologon tekijälle. Levyjen  tuotolla
katettiin CD-R-levyjen hinta ja  hallituksen  päätöksellä  julkaisukustannuksina
bensakulut Valkeakoskella järjestetyn Bitit & Webit -tapahtuman osalta. Bensaku-
luja kokous päätti maksaa 200 markkaa mieheen autonkuljettajille (Janne Sirén ja
Jaro Larnos).

Koska yhdistys ei tee voittoa, käytetään yli jääneet rahat uusien romppujen  os-
tamiseen. Ajatus on joko lahjoittaa  levyjä  Amiga-kauppiaille  ostosten  mukaan
liitettäväksi - hyvää julkisuutta - tai myydä romppuja erityisen edulliseen oma-
kustannushintaan. CD-ROM-levyn sisältöä aiotaan uusia aikaisintaan vasta  loppu-
vuodesta. Uuteen versioon hallitus haluaisi mielellään myös hienot kannet, jotka
ensipainoksesta puuttuivat tyystin.

Asian tiimoilta Janne Pikkarainen lupasi selvittää yhdistystoiminnan  rahatalou-
teen liittyviä yksityiskohtia ja tutkia, mikä lasketaan varsinaiseksi  voitoksi.
Samalla sovittiin seuraavasta hallituksen kokouksesta kesällä tilikauden päätyt-
tyä, jonne kutsutaan yhdistyksen kirjanpitäjät  laskemaan  tilejä  vuosikokousta
varten.


{33
{3Viitenumerot aiheuttavat päänsärkyä

Jäsenmaksujen viitenumerot ovat osoittautuneet  ongelmaksi.  Viitteellä  makset-
taessa maksajan osoitetiedot eivät ilmeisesti tule tiliotteelle ja toisaalta il-
man viitettä maksettaessa pankki laskuttaa palvelumaksuja yhdistykseltä.  Yhdis-
tyksellä on pitkä lista jäseniä joiden osoitetiedot  puuttuvat.  Hallitus  ottaa
tehtäväkseen selvittää, saadaanko tiedot jotenkin pankin avustuksella esille  ja
uudistaa liittymisohjeet asianmukaisesti mahdollisimman pian. Janne Pikkarainen,
Janne Sirén ja Tapani Tanskanen selvittävät pankkiasiaa.  Jos  osoitetietoja  ei
saada pankilta, pyrimme hankkimaan niitä suoraan jäseniltä.

{34
{3Saku 98 -vierailijakyselyyn vastattiin ahkerasti

Edellisvuoden tapaan järjestimme Saku 98 -tapahtuman vierailijoiden kesken kyse-
lyn. Hallitus tutustui kokouksessa kyselyn tuloksiin, jotka julkaistaan kokonai-
suudessaan kommentteineen seuraavassa Saku-lehdessä. Kyselyyn vastasi  kaikkiaan
210 henkilöä ja hardwaren taso oli noussut. Kokous ideoi  kyselyn  kehittämistä,
esimerkiksi kysymyksen "mistä kuulit Saku-tapahtumasta?" voisi  kääntää  muotoon
"mistä haluaisit kuulla Saku-tapahtumasta?". Ajatus oli myös pitää kyselyn runko
samana vuodesta toiseen, jotta tuloksia voidaan vertailla.

Vierailijoilta saatujen kommenttien  perusteella  tilaa  tarvittaisiin  vieläkin
enemmän. Parantaa pitäisi myös ilmastointia esimerkiksi avaamalla  enemmän  ovia
ja hankkimalla tehokkaampia tuulettimia. Demoja pyydettiin  näyttämään  tälläkin
kertaa, mutta hallitus muistuttaa, että demopartyja emme halua järjestää.  Demo-
jakin voidaan näyttää, mutta tämän vuoden tapaan hillitysti muun  toiminnan  lo-
massa.


{35
{3Saku 99 tulee, onko hallitus valmis?

Menneistä virheistä tulee ottaa oppia, esimerkiksi Internet-yhteyden  toimintaan
pitää panostaa ensi kerralla enemmän, vaikka varsinainen vika sen toimimattomuu-
teen viime kerralla olikin Heurekan verkon tukkiutuminen ja puutteellinen  doku-
mentaatio. Mikäli päätämme pysyä Heurekassa, kuten hallitus alustavasti  kaavai-
li, tiloja voisi laajentaa ryhmätyötilojen ja  auditorion  väliseen  väliaulaan,
joka on myös vuokrattavissa. Rahaa meni tänä vuonna noin 5000 markkaa ja  tapah-
tuman jäsenmaksut ja romppumaksut tuottivat 2590 markkaa,  joten  kulujenhallin-
nassakin on tekemistä. Tosin hallitus muistutti, ettei  yhdistyksen  tavoitteena
ole tehdä voittoa ja toiminta rahoitetaan pääasiassa jäsenmaksuin.

Ideoita seuraavalle tapahtumalle pulppuili runsaasti. Saku 99:lle  olisi  hauska
keksiä jokin lisänimi muiden vastaavien tapahtumien  tapaan.  Kokousväen  kesken
lisänimen kielestä oli eriäviä mielipiteitä, mutta enemmistö oli suomenkielisyy-
den kannalla - olemmehan suomalainen yhdistys. Kaksipäiväiseksi ei hallitus  ta-
pahtumaa ajatellut laajentaa, työmäärä olisi liian suuri ja vaarana  tilaisuuden
"löysyys". Tehdään mieluummin tiivis ja täysi  tapahtumapaketti,  jossa  riittää
menoa aamusta iltaan. Aukioloaikoja voitaisiin kenties pidentää tunnilla.  Audi-
toriolle ja videotykille kaavailtiin suurempaa käyttöä ja ulkomaalaisia vieraita
toivottaisiin lisää.

Tapahtuman kasvaessa tulisi mahdollisien järjestyshäiriöiden  varalle  selvittää
poliisin kanssa, mitkä ovat  lain  puitteissa  mahdollisuudet  poistaa  paikalta
häiriötä aiheuttavia henkilöitä tai estää heiltä sisäänpääsy.


{36
{3Saku-lehdelle uusi päätoimittaja

Janne Sirén lähtee heinäkuussa suorittamaan varusmiespalvelustaan, eikä  muuten-
kaan ehdi  jatkamaan  Sakun  päätoimittajana  vakituisesti.  Janne  tekee  vielä
heinäkuun Sakun, mutta siitä eteenpäin, mikäli Esa Heikkinen edelleenkin on  es-
tyneenä, uutena päätoimittajana lehden tekemistä jatkaa toivottavasti  oikoluki-
jamme Anu Seilonen. Sakun ilmestymisrytmiksi toivottiin 3-4 kertaa  vuodessa  ja
uskottavuuden kannalta pidettiin tärkeänä jämptejä ilmestymispäiviä,  jotka  il-
moitetaan edellisessä lehdessä ja joista myös pidetään tiukasti kiinni.

Lehteen ideoitiin lisää kilpailuita, esimerkiksi iskulausekilpailun Amigalle  ja
yhdistykselle. Broadlinen lahjoittamia lahjakortteja voitaisiin kenties  käyttää
houkuttelevina palkintoina. HTML-painosta pidettiin ajankohtaisena vasta  sitten
kun lehdelle on löytynyt vakituinen tekijä ja sittenkin siihen kokonaan  siirty-
mistä pidettiin melko suurena askeleena, jota ei tulisi ottaa liian kevyin  mie-
lin.


{37
{3Vuosikokous syksyllä, mutta ei Heurekassa

Vuosikokouksen järjestäminen  ajallaan  on  yhdistyksen  uskottavuuden  kannalta
tärkeää. Siitä ei kuitenkaan ole tarkoitus järjestää mitään suurta juttua,  mie-
luumminkin pieni ja rakentava kokous kuin massatapahtuma, jossa ei sitten  saada
mitään varsinaista aikaiseksi. Kokouspaikkaakin olisi tarkoitus vaihtaa,  Heure-
kan ollessa turhan kallis pelkän  keskustelutilaisuuden  järjestämiselle.  Jokin
kirjastotila tai esimerkiksi Helsingin Tuomiokirkon seurakunnan kokoustilat  so-
pisivat tarkoitukseen paremmin kuin hyvin.


{38
{3Etuja yhdistyksen jäsenille

Yhdistys tilaa hallituksen päätöksellä Amiga-T-paitoja  kanadalaiselta  Randomi-
zeltä, joka tarjoaa alennuksia käyttäjäryhmille. Paitoja  tilataan  kahdenlaisia
("Powered by Amiga" ja "Premium") 20 ja 10 kappaletta.  Valtteri  Murto  ehdotti
määriksi 15 ja 15, mutta asiasta äänestettiin ja muut olivat  ensimmäisen  ehdo-
tuksen kannalla. Tapani Tanskanen ei ollut paikalla äänestyksessä. Paidat  tila-
taan yhdistyksen rahoilla ja myydään sitten omakustannushintaan jäsenille.

Tärkeänä jäsenetuna keskusteltiin myös Petro Tyschtschenkon tarjoamista halvois-
ta Amiga 1200 -paketeista yhdistyksen jäsenille. Hintaa ei voida suoraan  julki-
suuteen Tyschtschenkon pyynnöstä ilmoittaa, mutta kokous totesi sen varsin edul-
liseksi. Edun tarjoamista jäsenille pidettiin tärkeänä ja  kiireellisenä,  mutta
ensin pitää selvittää huolella kaikki yksityiskohdat, kuten postitus.


{39
{3Muut esille tulleet asiat

Sakunetistä ilmoituskanavana keskusteltiin lyhyesti. Todettiin,  että  kotisivut
ovat hedelmällisempi kehitysalusta, mutta Sakunet pidetään edelleen  mukana  ku-
vioissa niin vahvasti kuin mahdollista. Esimerkkinä mainittiin yhdistyksen  hil-
jattain Sakunetissä järjestämä kilpailu.

Kotisivuille toivottiin parempaa tiedottamista päivityksistä, esimerkiksi  hake-
mistoon päivityspäivämäärät linkkien viereen.

Todettiin, että käyttäjäryhmien  edut  Amiga-piireissä  vahvistuvat  jatkuvasti.
Etuja kannattaa hyödyntää.

Esitettiin hauska ajatus Amiga-kuvioiduista kännykänkuorista.

Kiitos kokousjärjestelyistä Janne Pikkaraiselle ja Janne Sirénille. 
