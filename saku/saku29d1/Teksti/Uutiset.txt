5
1
-1 Uutiset_1.IFF 0 0
0 Uutiset_1.IFF 213 0*







                                Terho Henriksson
 
 
Sen jälkeen kun Amigan pääjohtajaksi siirtyi Gatewayltä Jim Collas,  asiat  ovat
todella lähteneet liikkeelle. Hatarista ensiaskeleista on nyt siirrytty selkeään
toimintasuunnitelmaan, jonka ansiosta nopea eteneminen kohti NG Amigan julkaisu-
hetkeä on mahdollista.
 
Myönteistä on lisäksi Amigan lisääntynyt kommunikaatio  Amiga-käyttäjien  kanssa
yksilötasolla. Internetissä uudella Bulletin Board -osastolla voi  käydä  kerto-
massa ideoistaan ja lisäksi keskustella niistä muiden amigistien  kanssa  ympäri
maailmaa.
 
 
{FSaku 99 -tapahtuma järjestetään syyskuussa
{F------------------------------------------
 
Suomen Amiga-käyttäjät ry:n kolmas vuotuinen Amiga-tapahtuma, Saku  99,  järjes-
tetään lauantaina 4. syyskuuta 1999 tiedekeskus  Heurekassa  Vantaalla,  lähellä
Helsinkiä. Tapahtuma on avoinna kello 12-17 ja sisäänpääsy on  ilmainen.  Mukana
on Amigan Petro Tyschtschenko, kotimaisia Amiga-alan yrityksiä, käytettyjen Ami-
ga-tavaroiden myyntipöytä, Amiga-aiheinen videoesitys sekä paljon  muuta  ohjel-
maa.
Lisätietoja tapahtumasta löydät oheisesta artikkelista "Saku 99 - Suomen  suurin
Amiga-tapahtuma lähestyy" sekä Internetistä Suomen Amiga-käyttäjät ry:n  kotisi-
vuilta: batman.jytol.fi/~saku/ tai tzimmola.tky.hut.fi/saku/.
 
 
{FAssembly '99 elokuussa
{F----------------------
 
Tämän vuoden Assembly-tapahtuma järjestetään 6.-8. elokuuta  Helsingin  Hartwall
Areenalla. Tapahtuma alkaa perjantaina klo 10 ja päättyy sunnuntaina klo 20. Yli
4000 neliön kokonaistilat takaavat 1800 tietokonepaikkaa sekä  tilaa  jopa  5000
ihmiselle. Iso halli tarjoaa partyväelle hyvät syömis-, juomis-, peseytymis-  ja
nukkumismahdollisuudet sekä muita oheispalveluita, suurimman osan niistä  ympäri
vuorokauden ja edellisvuodesta parannettuina.
 
Jopa kipurajan ylittäneestä edellisvuoden melutasosta  on  opittu:  tänä  vuonna
partypaikalla on desibeliraja. Yli 12 metriä  leveä  valkokangas  takaa  demojen
hyvän näkyvyyden. Ethernet-verkko  yhdistää  suurimman  osan  tietokonepaikoista
partyverkkoon. Tapahtumaa voi seurata myös IRCissä kanavilla #asm99 ja  #assemb-
ly99.
 
Tapahtuman odotetuin osuus on tietenkin compot eli kilpailut. Tänä  vuonna  Ami-
ga-sarjassa on tuttuun tapaan democompo sekä 64k:n ja 4k:n introcompot. Compoko-
neena on A4000/1200, 2 Mt Chip, 16 Mt Fast,  68060/PPC604  (233  MHz),  CyberVi-
sionPPC-grafiikkakortti ja Delfina-äänikortti. Lisäksi  kilpaillaan  PC-,  Mac-,
C64-, grafiikka-, musiikki- sekä Java- ja Wild-sarjoissa.  Kaikkiaan  palkintoja
on jaossa 20 000 euron edestä (summaan  ei  sisälly  softapalkinnot)  laitteina,
softana ja silkkana rahana.
 
Lisää tapahtuman kotisivulla: www.assembly.org
{FUutta Petsoffilta: mm. Delfina Plus
{F-----------------------------------
 
Delfina Lite -äänikortin seuraaja Delfina Plus paikkaa edeltäjänsä puutteita  ja
myös tarjoaa enemmän suorituskykyä. Uudessa mallissa tärkein parannus on aidosti
16-bittinen ja tehokkaampi väylä, joka kuluttaa vähemmän Amigan CPU- ja Delfinan
DSP-aikaa ja takaa vähintään kolme kertaa nopeamman siirtonopeuden  Delfina  Li-
teen verrattuna. Tämä mahdollistaa useiden samanaikaisten  audio-ohjelmien  (AHI
tai Delfina) käytön ilman järjestelmän tahmaantumista.
 
DSP:n kellotaajuutta on nostettu 40:stä 74:ään  MHz:iin,  jolloin  edes  useampi
yhtäaikainen DelFX-efektiohjelma ei kuluta kaikkea Delfinan tehoa eikä  Delfinan
kernelin tarvitse alentaa kellotaajuutta 48 kHz:sta, kuten  Liten  kanssa  usein
käy. Käyttäjä voi seurata DSP:n kuormitusta DelfLoad-ohjelmalla.  Mm.  AHI-tukea
on parannettu ja muitakin ominaisuuksia on liuta.
 
Korttiin on saatavana myös muistinlaajennus, DelfSer-porttilaajennus (sopii myös
Liteen) sekä AuodioLab 16 v2.0 -ohjelmisto, jotka voi ostaa myös  erikseen.  Li-
te-mallin omistajat saavat edullisen päivitystarjouksen. Delfina Plus  valmistuu
ennakkotietojen mukaan heinäkuun aikana. Kortin ennakkotilaushinnat ovat seuraa-
vat (Delfinan oma perusohjelmisto ja SoundFX-editori sisältyy  kaikkiin  hintoi-
hin):
 
Delfina Plus              220 e/1600 mk
Delfina Plus & AL16       300 e/2180 mk
Delfina Plus 128k         300 e/2180 mk
Delfina Plus 128k & AL16  380 e/2750 mk
 
Myös Delfina 1200:n (kelloporttiin liitettävä A1200:n äänikortti)  DSP:n  kello-
taajuus on nostettu 74 MHz:iin eli samaan kuin Delfina Plus  -kortissa.  Delfina
1200:n hinta on pysynyt silti entisellään (255 e/1840 mk).
 
Delfinan ohjelmisto on myös uudistunut. Sen ja lisää tietoa Petsoffin tuotteista
voi hakea kesäkuun alussa avatusta uudesta Web-osoitteesta:
www.petsoff.com
 
 
{FOffline Orbit ja E!-Pager ilmaiseksi
{F------------------------------------
 
Janne Sirén on julkaissut ilmaiset avaintiedostot shareware-ohjelmiinsa  Offline
Orbit ja E!-Pager. Offline Orbit on etälukija ja  E!-Pager  chat-ohjelma  EXCEL-
SIOR! BBS:lle. Avaimet voi noutaa Aminetistä:
 
http://ftp.sunet.se/pub/aminet/comm/misc/epookey.lha
 
 
{FAmigActive panostaa laatuun
{F---------------------------
 
Amigan lehtimarkkinoita piristämään ilmestyy pian AmigActive, joka  aikoo  pitää
laatutason korkealla lehden lisäksi myös mukana tulevassa CD-ROMissa sekä Inter-
net-sivuillaan. Lehden tekijöillä on tavoitteena yhdistää rompun materiaali leh-
den sisältöön, jolloin lehden lukijat voivat hakea hyötyohjelma- ja peliarvoste-
luihin demoja ja kuvaruutukaappauksia kätevästi kansirompulta.
 
Normaalin uutisoinnin lisäksi AmigActivesta löytyy peliarvosteluja  parhaimmista
Amigan peleistä. Eniten lehti aikoo kuitenkin panostaa uusien ja mielenkiintois-
ten tuotteiden esittelyyn ja niiden käytön opastukseen.
 
Lisätietoja:
www.amigactive.com
 
 
{FNG Amigasta pian lisää tietoa
{F-----------------------------
 
World of Amiga '99 -tapahtumassa Lontoossa 24. ja 25. heinäkuuta Jim Collas  ai-
koo julkaista NG-Amigan viimeisimmät speksit. Myös suunnitteluyritys Pentagramin
työnäytteitä koneen ulkomuodosta on nähtävillä. Lisäksi tapahtumassa  esitellään
uutta AmigaSoft-käyttöympäristöä. Julkistus kuullaan myös  samana  viikonloppuna
Kaliforniassa  pidettävässä  AmiWest  '99  -tapahtumassa   puhelinlinjaa   apuna
käyttäen.
 
Lisätietoja tapahtumista:
www.worldofamiga.com
www.sacc.org/amiwest/
 
 
{FGlaze3D kiinnostaa Amigaa?
{F--------------------------
 
Jim Collas kertoi Amiga Formatin heinäkuun  numerossa  mahdollisia  vaihtoehtoja
Amigan uudeksi prosessoriksi. Hän mainitsi Transmetan, Project X:n (nyk.  Nuon),
MIPS:n, Digital Alphan ja myös suomalaisen Bitboys Oy:n Glaze3D:n. Pääasiallista
prosessoria ei ole vielä valittu, mutta Collasin mukaan AmigaSoft tukee  ainakin
PowerPC:tä.
 
 
{7                                                                     ---------->
{FLyhyesti Glaze3D:stä:
{F---------------------
 
DirectRDRAM-muistin ansiosta Glaze3D pystyy laskemaan 400 miljoonaa kaksoisteks-
turoitua pikseliä sekunnissa 32 bitin tarkkuudella. Vauhti  ei  hidastu,  vaikka
mukaan lisättäisiinkin läpinäkyvyys- ja sumuefektejä yms. Lisäksi Glaze3D:n ark-
kitehtuuri on mahdollista skaalata 800 miljoonaan pikseliin/sekunti asti.  Teks-
tuurien  maksimikoko  on   4096x4096   pikseliä.   Näyttötiloja   tuetaan   aina
1600x1200:een asti. Myös TV-ulostulo on mahdollista. Glaze3D  tukee  OpenGL-  ja
DirectX-standardeita.
 
Lisätietoja ja kuvaruutukuvia:
www.bitboys.fi/a_pr_glaze3d.html
 
 
{FAmiga Bulletin Board avattu
{F---------------------------
 
Amiga Bulletin Board on Amigan kotisivuilta löytyvä uusi osasto, jossa amigistit
ympäri maailman voivat jakaa ideat ja  mielipiteet  Amigan  kanssa.  Järjestelmä
toimii ilman Java- ja Javascript-selaimia. Lisäksi käyttöliittymä on  selkeä  ja
helppokäyttöinen. Developer- ja Suggestion Box -osastot  ovat  avoimia  kaikille
kävijöille. Sen sijaan salasanaa tarvitaan tai  sitä  voi  pyytää  The  Advisory
Council, Press- ja Dealer/Developer-osastoille.
 
Amiga Bulletin Board:
www.amiga.de/cgi-bin/Ultimate.cgi
 

{7                                                                     ---------->
{FExecutive Update
{F----------------
 
Executive Update on Amigan pääjohtaja Jim Collasin  palsta  Amigan  virallisilla
kotisivuilla. Sen tarkoituksena on toimia informaatiokanavana amigisteille. "Up-
date on major activities" -linkin  takaa  löytyy  henkilöstöuutiset,  tärkeimmät
Amigan kehitysaskeleet sekä tapahtumat ja tapaamiset, joissa  Amiga  on  mukana.
"Open letter to the community":n tavoitteena antaa lisätietoja Amigan kehittämi-
sestä sekä myös oikaista vääriä huhupuheita.
 
Jim Collas kertoi ensimmäisessä avoimessa kirjeessään,  että  Gatewayn  sisäiset
uudelleenorganisoinnit ovat häirinneet Amigaa alkutaipaleella ja siitä on aiheu-
tunut viivästystä, mutta kuitenkin asiat ovat loksahtaneet  paikoilleen.  Colla-
silla on vakaa usko, että Amiga tulee olemaan tärkeä osa tietotekniikan  vallan-
kumouksessa. Hän lupasi, että Amiga tulee jatkossa entistä  enemmän  panostamaan
kommunikointiin amigistien kanssa.
 
Toukokuun kirjeessä kerrottiin määritelmä sille,  mitä  "information  appliance"
tarkoittaa Amigan tapauksessa. Kyse on  LCD-mikroista,  Internet-terminaaleista,
pelikoneista ja digitaalisista  TV:hen  liitettävistä  set-top-laitteista.  Nämä
liitetään   toisiinsa   verkon    välityksellä    ja    kokonaisuus    muodostaa
käyttöympäristön.   Siksi    on    paljon    sopivampaa    kutsua    AmigaSoftia
käyttöympäristöksi kuin käyttöjärjestelmäksi,  koska  järjestelmään  voi  kuulua
useita tietokoneita.
 
Viimeisimmässä, 1.7. julkaistussa uudelleenkirjoituksen vuoksi hieman "myöhästy-
neessä" kesäkuun kirjeessään Collas kertoo tajunneensa, ettei ole  antanut  tar-
peeksi selkeää tietoa Amigan suunnitelmista Amiga-yhteisölle. Amiga kokoaa  par-
haillaan 5-7 sivun mittaista tuotesuunnitelma- ja tekniikkamuistiota, jossa  an-
netaan tarkempaa tietoa mm. AmigaSoft-käyttöympäristöstä (Operating Enviroment),
NG Amigasta (Amiga Multimedia Convergence Computer)  ja  uudesta  Amiga-teknolo-
giasta. Muistio julkaistaan ensi viikon alussa Internetissä.
 
Lisätietoja:
www.amiga.de/diary/executive-e.html
 
 
{FAmiga julkisti animaatiokilpailun
{F---------------------------------
 
Yhteistyössä IOM Film and Video Productionsin kanssa Amiga etsii parasta videot-
raileria uudelle  käyttöjärjestelmäpäivitykselle,  OS  3.5:lle.  Palkintoina  on
jaossa 3 kpl Amiga 1200 HDD Magic -pakettia ja 25 kpl OS 3.5 -käyttistä.
 
Kilpailuun osallistuvien tavoitteena on tehdä noin 30 sekuntia pitkä  videopätkä
käyttäen ainoastaan Amigan laitteistoa  ja  ohjelmistoja.  Kilpailun  tuomaristo
kiinnittää huomiota eniten kilpailutöiden ammattimaisuuteen ja  omaperäisyyteen.
Viimeinen osallistumispäivä on lokakuun 15., 1999.
 
Lisätietoja:
www.amiga.com
 
 
{FAmiga Radio News
{F----------------
 
Amerikkalainen Casey Harverson ylläpitää ja toimittaa Amigan radiouutisia Inter-
netissä. Uutisia voi kuunnella osoitteesta ugn.amiga.org/arn/ ja ne ovat  saata-
vissa MPEG Layer 3, RealAudio 3.0, GSM- ja ADPCM-formaateissa. Äänitiedosto voi-
daan joko imuroida omalle  koneelle  tai  kuunnella  online-streaminä.  Sivuilta
löytyy myös tietoa, millä ohjelmilla tiedostojen kuuntelu onnistuu eri  tietoko-
neissa.
 
Jo nyt Amigan radiouutiset ovat tarjonneet uusia tuulia uutisointiin mm.  ohjel-
mien tekijöiden haastattelujen muodossa. Uutisia välitetään myös  paikan  päältä
AmiWest-tapahtumasta, ja suunnitelmissa on olla paikalla myös NG Amigan  julkai-
sutunnelmissa. Lisäksi systeemiä on tarkoitus kehittää kohti live-Amiga-radiota,
johon käyttäjät voivat soittaa ohjelman aikana.
 
Lisätietoja Amiga Radio Networkin kotisivulta:
ugn.amiga.org/arn/
 
 
{FTietoja OS5:sta IRCistä
{F-----------------------
 
OS5-kehitystyöryhmästä Allan Hovemose on  keskustellut  Amiga-käyttäjien  kanssa
IRCissä OS5:sta ja uuden Amigan käyttökohteista. Seuraavassa joitakin  yhteenve-
toja.
 
- Amigalle suunnitellaan kokonaista  tuoteperhettä,  johon  voisi  kuulua  esim.
käsimikroja, Internet-terminaaleja, Internet-TV-laitteita yms. Myös low-end-  ja
high-end-tarpeisiin on tulossa omat mallit.
 
- Käyttöympäristön ytimen, Neutrino-mikrokernelin, toimittaa QNX. Amigan OS5-ke-
hittelyryhmä San Josessa vastaa OS5:n "korkeampien tasojen" koodauksesta. Näihin
kuuluvat muun muassa koneen uuden ajan multimediaominaisuudet.
 
- OS5:n kehittelyssä on panostettu paljon helppokäyttöisyyteen.  Directory  Opus
5:n tapaista käyttöliittymää ei haluta, koska se on peruskäyttäjän kannalta  se-
kavan tuntuinen. Sen sijaan pyritään siihen, että eri toiminnot voidaan  suorit-
taa vain yhdellä tavalla, jolloin koneen käytöstä tulee selkeää ja johdonmukais-
ta. Toisaalta DOpus5:n käyttöliittymä on sopiva Developer-koneelle.
 
- OS5 tulee esittämään uudenlaisen tavan  ohjelmakohtaisten  resurssitiedostojen
sijoittamiseen. Sovellusohjelma ja  sen  tarvitsemat  konfigurointi-,  kirjasto-
yms. tiedostot sijoitetaan yhteen hakemistoon ja sen  alihakemistoihin.  Tällöin
ohjelman  siirto  paikasta  toiseen  ja   sen   poistaminen   on   helppoa,   ja
käyttöympäristön tarvitsemat hakemistot voidaan pitää selkeästi erillään  sovel-
lusohjelmien tiedostoista.
 
- Guru Meditationin tapaiset vaikeasti  ymmärrettävät  virheilmoitukset  aiotaan
jättää kuluttajaversiosta pois ja korvata  ne  helpommin  ymmärrettävillä.  Myös
käyttöympäristöstä tehdään paremmin virhetilanteista selviytyvä.
 
- Shelliä kehitetään edelleen ja  siihen  liitetään  Unix-maailmasta  csh/bash:n
hyväksi koettuja ominaisuuksia luopumatta  kuitenkaan  helppokäyttöisyydestä  ja
toimivuudesta.
 
Koko keskustelu on luettavissa osoitteessa:
www.cucug.org/amiga/aminews/1999/990509-cucug.html
 
 
{FKlassista linjaa Randomizeltä
{F-----------------------------
 
Genesis Odyssey PPC II on Randomizen A1200:n emolevyyn perustuva tornitettu Ami-
ga. Koneen peruskokoonpanossa on prosessoreina 060/50 MHz ja PPC/160  MHz.  Gra-
fiikkapuolelta löytyy Permedia 2 -piirisarjaan  perustuva  näyttökortti  8  Mt:n
muistilla. Odyssey on myös yhteensopiva Video Toaster  Flyerin  kanssa.  Lisäksi
peruskokoonpanoon kuuluu 16 Mt muistia, 3,2 gigan kiintolevy ja 40x  CD-ROM-ase-
ma. Levyasemaa on terästetty Catweaselilla, joka mahdollistaa DD- ja  HD-levyjen
käytön. Lisäksi löytyy tuki XTRA-HD-formaatille (2380 kt). Koneen mukana  toimi-
tetaan Magic-paketin ohjelmistot, Personal Paint 7.1 ja paketti muitakin  ohjel-
mia.
 
Lisäinfoa:
www.randomize.com
 
 
{FAmigan kello tarkasti oikeaan aikaan
{F------------------------------------
 
FACTS mahdollistaa Amigan kellon oikeaan  aikaan  asettamisen  20  millisekunnin
tarkkuudella. Se hakee ajan Internetistä  Network  Time  -projektiin  liitetystä
serveristä. Toimiakseen se tarvitsee AmiTCP4:n tai  yhteensopivan  TCP/IP-pinon.
Ohjelma voi toimia moniajossa taustalla ja sitä voidaan kontrolloida graafisella
käyttöliittymällä, Arexxilla tai CLI:stä käsin. FACTS  pitää  huolen  myös  tal-
vi/kesäaikojen muutoksista. Päiväystulosteet on lokalisoitu ja ohjelma  on  muu-
tenkin käyttisystävällinen.
 
FACTS on saatavana ilmaiseksi Internetistä:
ftp://sunsite.org.uk/comm/tcp/facts.lha
 
Lisätietoja FACTSin tukisivulta:
www.unsatisfactory.freeserve.co.uk/facts/
 
 

{7                                                                     ---------->
{FVillage Tronicilta Voodoo-kortti
{F--------------------------------
 
Village Tronic julkaisee kuluvan vuoden 3.-4.  neljänneksellä  Classic  Amigalle
3Dfx:n Voodoo-piirisarjaan perustuvan 3D-kiihdytinkortin, joka liitetään Picasso
IV -näyttökortilla sijaitsevaan PCI-yhteensopivaan liitäntään. Kortti tukee  Pi-
casso IV:n Pablo IV -moduulia. Sen ansiosta on mahdollista näyttää  3D-ulostuloa
TV:ssä  tai  nauhoittaa  sitä  videolle.  Kiihdytinkortti  pystyy   16-bittiseen
960x720-resoluutioon, siinä on 8 Mt  grafiikkamuistia  ja  se  tukee  Glide-  ja
Ward3D-ajurijärjestelmiä. Vaatimuksena on Zorro  III  -väylä  (A3k,  A4k,  A1200
ZIII-kortilla) ja 040/25-prosessori. Web-sivuilla on  käynnissä  myös  kilpailu,
jossa Village Tronic hakee osuvaa nimeä uudelle kortille.
 
Lisätietoja:
www.villagetronic.com/amiga/
 
 
{FMillennium
{F----------
 
NewTek ja NovaDesign julkaisevat Amigalle Millenniumin, joka on  päivityspaketti
Amigan Video Toasteriin. Millennium sisältää joitakin suosituimmista  ohjelmista
tältä vuosikymmeneltä kuten myös täysin uutta materiaalia. Satoja uusia efektejä
ja erilaisia kuvahäivytyksiä on  lisätty.  Kaikki  efektit  ovat  ammattilaisten
suunnittelemia. Lisäksi uusia efektejä voidaan luoda Wipe Studiolla Amigan Toas-
ter/Flyeriin. Pakettiin kuuluu useita romppuja, joista löytyy lisäksi oheismate-
riaalia kuten fontteja ja täysvärisiä taustoja. Millennium vaatii vähintään Ami-
ga Toasterin version 3.1, mutta versio 4.2 tarvitaan kaikkiin efekteihin ja  uu-
siin ohjelmistoihin.

Lisätietoja NewTekniquesin sivuilta:
http://www.newtekniques.com/TekTicker/Archives/tektick050.html
 
 
{FFusionin PPC-päivitys työn alla
{F-------------------------------
 
Blittersoft julkaisi tietoja PCx- ja  Fusion-emulaatioiden  PowerPC-moduuleista.
Kyseessä on päivityspaketti  emulaatioiden  68k-versioihin,  joten  alkuperäiset
tuotteet tarvitaan lisäksi. Blittersoft vaatii  vähintään  500  ennakkotilausta.
FusionPPC on jo kerännyt tarvittavan ennakko-ostajamäärän.  Ennakkoon  maksaneet
ostajat saavat 68k-version ilmaiseksi.
 
Fusion PPC (Mac-emulaatio):
 
- tukee kaikkia PPC:lle koodattuja MacOS-versioita
- vaatii/tukee PPC-Macien ROMeja julkaisuhetkellä, tulevaisuudessa suunnitteilla
  myös iMac-systeemi-CD:n tuki, jolloin erillistä ROMia ei tarvita
- käyttää suoraan 68k CPU:ta suorittamaan ei-PPC-ohjelmien 68k-käskyt
- tukee suurinta osaa nykyisestä PPC-Mac-ohjelmistosta
 
PCx PPC (PC-emulaatio):
 
- täydellinen Pentium II -prosessorin emulointi moniprosessoroinnin avulla
- 68k käsittelee videon, äänen ja I/O-toiminnot
- PPC hoitaa ainoastaan raskasta tehoa vaativan x86-emuloinnin
- Windows 95/98 -tuki
- kaikin puolin nopeampi
- parannettu videotuki, tukee kaikkia VESA-näyttömoodeja
- parannettu äänituki
Lisätietoja:
www.microcode-solutions.com/amiga/new.html
 
 
{FImageFX 4 tukee animaatiota
{F---------------------------
 
Nova Designin ImageFX-kuvankäsittelyohjelman nelosversion tärkein  uusi  ominai-
suus on animaatiotuki. Nyt on mahdollista luoda korkealaatuisia animaatioita In-
ternetiin tai videokäyttöön. Animaatiotoiminnot ovat yhtä helppokäyttöisiä  kuin
esim. DeluxePaintissa mutta paljon tehokkaampia. Täysvärianimaatiot,  palettipe-
rusteiset animaatiot ja harmaasävyanimaatiot on mahdollista toteuttaa ja testata
ImageFX:n ikkunoidun käyttöliittymän avulla käyttäen video-tyylistä kontrollipa-
neelia.
 
Uusia kuvankäsittelytoimintoja on myös  lisätty.  Fireworks-efekti  mahdollistaa
esim. realistisen ilotulituksen. Sopivasti parametreja muuttamalla voidaan saada
aikaan vaikkapa kolikkosuihku. Distorter on samantyylinen kuin  3D-perspektiivi-
pyöritys mutta ilman rajoituksia. Kuvaa voi kieputella ja venytellä  haluamaansa
muotoon. Tekstigeneraattoriin on tehty paljon  muutoksia.  Nyt  voidaan  käyttää
Postscript (tm) fontteja, Amigan omien fonttien lisäksi. Lisäksi fonttien reunat
on mahdollista pehmentää.
 
ImageFX on saatavana CD-ROMilla. Mukana tulee kuponki, jolla voi tilata  levyke-
version, jos niin haluaa. Bonuksena CD-ROM-versiossa on kuvia,  animaatioita  ja
melkein kaikki mitä Nova Designin kotisivuilta löytyy.
 
Lisätietoja:
www.novadesign.com
 
{FImpulse Multiprosessing system
{F------------------------------
 
Impulsella on ollut työn alla jo lähes vuoden ajan multiprosessorikortti Amigal-
le. Se valmistetaan yhteistyössä IAT Manufacturingin (UK) ja Alternate  Approac-
hin (USA) kanssa. AA valmistaa korttia varten mikrokäyttöjärjestelmän, joka mah-
dollistaa multiprosessoinnin tuen liittämisen nykyiseen AmigaOS:iin. IAT valmis-
taa varsinaisen kortin, joka perustuu Motorolan Coldfire-perheen prosessoreille.
Korttien maailmanlaajuisista toimituksista vastaa Blittersoft.
 
Lisätietoja:
www.freeyellow.com/members7/iatmanufacturing/impulsemain.html
 
 
{FiBrowse2:n julkaisu lähestyy
{F----------------------------
 
iBrowse2 sisältää paljon uusia ominaisuuksia vaativalle surffaajalle. Tärkeimpiä
parannuksia:
 
- tuki Macromedian Shockwave-plug-in:lle
- täydellinen JavaScript 1.2
- HTML 4.0 -tuki
- parannettu käyttöliittymä
- parannettu asetusohjelma (mahdollista määritellä selainasetukset jokaiselle
  web-sivulle erikseen)
- cache on koodattu uudelleen (nopeampi ja helpompi käyttää)
- parseri on koodattu uudelleen (nopeampi)
- mahdollisuus avata monta erillistä selainta samaan ikkunaan (vaihto
  tab-näppäimellä)
- tuki ulkoiselle uutistenlukuohjelmalle
 
Lisätietoja:
www.hisoft.co.uk/amiga/ibrowse/ibrowse2.html
 
 
{FAmozillaX Amigan Web-selainten kärkeen
{F--------------------------------------
 
Netscape 5:n vapaasti levitettävään koodiin perustuva AmozillaX aiotaan julkais-
ta Amigalle heinäkuussa World Of Amiga '99 -tapahtumassa. AmozillaX tullaan jul-
kaisemaan ilmaiseksi. Tärkeimpiä ominaisuuksia:
 
- HTML 4.0 "Gecko" -layout-moottori
- tyylisivut (CSS 1 ja CSS 2 osittain)
- DOM 1
- XML 1.0
- JavaScript 1.5
- PNG-, JPEG-, GIF XBM ja IFF-kuvaformaattien tuki
- Shockwave- ja Real Audio -tuki
- AREXX plugins
- tiedostojen imuroinnista  huolehtii  selaimesta  riippumaton  ohjelma  Silent-
  Download-teknologialla
- HTTP1.1-, FTP- ja Gopher-protokollat
- URL-osoitteen täydennys
- mahdollisuus tallentaa kotisivujen osoitteet näppäinkomentojen taakse
- AOL Instant Messenger -viestiohjelma
- sisäänrakennettu Web-serveri (optiona)
 

AmozillaX julkaistaan 030-, 040- ja 060-prosessoreille. PowerPC-tuki  on  aluksi
nopeuttamassa kuvien näyttämistä. PowerPC:lle täysin koodattu versio  on  saata-
villa elokuussa.
 
Lisätietoja:
www.realdreams.cz/amiga/local/24_4amozillaf.html
 
 
{FREBOL 2.0 julkaistu
{F--------------------
 
REBOL 2.0 mahdollistaa tiedon välityksen ja tulkinnan maailmanlaajuisesti Inter-
netin välityksellä. REBOL 2.0:lla tehty koodi  toimii  21  eri  tietokonejärjes-
telmässä  ilman  muutoksia.  REBOL  2.0  on  alusta  alkaen  valmistettu   help-
pokäyttöisyyttä silmälläpitäen, jotta jopa vasta-alkajat voivat käyttää sitä jo-
kapäiväiseen, tehokkaaseen ja joustavaan tiedonvälitykseen verkossa. Tyypillisiä
esimerkkejä REBOLIN käytöstä ovat sähköpostien käsittely, Web-sivujen  hallinta,
tiedonhaku Internetistä, tiedostojen siirto ja uutisryhmien käsittely.
 
Rebolin syntaksi on helppo omaksua ja lyhyen 10-osaisen  esittelyjakson  jälkeen
vasta-alkajakin voi saada aikaan tuloksia tunneissa. Rebol säilyttää ja  siirtää
kaiken datan tekstinä, mahdollistaen tiedon välityksen e-mailina sekä  sen  tar-
kastelun  ja  editoinnin   tekstieditorilla.   Monimutkaisen   verkkoteknologian
ymmärtäminen ei ole välttämätöntä.
 
REBOL Technologiesin perusti AmigaOS:n luoja Carl Sassenrath maaliskuussa  1998.
REBOL 2.0 on saatavana ilmaiseksi Amigalle Internetistä REBOLin virallisilta tu-
kisivuilta: www.rebol.com
 
 
{FTurboPrint-päivitys
{F-------------------
 
TurboPrintin versiosta 7.04 löytyy normaalien bugikorjauksien lisäksi ajurit  HP
DeskJet 880 ja 895-kirjoittimille. Tällä hetkellä TurboPrintin kirjoitinajurioh-
jelmistoon on työn alla ajurit seuraaville kirjoittimille:
 
- HP DeskJet 880, 895 (korvaava ajuri: DeskJet 540)
- HP LaserJet 1100, 2100, 4000, 5000 series (korvaava ajuri: LaserJet 6)
- Epson Stylus Photo 750 (korvaava ajuri: Epson Stylus Color 740)
 
Lisätietoja ja päivitystiedoston imurointi Internetistä:
www.irseesoft.com/tp_faqs.htm
 
 
{FCandy Factory Pro
{F-----------------
 
Candy Factory Pro mahdollistaa näyttävien kolmeulotteisten logojen, tekstien  ja
nappuloiden luonnin kätevästi esim. Web-käyttöön. Varsinkin PPC-versiossa useim-
mat efektit ovat reaaliaikaisia. Hienojen tulosten saaminen onnistuu kokeilemal-
la nopeasti. Lisää Candy Factory Centralissa:
http://www.grafik.nu/candy/start.htm
 
 
{FPhotogenics Gallery
{F-------------------
 
Photogenicsin ohjelmoija Paul Nolan on avannut gallerian, jossa  esitellään  ky-
seisellä ohjelmalla tehtyjä töitä. Esillä on mm. Eric Schwartzin, Jan  Heineman-
nin ja Rod Volkmarin töitä. Sivustolta lisäksi löytyy mm. opastusta  Photogenic-
sin käyttöön.
 
Internet:
www.paulnolan.com
