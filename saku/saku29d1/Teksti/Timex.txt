2
1*

{3                        Timex Data Link 150 -rannekello
{3                        -------------------------------
 
                                Vesa Kuukasjärvi
 
 
Näin tietokoneiden valta-aikana yritetään valjastaa kone palvelemaan ihmistä ti-
lanteessa kuin tilanteessa. Tästä palvelemisesta on yhtenä esimerkkinä Timex Da-
ta Link 150 -rannekello. Kyseessä on päällisin puolin aivan normaali kello. Kel-
loihin enemmän perehtynyt voi kiinnittää huomiota ovisilmää muistuttavaan  lins-
siin kellotaulun yläosassa. Itse erikoisuus löytyy kellon käyttämisestä  ja  sen
ohjelmoinnista.
 
Kellon asetukset asennetaan tietokoneella kellon mukana seuraavalla  ohjelmalla.
Asetukset kirjoitellaan ja valitaan klikkailemalla eri valikoita. Kun  mieleiset
asetukset on saatu tehtyä, pyydetään tietokonetta  lähettämään  tiedot  kelloon.
Tässä vaiheessa "ovisilmä" saa vuoron astua töihin.  Ohjelma  muuttaa  asetukset
viivakoodiksi, jonka kello sitten lukee monitorista. Systeemi on täysin  toimiva
ja kätevä. Kello voi olla noin 20-30 cm päässä  monitorista  ilman  että  syntyy
virheitä tiedoston siirrossa. Jos kuitenkin  näin  käy,  kello  ilmoittaa  siitä
näytössä ja äänimerkillä.
 
Kellosta voidaan muuttaa seuraavia asetuksia: herätykset (5  kpl),  puhelinmuis-
tio, tapahtumakalenteri, muistilista, äänimerkit, kellonaika  (2  kpl),  valikon
toiminnot ja kalenteri. Valikkoon voidaan muuttaa  ajanoton  kohdalle  erilaisia
kalentereita ja laskureita. Toisin sanoen voit asettaa kellosi laskemaan  vaikka
TJ-päiviä (huom.: ei koske reserviläisiä). Kellon herätykset  ja  muistiot  ovat
aina kronologisessa järjestyksessä. Voit katsoa, mikä on seuraava tapahtuma  il-
man että joutuisit selaamaan koko muistion läpi. Muistioista ei sinällään minul-
le ole hyötyä, koska puhelimen muistista löytyy kaikki olennainen.
 
Kellon käyttö on aika helppoa ja yksinkertaisen kuoren alle kätkeytyy todellinen
monitoimikello. Kieltämättä kello on jossain määrin lelu, mutta kukapa meistä ei
haluaisi välillä leikkiä. Ainakin minä olen  töissä  herättänyt  hilpeyttä,  kun
osoittelen kellolla monitoria ja taustalta kuuluu jatkuva piipitys. Itse  arvos-
tan aamu-unisena snooze-toimintoa. Jos kello herättää, enkä paina mitään nappia,
saan saman herätyksen viiden minuutin kuluttua uudestaan. Olen asettanut  kellon
herätysääneksi todella raivoisan kakofonian. Tyttöystäväni  oli  tiputtaa  minut
sängystä, kun en muistanut ottaa herätystä pois päältä.
 
Näin Amiga-käyttäjänä miinusta tulee kellon ohjelmoinnin osalta.  Systeemivaati-
mukset ovat nimittäin seuraavat: Windows 3.1, 3.11, NT tai Win 95, PC 386, moni-
tori VGA tai parempi, 2,5 megaa kiintolevyä ja hiiri. Minulla ohjelman asentami-
nen ei tuottanut vaikeuksia ja ohjelma toimii moitteettomasti.  En  ole  päässyt
vielä testaamaan kellon ohjelmointia PC-Taskin kautta, mutta jahka  saan  itseni
hilattua auton rattiin ja tuttuni luo, niin toivossa  on  hyvä  elää.  Itselleni
kellon käyttö  ei  tuota  ongelmia,  koska  joudun  käyttämään  töissä  PuuCeetä
päivittäin (työpäivä = osalobotomia).
 
Kellon ranneke on miellyttävää nahkaa. Vesitiivis kuori luo turvallisen  tunteen
täällä vesistöjen rannoilla. Kellon lasi on suojattu hyvin. Kehys on korkeammal-
la kuin lasin reuna, eli lasi ei  voi  iskeytyä  reunoiltaan  mihinkään.  Kellon
yövalaistus on sinertävä INDIGLO(R), joka näyttää todella hienolta. Kellon näyt-
tö on kolmirivinen ja luettavuus on selkeä.
 
Kaikin puolin Timex Data Link 150  on  hyvä  kello,  jolla  voi  diivailla  kah-
vipöydässä työkavereille. Suosittelen kaikille niille jotka ovat ainaisia  "lap-
sia".

{3            Timex Data Link 150 -rannekello

            Valmistaja:         Timex Corporation
                                www.timex.com

            Tekniset tiedot:

            Näytön korkeus      19 mm
            Vesitiivis          30 m
            Baud rate           2048 baudia
            Data rate           120 merkkiä/sekunti
            Protokolla          Timex Communication
            Ajan "pito"         +/- 15 sekuntia/kk
            Paristo             CR-2025
            Käyttöjännite       3 V
            Prosessori          Low Power Motorola 6805 ;-)
            Kokonaismuisti      16k ROM
            Käyttäjänmuisti     1,2k chip ram, 2,0k eeprom
            Hinta               895 mk (Data Enter, Varkaus)
                                1290 mk (Tietokone-lehden esittely)

            Maksimi tiedostojen määrät numeroina eripituisilla viesteillä

            "Nimen" pituus merkkeinä   11    15    30
            Tapahtumat                167   128    77
            Kalenteri                 182   136    80
            Puhelinnumerot            134   107    63
            Notepad                   199   146    83

            Keskiarvot                170   129    75
