2
1*

{3                             Topolino-hiiriadapteri
{3                             ----------------------
 
                                Vesa Kuukasjärvi
 
 
Topolino on adapteri, joka mahdollistaa PC-sarjahiiren kytkemisen Amigaan  tämän
oman hiiren tilalle. Topolino liitetään  suoraan  hiiriporttiin.  Mukana  seuraa
kiinnitysruuvit. Omani ostin Amigatorilta hintaan 109 mk. Normaalihinta oli  189
mk, mutta tämä oli nyt tarjouksessa.
 
Töissä sain kokeilla ja käyttää päivittäin hiirtä, jossa on keskinapin  kohdalla
rulla. Tämä rullan käyttö on joissakin sovelluksissa aivan mielettömän hyvä jut-
tu, joten sitä alkoi toivoa myös omaan koneeseen. Toinen merkittävä syy oli  en-
tisen hiiren oireilu mahdollisesta eläkkeelle siirtymisestä. Toisaalta myös jat-
kuva entisen hiiren puhdistelu yms. alkoi  rassata,  entinen  hiiri  kun  jaksoi
temppuilla lähes kuukausittain. Ymmärrettävää, sillä hiireni oli  tehnyt  pitkän
matkan A500-ajoilta tähän päivään. Jotenkin myös tuntui, että voisi edes  joten-
kin tätä systeemiä päivittää lompakon sallimissa rajoissa.
 
Kun sain koneeni huollosta takaisin, niin paketista paljastui myös kolminappinen
hiiri. Rullahiirtä ei tekninen tukeni saanut toimimaan mitenkään päin. Tai kyllä
hiiri toimi, mutta toiminta ja sen tekemiset eivät välttämättä olleet  kovinkaan
käyttäjää innostavia. Tässä pätkä saamaani sähköpostia koskien rullahiirten toi-
mintaa... "Topolino tulkkaa  wheelitiedot  väärin  eli  se  maalaa  epämääräisen
alueen ja nykäisee sen toiseen kohtaan. Hupaa jos tempaisee vaikka läjän ikonei-
ta ja siirtää (drag and drop) ne  jonnekin...  Tapauksesta  riippuen  seuraukset
voivat olla ikäviä..." Unohdimme siis rullahiiren ja  Topolinon  yhdistelmän  ja
päätimme hankkia hyvän kolminappihiiren.  Tekninen  tukeni  kokeili  monenmoisia
hiiriä ja päätyi sitten Logitechin kolmenappiseen hiireen, jonka hinta oli  noin
satasen. Hiiri on hyvä ja tarkka. Nyt vain opetteluttaa tuon  keskinapin  käyttö
ruudun vaihdossa, mutta kyllä tämä tästä.
 
Topolinon käyttöönotossa ilmeni  ongelmia,  joiden  kanssa  tuskailen  vieläkin.
Vaikka adapteri menee kuin sujahtaen paikalleen, niin olen usemman kerran joutu-
nut nitkuttelemaan Topolinoa saadakseni sen eloon. Tekninen tukeni ilmoitti  sa-
maa omasta yksilöstään. Mikä lie vikana, se ei ole vielä selvinnyt. Liekö jotain
likaa kontaktipinnoissa valmistuksen jäljiltä.  Tarkempi  mittailu  ja  teknisen
tuen tekemä tutkimus osoitti syyksi sen, että liitin on lyhyempi kuin esim. Gol-
den Imagen hiiressä, eli Topolino ei yllä kunnolla pohjaan. Tästä varmaan on on-
gelmia niille, joilla on vanha ja kulunut hiiriportti koneessaan. Uusi  tarkempi
hiiri opetteluttaa myös käyttäjäänsä, mutta niinhän se on, että  elämä  on  koko
ajan jonkinlaista opiskelua.
 
Suosittelen Topolinoa henkilöille, joilla on ongelmia hiirten  kanssa  ja  jotka
haluavat ostaa edullisesti uuden hiirensä.  Tietenkin  on  laskettava  Topolinon
hinta ensimmäisen hiiren yhteyteen, mutta  jatkossa  hiirten  löytyminen  tuskin
tuottaa ongelmia. Itse olen tyytyväinen tähän,  vaikken  saanutkaan  rullahiirtä
Amigaani. Toivon mukaan joku joskus tekee patchin, jolla sellaisen  voi  liittää
Topolinon kautta Amigaan.
 
Topolinoa myy Suomessa ainakin Amigator, www.sip.fi/~aho, ja kesäkuun  loppupuo-
{*{2lella sen hinta oli 189 mk. {9[Toim.huom.: Valmistajan kotisivu  www.raach.com  ei
{9ainakaan testaushetkellä antanut odotettua tulosta (vain epämääräisen  kotisivu-
{9listan), ja osoitteessa www.raach.de taas ei Topolino-linkkejä ole.]
