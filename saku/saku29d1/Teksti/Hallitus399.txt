2
1*
{3SUOMEN AMIGA-KÄYTTÄJÄT RY.                                   KOKOUSMUISTIO
{3HALLITUS 1998-1999                                           
{3                                                             1.6.1999

{3HALLITUKSEN KOKOUS 3/99


AIKA            29. toukokuuta kello 17.05 - 20.15

PAIKKA          Espoon keskus, taloyhtiön kerhotila

LÄSNÄ           Janne Sirén, puheenjohtaja
                Tomi Jaskari, sihteeri
                Timo Kemppaala
                Simo Koivukoski
                Valtteri Murto
                Janne Pikkarainen
                Tapani Tanskanen


{31
{3Kotisivu-uudistus onnistui

Kevään aikana toteutettiin Suomen Amiga-käyttäjät  ry:n  kotisivu-uudistus.
Sivujen uusi ilme todettiin onnistuneeksi  ja  niihin  aiotaan  jatkossakin
keskittää huomattava osuus yhdistyksen voimavaroista. Tavoitteena on tarjo-
ta vähintään sisältörikas yhdistyksen käyntikortti, jonka kautta voi ammen-
taa lisätietoa. Ongelmallisinta on yrittää pitää sivut kiinnostavina rajal-
lisista resursseista huolimatta.

Työmääränsä vuoksi toissijaiseksi laskettavana tavoitteena on luoda suomen-
kielinen Amiga-tietouden keidas, vaikka  ulkomaisten  Amiga-sivujen  kanssa
emme pyrikään kilpailemaan. Hyvin ajankohtaisen materiaalin esittäminen si-
vuilla on vaikeaa, ja kuten palautteestakin voi päätellä, antaa  se  epäon-
nistuessaan sivuista turhan staattisen kuvan. Uutisia ja jatkuvasti päivit-
tyviä kolumneja emme siis yritä  tarjota;  päivän  namupalojakin  harkitaan
vain harvennetulla ilmestysmisrytmillä.

Sivujen ylläpidosta vastaa  uudistuksen  toteuttanut  Janne  Sirén  ainakin
vielä syyskuun loppuun. Tämän jälkeen webmasterin  tehtävät  siirtyvät  to-
dennäköisesti Janne Pikkaraiselle. Muita  esille  tulleita  ideoita  olivat
jäsentietojen  tarkitusmahdollisuus,  palautteen  antamisen  helpottaminen,
Suomen Amiga-gurut -listan palauttaminen päivitetyssä muodossa sekä Saku 99
-päivälaskuri JavaScriptillä.


{32
{3Saku 99 alkaa hahmottua

Lähestyvä Saku 99 -tapahtuma  herätti  kovasti  keskustelua.  Varmistettiin
suunnitelma tarjota tapahtumasta kaksi Web-kameraa, manuaalisella  vaihdol-
la. Toinen kamera sijoitetaan näyttelysaliin ja toinen aulaan, mikäli saam-
me toteutuksen teknisesti onnistumaan. Keskusteltiin myös  videokuvauslait-
teiston lainaamisesta tapahtuman ikuistamiseksi. Todettiin tosin, että vii-
me kerralla kameramiehet tulivat kutsumattakin.

Kun ohjelmisto- ja rautapuoli saadaan  jäsenneltyä  tarkemmin,  järjestämme
tekniikkakokouksen Heurekassa, jossa pyrimme kokeilemaan Internetiin  liit-
tymistä ja auditorion videotykkiä. Viimekertainen fiasko Internetin  kanssa
ei saa toistua. Heurekasta on hankittava tarpeelliset lisätiedot  etukäteen
sekä sovittava tarpeellisesta yhteistyöstä.

Tapahtuman logo on  edelleen  kesken;  kokeillut  ideat  diskovaloineen  ja
räjähdyksineen eivät ole onnistuneet. Janne Pikkarainen, Simo Koivukoski ja
Tapani Tanskanen ottivat tehtäväkseen pistää logotyöhön potkua. Simo  ottaa
selvää myös T-paitojen teettämisestä sekä nimilapuista. Janne Sirén  tutkii
mahdollisuutta hankkia Amigalta lupa Amiga-aiheisten paitojen tekemiseen.

Terho Henriksson on ilmoittautunut vapaaehtoiseksi mediayhteyksien  tunnus-
telijaksi. Terho on lähettänyt luvalla tiedusteluja  kiinnostuksesta  tehdä
Saku 99 -tapahtumasta juttua eri lehtiin ja saanut jo  hieman  positiivista
palautettakin. Terhon yhteysmiehenä hallitukseen toimii Janne  Sirén,  joka
tapahtumavastaavana varmistaa, että PR-työ on yhtenäistä.

Janne Sirén, joka edustaa Amiga User Group Networkia Suomessa,  on  ottanut
yhteyttä Ruotsin User Group Networkin edustajaan ja hankkinut  Saku  99:lle
pienimuotoista  mainontaa  ruotsalaisten  Amiga-käyttäjäryhmien   piirissä.
Ruotsalaisille pyritään myös tarjoamaan yksityiskohtaiset  tulo-ohjeet  ta-
pahtumapaikalle.

Keskusteltiin myös uudesta Saku-rompusta.  Tutkitaan  mahdollisuutta  saada
levylle Saku 98 -videomateriaalia. Lisäksi Erkki Tapola on  jo  toimittanut
romppua varten parempilaatuisen version  taannoisesta  PTV:llä  pyörineestä
Amiga-mainoksesta. Mainoksen julkaisemiseen on asianmukainen lupa  sen  oi-
keudet omistavalta AIC Systemsiltä.




{D                                                                     ---------->
{33
{3Jäsentietokanta kuntoon

Tomi Jaskari esitteli otteita jäsentietokannan nykytilasta ja totesi tieto-
kannan olevan tällä hetkelläkin jatkuvassa muutostilassa; ongelmana on  eri
lähteistä tulleiden tietojen  yhtenäistäminen  ja  keruu  yhteen  paikkaan.
Päätietolähteet ovat kuukausittaiset tiliotteet ja  aikaisemmin  Veli-Matti
Vuorensyrjän ylläpitämä tietokanta.

Jatkossa Tomi huolehtii jäsentietokannasta. Veli-Matti jatkaa kuitenkin Sa-
ku-lehden kotiinkantojen vastuuhenkilönä ja Tomi toimittaa hänelle ajan ta-
salla olevan kotiinkantorekisterin aina ennen Sakun ilmestymistä.


{34
{3Hallituksen uusjako

Toivomus on, että uuteen  hallitukseen  ehdolla  olevat  henkilöt  olisivat
koolla jo ennen vuosikokousta. Tomi Jaskari  esitti  myös  ajatuksen,  että
hallitus uusiutuisi kokonaan aina kahden vuoden välein:  hallituksessa  ol-
taisiin ensin vuosi varajäseninä ja oppilaina, ja toinen vuosi sitten  ote-
taan vastuuta ja tehdään kaikki mahdollinen jäsenten hyväksi. Tosin  todet-
tiin, ettei tällainen kierto liene kovin realistinen mahdollisuus.

Uuteen hallitukseen ilmoittautuivat ehdolle paikalla olleista Tomi Jaskari,
Timo Kemppaala, Valtteri Murto, Janne Pikkarainen  sekä  Tapani  Tanskanen.
Janne Sirén ilmoitti, ettei tule asettumaan ehdolle luottamustehtävään ensi
vuoden hallituksessa, mutta jatkaa yhdistyksen konsulttina. Simo Koivukoski
ei asetu uudelleen ehdolle henkilökohtaisten kiireidensä vuoksi,  mutta  on
toiminnassa mukana Saku 99:n saakka.
Uusiutuminen voisi olla täydellisempääkin, mutta joka tapauksessa  hallitus
pitää tärkeänä, että uudessa hallituksessa on vanhankin  hallituksen  jäse-
niä, koska heillä on tarvittava tietotaito viedä toimintaa eteenpäin.  Jat-
kuvuus on muutenkin tärkeää ja hyvin vaikea asia, joten siihen on panostet-
tava keräämällä historiikkia ja toimintaohjeita eri tilanteisiin. Hallituk-
sen kokousmuistiot näyttelevät tässä ratkaisevaa osaa; on todella  tärkeää,
että uusi hallitus lukee vanhat kokousmuistiot ja pöytäkirjat.

Janne Sirén valmistelee lukijakyselyn, jonka tulosten pohjalta uuden halli-
tuksen on helpompi hahmottaa rivijäsenten toiveita ja murheita. Kysely tul-
laan julkaisemaan yhdistyksen kotisivuilla, Sakunetissä sekä Saku-lehdessä.


{35
{3Tilintarkastus lähestyy

Hallituksen pöytäkirjat ja muistiot sekä yhdistyksen  kirjanpidon  asianmu-
kaiset dokumentit ja tilinpäätökset on toimitettava tilintarkastajille mah-
dollisimman pian tilikauden päätyttyä 31.6. Asiasta sovitaan tarkemmin  ti-
lintarkastajien kanssa. Työläänä ongelmana ovat täydellisen kaksinkertaisen
kirjanpidon toteuttaminen sekä ATK-pohjaisen kirjanpidon dokumentointi.

Tarpeellisen tiedon hankkimiseksi yhdistykselle on ostettu  kirjapito-opas,
jonka vaihtamista tosin vielä harkitaan.  Olennaista  on  joka  tapauksessa
kiinnittää jatkuvasti enemmän huomiota kirjanpitoon ja taloudenhoitoon.




{D                                                                     ---------->
{36
{3Suuria menoja tulossa

Saku 99 -tapahtuman tilavuokra on 7500 markkaa ja muut kustannukset arviol-
ta vähintään 1000 markkaa, todennäköisesti enemmän. Vuosikokouksen ja  Saku
99:n yhdistettyihin kutsuihin on varattu 500  markkaa  sekä  vuosikokouksen
tilavuokraan korkeintaan 200 markkaa. Heinä-syyskuussa yhdistyksellä on to-
dennäköisesti menoja 10 000 markan tietämillä. Alkuvuonna  yhdistyksen  ra-
hankäyttö on ollut hyvin vähäistä.

Saku-CD-ROM-toimituksista vastaava Jarmo Piippo  laskuttaa  yhdistystä  ku-
luistaan jälkikäteen. Veli-Matti Vuorensyrjä ei mahdollisesti  laskuta  ko-
tiinkannoista vieläkään. Tilanteen muuttumiseen on  kuitenkin  varauduttava
seuraavan tilikauden budjetissa.

Menojen kattamiseksi  päätettiin  myydä  kaksi  yhdistyksen  tarpeettomaksi
osoittautunutta Amigaa  mahdollisimman  nopeasti.  Yksi  Amiga  säilytetään
toistaiseksi Saku 99 -kilpailua varten. Kilpailuihin varatusta Amigasta  on
sovittu myytäväksi kiintolevy ja kiintolevyohjain. Levy myydään 150 markal-
la ja ohjain 200 markalla.

Myös jäsenmaksujen keräämistä yritetään tehostaa. Vuoden  2000  jäsenyyksiä
otetaan vastaan heti vuosikokouksessa  ja  Saku  99:ssä.  Lisäksi  pyritään
miettimään jäsenille uusia etuuksia.


{37
{3Muut esille tulleet asiat

Vuosikokous järjestetään elokuussa. Tomi Jaskari selvittää mahdolliset  ko-
koustilat pääkaupunkiseudun kirjastoista. Vuokra ei saisi ylittää 200 mark-
kaa. Todennäköisesti kokous järjestetään tutusta kaavasta poiketen  Espoos-
sa. Keskusteltiin Internet-yhteydestä kokouspaikalle.

Sovittiin alustavasti seuraavasta hallituksen kokouksesta heinäkuun alussa,
kenties 3.7. Kokouksen yhteydessä vieraillaan mahdollisesti Heurekassa  tu-
tustumassa tapahtumapaikkoihin ja tekniikkaan.

Keskusteltiin saadusta ehdotuksesta perustaa yhdistykselle  oma  jäsen-BBS.
Todettiin, ettei Internetin paineessa kamppaileva  purkki  ole  rajallisten
resurssien vuoksi mahdollinen. Sen sijaan todettiin, että  jäsenten  Inter-
net-kyvykkyyttä tulee tukea kaikin mahdollisin keinoin.

Todettiin, että Jarmo Piippo on hoitanut tehtäviään Saku-romppujen  poltta-
misessa ja toimittamisessa hyvin. Yksi romppu tosin hajosi postissa ja Pos-
ti on jo alustavasti ilmoittanut korvaavansa sen, sillä levy  oli  asianmu-
kaisesti pakattu. Romppumyynti on ollut vaisua; levyjä on myyty kevään  ai-
kana alle kymmenen kappaletta, mikä on levyn iän huomioiden  ymmärrettävää.
Yhteensä levyjä on myyty yli 60 kappaletta.

Postituksiin liittyen keskusteltiin Postin  tarjoamista  HelPosti-kuorista.
Parinkymmenen  kappaleen  erissä  hankittavat  kuoret  tuovat   merkittävää
säästöä postikuluihin, sillä niissä voidaan lähettää alhaiseen vakiohintaan
varsin painaviakin paketteja. Mahdollisuutta kannattaa hyödyntää jatkossa.

Muistion kirjoittivat Tomi Jaskari ja Janne Sirén. Oikoluvusta  kiitos  Anu
Seiloselle. Kiitos myös hallituksen jäsenille kokouksen kestityksestä.
