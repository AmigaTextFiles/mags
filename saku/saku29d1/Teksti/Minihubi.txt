2
1*

{3                           Kaksi konetta, yksi verkko
{3                           --------------------------
 
                               Janne Pikkarainen
 
 
Kuinka saada monta konetta kätevästi käyttämään samaa  verkkoa  samanaikaisesti?
Ratkaisuna toimii polkuhinnalla (300 markkaa) myytävä 5-porttinen minihubi. Lai-
te on beigenvärinen, siististi muotoiltu pikkuinen rasia, jossa on  RJ45-liitti-
met (paikat viidelle koneelle + ulkomaailmaan johtava portti) verkkokaapeleille.
 
Asentaminenkaan ei juuri helpompaa voisi olla. Kunhan laite on kaivettu paketis-
taan ulos, riittää kun sen sijoittaa  pöydälle,  kytkee  ulkomaailmaan  johtavan
verkkopiuhan ja koneiden  verkkokaapelit  kiinni  hubiin  ja  napsauttaa  virran
päälle. Tämän jälkeen laite toimiikin automaattisesti ilman minkäänlaista konfi-
gurointia ja jakaa käytössä olevan verkkokapasiteetin tasaisesti  kaikille  ver-
kossa oleville koneille!
 
Itselläni on kahden koneen (A1200/060 ja P100MHz) miniverkko,  ja  se  toimiikin
melko vikkelästi. Tiedostot siirtyvät koneiden välillä noin 400 kilotavua sekun-
nissa, vaikka käytössä on Amiga-puolella PCMCIA-verkkokortti. Ulkomaailman kais-
tankaan kanssa ei ongelmia ole tullut: Vaikka Amiga ottaisi FTP:llä täyttä vauh-
tia tiedostoja, ei se kuitenkaan estä sujuvaa nettikäyttöä  PC:llä.  Yksittäinen
nettiyhteys ei ryöstä koko kapasiteettia itselleen,  vaan  väistää  tarvittaessa
muiden tarvitsijoiden tieltä.
 
Näiden kokemusten perusteella sanonkin, että mikäli käytössäsi on monta  verkko-
kortillista konetta ja haluat verkottaa ne tai saada ne käyttämään samaa  Inter-
net-yhteyttä, hubi on oivallinen ratkaisu. Modeemin  läpi  käytettävää  nettiyh-
teyttä se ei hoida, mutta kaapelimodeemi- tai ethernet-yhteyden kanssa se on oi-
va vekotin.
 
Mistä hubeja saa? Varmasti melkein mistä  tahansa  isommasta  tietokonekaupasta.
Itse ostin omani DataGroupista, lisätietoja kaupasta saat osoitteesta www.datag-
roup.fi.
