2
1*

{3               Suomen Amiga-käyttäjät ry:n loppukevään tiedotteet
{3               --------------------------------------------------

                                  Janne Sirén

 
Tämä on yhteenveto yhdistyksen viime Sakun jälkeen julkaisemista
tiedotteista.
 
{3---------------------------------------------------------------------------

17.05.1999

SUOMEN AMIGA-KÄYTTÄJÄT RY. JULKISTAA UUDISTUNEET KOTISIVUT

Suomen Amiga-käyttäjät ry:n kotisivujen sisällön siirtäminen uusiin
kulisseihin on viimeinkin saatu päätökseen. Yhdistyksen webmasterin, Janne
Sirénin kehittämillä ohjelmilla ryyditetty sivukokonaisuus on suunniteltu
palvelemaan sekä tulevaa laajentumista että parempaa käytettävyyttä niin
käyttäjän kuin sivujen ylläpitäjänkin näkökulmasta.

Lopputuloksena on entistä miellyttävämmän näköiset, helpommin selailtavat
ja teknisesti paremmat kotisivut. Uudistuneet kotisivut palvelevat vanhassa
tutussa osoitteessa http://batman.jytol.fi/~saku/ sekä peiliosoitteessa
http://tzimmola.tky.hut.fi/saku/.

{3---------------------------------------------------------------------------


01.06.1999

SUOMEN AMIGA-KÄYTTÄJÄT RY:N LUKIJAKYSELY KARTOITTAA AMIGA-KÄYTTÄJIÄ

Suomen Amiga-käyttäjät ry:n kolmas lukijakysely on avattu yhdistyksen
kotisivuilla ja se julkaistaan myös Sakunetissä sekä Saku-lehdessä.
Tarkoituksena on kartoittaa suomalaisten Amiga-käyttäjien sekä muiden
yhdistyksen toiminnasta kiinnostuneiden taustoja. Toivomme runsasta
osanottoa ja arvomme myös osallistuneiden kesken palkintoja.

Lisätietoja Suomen Amiga-käyttäjät ry:stä saat yhdistyksen kotisivuilta
(http://batman.jytol.fi/~saku/, http://tzimmola.tky.hut.fi/saku/).

{3---------------------------------------------------------------------------

01.06.1999

SUOMEN AMIGA-KÄYTTÄJÄT RY. MYY VANHAT AMIGA 2000 -TIETOKONEENSA

Suomen Amiga-käyttäjät ry. luopuu omistamistaan kahdesta vanhasta,
yhdistykselle tarpeettomaksi osoittautuneesta Amiga 2000 -tietokoneesta.
Molemmat koneet on varustettu AmigaOS 3.1 -ROM-piirillä, muistikortilla
sekä SCSI-kiintolevyohjaimella. Koneet on puhdistettu ja kotelot ovat
kohtalaisessa kunnossa, mutta näppäimistöt sekä hiiret puuttuvat.

Tarkka varustelu selviää seuraavasta; kokoonpanoista voidaan keskustella
myös tapauskohtaisesti. Laitteille myönnetään toimivuustakuu ja tuotto
käytetään yhdistyksen järjestämän Saku 99 -tapahtuman rahoittamiseen.
Konepaketit myydän eniten tarjonneille, kuitenkin siten että pohjahinnaksi
toivotaan 1000 markkaa/kone, ja tarjousten takaraja on 30. kesäkuuta 1999.
- Amiga B2000 (emolevyn revisio 4.5)
- Prosessori 68000 / 7,14 MHz
- 5 x Zorro II, 2 x 16-bit ISA, 2 x 8-bit ISA, CPU slot, video slot
- Kickstart ROM 3.1 (40.63)
- Applied Engineering RamWorks 2000 -muistikortti (ROM 1.5a)
- Muistikortilla muistia ZIP-kannoilla 8 Mt
- Trumpcard Professional -SCSI-kortti (rev 1.3, autoboot ROM rev 4.7)
- Conner 540 Mt SCSI-2 3.5" -kiintolevy (CP 30540)
- Chinon 880 kt -levyasema (FB 354)
- 170W virtalähde

- Amiga B2000 (emolevyn revisio 4.5)
- Prosessori 68000 / 7,14 MHz
- 5 x Zorro II, 2 x 16-bit ISA, 2 x 8-bit ISA, CPU slot, video slot
- Kickstart ROM 3.1 (40.63) ja 1.3
- Kickstart-vaihtaja kytkimellä
- Applied Engineering RamWorks 2000 -muistikortti (ROM 1.5a)
- Muistikortilla muistia ZIP-kannoilla 3 Mt
- GVP A2000-HC+8 series II -SCSI-kortti (rev II, ROM 4.13), sisältää
  6 kpl 30-pin GVP SIMM -paikkoja (tyhjillään)
- Conner 200 Mt SCSI 3.5" -kiintolevy (korkea)
- Chinon 880 kt -levyasema (FB 354)
- 170W virtalähde

Tarjoukset tulee lähettää Suomen Amiga-käyttäjät ry:n puheenjohtajalle Tomi
Jaskarille sähköpostitse osoitteeseen tmjj@iki.fi. Yksityiskohtia sopii
tiedustella myös Tomilta puhelimitse numerosta 050-330 3784. Hintaan
lisätään toimituskulut, mutta laitteet voidaan noutaa Helsingistä.

Muista myös yhdistyksen Saku-CD-ROM-levyt, jotka ovat edelleen myynnissä.
Lisätietoja Suomen Amiga-käyttäjät ry:stä saat yhdistyksen kotisivuilta
(http://batman.jytol.fi/~saku/, http://tzimmola.tky.hut.fi/saku/).

{3---------------------------------------------------------------------------

29.06.1999

SAKU 99 -TAPAHTUMAN KOTISIVUT AVATTU

Suomen Amiga-käyttäjät ry:n kolmannen vuotuisen Amiga-tapahtuman, Saku
99:n, kotisivut on avattu. Kotisivut sisältävät viimeisimmät tiedot
tapahtumaohjelmasta, tulo-ohjeet ja muuta tärkeää informaatiota niin
vierailijoille kuin näytteilleasettajillekin. Suunnitelmissa on lisäksi
web-kamera ja IRC-kanava.

Saku 99 tulee olemaan vuoden suurin Amiga-tapahtuma Suomessa. Tapahtuma
seuraa viime vuoden menestyksekästä Saku 98:aa, jossa vieraili arviolta 500
kiinnostunutta harrastelijaa, ja siitä kaavaillaan taas kerran aikaisempaa
suurempaa ja parempaa. Amigan Petro Tyschtschenko on jo varmistanut
osanottonsa ja muita kohokohtia suunnitellaan. Saku 99 järjestetään
lauantaina 4. syyskuuta 1999 tiedekeskus Heurekassa Vantaalla.

Lisätietoja saat yhdistyksen kotisivuilta: http://batman.jytol.fi/~saku/
tai http://tzimmola.tky.hut.fi/saku/. Voit pyytää lisätietoja sähköpostitse
Janne Siréniltä (siren@mikrobitti.fi).

{3---------------------------------------------------------------------------

FOR IMMEDIATE RELEASE

Finnish Amiga Users Group Announces Saku 99 Web Site

ESPOO, FINLAND - June 29, 1999 - Finnish Amiga Users Group is pleased to
announce that the Web site for it's third annual Amiga event, Saku 99, is
now open. The Web site features highlights, directions and other vital
information for interested visitors and exhibitors from Finland and abroad.
We are also planning a Saku 99 webcam and an IRC channel.

Saku 99 will be the biggest Amiga event in Finland this year. Following the
success of Saku 98, which was visited by some 500 Amiga enthusiasts, Saku
99 is aimed to be bigger and better than the previous events. Mr. Petro
Tyschtschenko of Amiga has already confirmed his presence and other great
highlights are planned. Saku 99 will be held on Saturday September 4th 1999
at the Science Centre Heureka in Vantaa, near Helsinki.

Please visit http://batman.jytol.fi/~saku/english/ or our mirror site
http://tzimmola.tky.hut.fi/saku/english/, for further information. E-mail
inquiries may be sent to Janne Sirén (siren@mikrobitti.fi).

About Finnish Amiga Users Group

Finnish Amiga Users Group (Suomen Amiga-käyttäjät ry.) is a non-profit
organization for promoting Amiga computing and helping Amiga users in
Finland. Also known as Saku, after it's disk magazine, the group is trying
to accomplish it's goals by organizing meetings and by publishing a disk
magazine. Since 1993 the Finnish Amiga Users Group and it's predecessors
have released over thirty issues of the disk magazine and held several
public gatherings. Other accomplishments include the Web site and Sakunet,
a national Fidonet style network of Amiga related bulletin board systems.
