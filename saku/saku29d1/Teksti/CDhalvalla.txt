6
1
-1 Lovi.IFF 0 0
1 Lovi.IFF 0 107
1 Kaapeli.IFF 0 196*

{D                  Kivaa köyhemmille - A1200 CD-aikaan halvalla
{D                  --------------------------------------------
 
                                   Arto Ekman
 
 
HUOM! Tämä artikkeli on erityisesti suunnattu  niille  amigisteille,  joilla  ei
syystä tai toisesta ole tornikoteloa, 100x CD-ROM -asemaa eikä  myöskään  talou-
dellisia edellytyksiä edellisiin.
 
Vielä kuukausi sitten itsekin haaveilin mahdollisuudesta kuunnella Amigalla  au-
diolevyjä ja käyttää esimerkiksi Aminet-ohjelmakokoelmia.  Haave  toteutui  alle
150 markalla! Nyt kerron muillekin haaveilijoille, miten tämä onnistui.  Operaa-
tion suoritin A1200:lla, mutta se saattaa onnistua myös A600:ssa,  onhan  niissä
molemmissa samanlainen IDE-ohjain.
 
Tarvitset seuraavaa:
- 1 ATAPI/EIDE-liitäntäinen CD-ROM-asema (HUOM! yleensä kaikki asemat
  4x:stä ylöspäin täyttävät vaatimuksen)
- 40-napainen IDE-lattakaapeli, johon saa liitettyä kaksi laitetta
- 44-napainen IDE-liitin (A1200:n IDE-liittimeen sopiva)
- virtalähde (esim. Micronik 230W), jossa on virtaliittimet ulkoisille
  lisälaitteille (oletan tässä, että CD-ROMista aletaan haaveilla vasta
  tehokkaamman powerin hankinnan jälkeen...)
- työkaluja: pora, viila tms.
- huolellisuutta ja kärsivällisyyttä
 
Projekti alkaa halvan CD-ROM-aseman metsästyksellä, jossa uusin Keltainen Pörssi
on hyvä vaihtoehto. Jos et uskalla ostaa käytettyä  tavaraa,  löytyy  liikkeistä
melko edullisesti  uusiakin  asemia.  Itse  luotan  edelleen  kierrätykseen,  ja
päädyinkin Mitsumin 14x-asemaan, jonka ostin käytettynä satasella.
 
Tarvittavan 40-napaisen IDE-kaapelin saa ostettua melkein mistä tahansa tietoko-
neliikkeestä 20-50 markalla, ja 44-napainen liitin löytyy A1200:n sisäisen  IDE-
kiintolevyn kaapelista. Tehopoweri on oikeastaan vaatimuksena, koska jos sinulla
on jo sisäinen kiintolevy, turbokortti ja nyt CD-ROM, niin arvaat, ettei A1200:n
alkuperäinen muuntaja kestä kulutusta. Itselläni on sähköpuoli  ratkaistu  niin,
että sisäinen IDE-kiintolevy saa sähköt levykeaseman virtaliittimestä, ja CD-RO-
Miin olen vetänyt virtapiuhat suoraan powerista.
 
Kun asema ja piuhat on hankittu, täytyy A1200:n kuoreen tehdä  johonkin  kohtaan
lovi, josta IDE-kaapelin saa vedettyä CD-ROM-asemaan.  Itse  sain  tehtyä  melko
                                 siistin loven piirtämällä  kuoreen  hahmotelman
                                 sopivaan kohtaan ja  poraamalla   sen  "sisään"
                                 pieniä reikiä  muutaman millin välein. Kun rei-
                                 kiä oli riittävästi, vaihdoin poranterän hieman
                                 suurempaan ja porasin  uuden   kierroksen.  Kun
                                 lovi oli muotoutunut,  otin  viilan  käteen  ja
                                 siistin aukon suorakaiteen muotoiseksi.
 
Seuraavaksi on edessä sopivan IDE-piuhan valmistus. Koska 40-napainen ja  44-na-
painen IDE-kaapeli eroavat ainoastaan siinä, että jälkimmäisessä on mukana  vir-
tajohtimet (johtimet 41-44), niin oma kaapeli on suhteellisen helppo tehdä.
 
                                   Kytketään vain 44-napaiseen   liittimeen  40-
                                   napaisen kaapelin kaikki johtimet alkaen joh-
                                   timesta 1, joka on merkattu yleensä punaisek-
                                   si. Tässä kannattaa, jos  vain   mahdollista,
                                   käyttää liittiminä lattakaapeliin painettavia
malleja. Koska CD-ROM saa virran suoraan powerista, ei johtimia  41-44  tarvitse
kytkeä ollenkaan.
 
HUOM! Kaapeli täytyy pujottaa koneen kuoressa olevasta lovesta ulos ennen CD-RO-
Miin tulevan liittimen kiinnitystä!
 
Tämän jälkeen on edessä kaapelin liittäminen emolevylle  ja  toisen  40-napaisen
liittimen liittäminen kiintolevyyn. Sitten vain kuori paikoilleen ja toinen lii-
tin vielä kiinni CD-ROMiin. Jos kaikki on mennyt oikein, koneen tulisi  käynnis-
tyä normaalisti. Kun vielä asennat CD-ROMille ajurit (esim.  IDEFix-ohjelmiston,
joka löytyy Aminetistä), niin voit lopettaa haaveilemisen ja nauttia esimerkiksi
edullisesta Saku-CD:stä!
 
HUOM!  Nyt  on  erityisen  sopiva  aika   hankkia   CD-ROM-asema,   koska   uusi
käyttöjärjestelmäpäivitys (3.5) tulee ennakkotietojen mukaan AINOASTAAN CD:llä!
