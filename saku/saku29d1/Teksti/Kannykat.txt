9
1
-1 Kannykat.IFF 0 0
0 Kannykat.IFF 170 50*

{E                              Kännykät koetuksella
{E                              --------------------
 
                                  Janne Sirén
 
















Onko sinun matkapuhelimesi koskaan lentänyt tai vaikkapa sukeltanut?
 
Matkapuhelinten aiheuttaman säteilyn vaikutuksista ihmisille on keskustelu  vii-
meaikaisten ristiriitaisten tutkimustulosten valossa vilkkaasti, ja  aiheellista
varmasti onkin, mutta ajatteleeko kukaan kännyköiden hyvinvointia? Noiden elämää
helpottavien ja sosiaalista kanssakäymistä edistävien taikalaatikkojen kohtaloi-
ta?

Ei oikein siltä vaikuta, kun kuuntelee  tarinoita  tosielämästä.  Saku  tutustui
amigistien ja vähän muidenkin kännyköiden selviämiskertomuksiin ja totesi,  että
huonosta  kohtelusta  huolimatta  pikkuruiset  piipittäjät   jaksavat   palvella
isäntiään ja emäntiään uupumattomalla tarmolla. Siinä ei paljon korkeat pudotuk-
set tai autonrenkaat haittaa, kun viesti pitää saada perille.  Tosin  ihan  mitä
tahansa eivät kännykätkään kestä.
 
 
{EAina jaloissa
{E-------------
 
Kännykkä on monessa mukana, joten ei ole  kovinkaan  suuri  ihme,  että  puhelin
löytyy joskus myös kenkien tai vaikkapa auton renkaiden  alta.  Ihmeellisemmältä
tuntuu se, ettei kännykkä välttämättä ole moisesta moksiskaan.
 
"Olen pudottanut Motorola D170:ni portaista kahdesti alas ja kerran  ajanut  au-
tolla sen yli. Edelleen toimii, paitsi pienen pieniä naarmuja on  kuoren  takao-
sassa." --V.M.
 
"Tiputin kännyn ravintolassa pöydän alle muutaman jälkeen, ja  se  olisi  jäänyt
sinne sen tien ellei kaveri olis astunut sen päälle ja kuullut äänen 'ruts'. Pu-
helimeen ei tullut mitään vikoja." --J.P.
 
"Olen nähnyt erään Motorolan, jonka ylitse on ajettu traktorilla.  Tosin  paikka
oli suurinpiirtein peltoa, ettei siihen  kovin  suurta  painoa  kohdistunut  kun
alusta antoi kunnolla periksi. Ja kyllä se ainakin oli  ihan  vahinko:  kännykkä
vain putosi vauhdissa ja meni renkaan alle suoraan." --J.R.
 
 
{F                                                                     ---------->
{ELentäviä esineitä
{E-----------------
 
Kännykkään puhuminen liikenteessä voi olla vaarallista, mutta harvapa tulee aja-
telleeksi, kuinka vaarallinen voi olla auton katolle unohtuva  kännykkä  -  niin
ohikulkijoille kuin puhelimelle itselleen. Tosin välillä vaikuttaa  siltä,  että
kännykkä kestää ihan mitä vain.
 
"Unohdin Nokia 2110:n auton katolle ja kiihdytin vauhdin kuutostiellä sataankah-
teenkymppiin. Tässä vaiheessa huomaan peilistä kun auton perässä  tullut  toinen
auto äkillisesti väistää mystistä mustaa lentävää esinettä. Ei ollut mitään nah-
kakoteloita suojana. Akku vain lähti irti. Hyvin peuhaa vieläkin..." --M.S.
 
"Laitoin prätkää entisen duunini autohallissa, mistä sammuivat valot kesken kai-
ken. Känny ja hylsy-räikkäavain olivat auton katolla. Pimeässä laitoin auton va-
lot päälle, jotta näin siivota tavarat  pois.  Sitten  sitä  lähdinkin  jo  ulos
sieltä ja ensimmäinen tiukka (hidas) mutka oikealle pudotti räikän, ja  suoralla
kiihdyttäessä kuului kännykkäkin putoavan. Ei muuta kuin U-käännös  ja  etsimään
tavaroita. Känny ja akku olivat keskellä tietä,  onneksi  ei  muuta  liikennettä
just silloin. Kännystä oli yksi akun pidike poikki, mutta vielä pysyy akku kiin-
ni ja puhelin toimii." --S.J.
 
"Kaverin isä ajoi Lappeenrannasta Kouvolaan kännykkä auton katolla, eikä se tip-
punut." --R.S.
 
"Nokia 1611 on kyllä kestävä. Kaveri demonstroi viime  kesänä  radioamatöörilei-
rillä kännykkänsä kestävyyttä. Hän soitti radio-hamiin (leirin  aikana  toiminut
paikallisradio) suoraan lähetykseen ja kysyi, haluavatko kuulla miltä  kuulostaa
kun kännykkä lentää. Ja sitten tempaisi puhelimensa matkaan kuin moukarin,  teh-
den samalla uuden pituusennätyksen puhelimen heitossa. Radiossa kuului vain sel-
lainen suih-suih-viuh-vuuiiiuuh...kops, kun tuuli ujelteli mikrofonissa ja puhe-
lin sai maakontaktin. Tämä nyt vain oli  eräs  niistä  lievimmistä  esimerkeistä
joita ao. kaveri on puhelimellaan tehnyt. Eräs enkka oli  ulosheitto  asfaltille
liikkuvasta autosta." --E.H.
 
 
{EOsui ja upposi
{E--------------
 
Vesi ja lumi ovat kännykälle vieraita elementtejä, mutta  silti  puhelin  joutuu
joskus niiden kanssa tekemisiin. Kosteus on usein fataalia, mutta  ihmeselviyty-
misiäkin sattuu.
 
"Motorolan valmistama GSM-puhelin Flare, jonka  omistan,  on  pudotettu/heitetty
lukemattomia kertoja, kärsinyt huolimattoman rekkamiehen käsittelystä  vuositol-
kulla ja saanut mukavasti ylivirtaa  dataporttiinsa  (laturissa  oli  ilmeisesti
hieman liian iso sulake, savutti mukavasti). Kyseinen puhelin on  myös  kärsinyt
täyden pesuohjelman astianpesukoneessa, mikä on kait jo jotain kun Nokian  puhe-
limet tilttaavat kuulemma jo vesisateessa. Toimii muuten edelleen, tosin  akkuun
pitäisi vaihtaa kohta sisus kun ei tahdo enää pitää virtaa." --V.K.
 
"Erään sukulaiseni kännykkä tippui epähuomiossa  lumihankeen  ja  unohtui  sinne
muutamaksi tunniksi. Puhelin toimi, mutta näyttö piti vaihtaa." --J.S.
 
"Nokia 6110 suojapussilla kestää ainakin autopesun - tippui betonilattialle  pe-
sun aikana ja joutui painepesurihyökkäsen kohteeksi. Toimii vielä!" --K.L.
 
"Kerran sattui siivotessa autotallia että kännykkä, Panasonic G400,  sattui  ti-
pahtamaan suht korkealta ämpäriin, joka  tietenkin  oli  täynnä  saippuavettä...
Känny vain äkkiä pois, akku irti ja pieni sipasu hihalla ja  akku  takasin  niin
puhelin toimi taas kuin uusi." --E.W.
 
"Kaverilla tippu kännykkä vessanpönttöön huomaamatta ja...  Ei  ollut  edes  oma
kännykkä. Puhelin kuoli." --T.O.
 
"Kaverille kävi niin, että kun se laski mökillä koskea kevätjäissä niin  puhelin
tippui koskeen. Sillä oli Nokia 5110 taskussa kahdessa muovipussissa, mutta sil-
ti sinne pääsi vettä ja puhelimesta lähti henki. Kaveri ei sentään  hukkunut..."
--J.P.
 
"Ystäväni sai ylioppilaslahjaksi uuden Nokian 6150:n. Samana  iltana  ravintolan
vessassa käydessään sattui puhelin soimaan, ja seuranneen hätiköinnin seuraukse-
na puhelin putosi laariin ja hajosi." --V.M.
 
 
{EVaaralliset vyökotelot
{E----------------------
 
Vyökotelot tuntuvat ainakin noin päältäpäin varsin turvallisilta  kännykän  kul-
jettamiseen. Vyökotelon käyttökelpoisuus heikkenee kuitenkin  huomattavasti  sen
käyttäjän ollessa sopivasti sekaisin, kuten saimme kuulla.
 
"Eka kännykkäni, Nokia 3110, ehti syksyllä 1997 vain parin viikon  ikään  ennen-
kuin se eräänä iltana hylkäsi minut yhdessä vaakamallisen vyökoteloni kanssa ol-
lessani "sopivasti" humalassa bussimatkalla. Sen  kohtaloksi  jäi  jäädä  jonkun
tossun alle.
 
Seuraava kännykkäni, myöskin 3110, viihtyi kanssani aina 6.12.1998 asti, jolloin
sekin liittoutui samaisen vyökotelon kanssa (jonka olin saanut takaisin) ja  to-
dennäköisesti jättäytyi seurastani käydessäni "asioilla"  kävelymatkalla  kotiin
ravintolasta.
 
Kolmen kuukauden tauon jälkeen ostin Nokia 5110:n, mutta vaakamalliset  vyökote-
lot unohdan." --S.J.
 
 
{EEikä siinä vielä kaikki?
{E------------------------
 
Siinäpä seuraavan sukupolven kännykänkäyttäjillä ihmettelemistä, kun kuvapuheli-
nyhteys lähettää dataa saippuavesiämpäristä tai kuutostien ilmatilasta. Vaan on-
ko sinun kännykällesi sattunut jotain vielä oudompaa?  Miksipä  et  viihdyttäisi
meitä kaikkia tarinallasi lähettämällä se Saku-lehden postipalstalle!
 
Palaute on kerätty pääasiassa DOT:n Amiga-postituslistan sekä  #amigafin-IRC-ka-
navan kautta. Kommenttien kieliasua on muokattu hieman. Kiitos kaikille osallis-
tuneille!
