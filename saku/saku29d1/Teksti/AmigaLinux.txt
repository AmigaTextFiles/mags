2
1*

{3                                 Amiga ja Linux
{3                                 --------------
 
                               Janne Pikkarainen
 
 
Valtavan Linux-hypen painostamana minäkin  päätin  asentaa  sellaisen  kotoiseen
Amigaani. Monien mielestä Debian on ensikertalaiselle helpoin ja  mukavin  vaih-
toehto, joten päädyin siihen. En tiedä, onko Debian aidosti  helpoin,  mutta  ei
sen asentaminen missään nimessä vaikeaa ollut.
 
 
{3Pingviiniä synnyttämään
{3-----------------------
 
Suuntasin selaimeni osoitteeseen www.linux-m68k.org ja ryhdyin selailemaan asen-
nusohjeita. Näiden opastamana otin paketit Amigainstall.lha ja base_21.tgz. Pura
Amigainstall.lha jonnekin talteen.
 
Linuxia varten tarvitset vähintään kaksi kiintolevypartitiota, toinen itse Linu-
xille, toista tarvitaan swappia varten. Jotta asennus sujuisi  helpommin,  tulee
ennen varsinaista Linuxin asennusta käydä HDToolBoxin  puolella.  Tee  haluamasi
kokoinen partitio Linuxille (itse annoin sille noin 2 gigatavua) ja napauta  HD-
ToolBoxin "Advanced Options" -painiketta. Tämän takaa  löytyy  "Change  Filesys-
tem".
 
Aseta tiedostojärjestelmäksi "Custom  Filesystem"  (joissakin  HDToolBoxin  ver-
sioissa kulkee nimellä "Reserved  Filesystem")  ja  muuta  Identifierin  arvoksi
0x4c4e5800. Tämä on heksadesimaalinen vastine kirjainyhdistelmälle "LNX".  Kytke
liput "Automount this partition" ja  "Custom  bootcode"  pois  päältä.  Varmista
vielä, että "Reserved blocks" -kohdassa lukee startin kohdalla 0 ja  endin  koh-
dalla 1. Mikäli näin oli, paina OK.
 
Tee nyt haluamasi kokoinen swappipartitio. Itse annoin sen kooksi sata megatavua
(tuplasti oman koneeni muistimäärä). Huomaathan, että  maksimikoko  swappiparti-
tiolle on 127 megatavua. Näin ainakin PC:n Redhatissa, en ole kokeillut Amigalla
isompaa, mutta en suosittelelisi ketään kokeilemaan. Kun olet luonut  swappipar-
tition, tee Change Filesystem -valikon takana kuten  varsinaiselle  Linux-parti-
tiollekin, mutta laita Identifier-arvoksi 0x53575000. Tämä vastaa  heksadesimaa-
leina kirjainyhdistelmää SWP.
 
Paina taas OK ja poistu HDToolBoxista. HDToolBox varoittaa sinua levyllä  olevia
tietoja kohtaavasta kadosta - paina OK ja Amigasi uudelleenkäynnistyksen jälkeen
mene sinne hakemistoon, minne olet  purkanut  Amigainstall.lha-paketin.  Klikkaa
täällä asennusikonia ja hetken kuluttua Linuxin asennusohjelma valtaakin  konee-
si. Tämä vaihe asennuksesta on todella helppo, en usko  että  kenelläkään  koke-
neemmalla amigistilla tulee ongelmia asennuksen suhteen.
 
Ainoastaan Linuxin tyyli ilmoittaa kiintolevyistä saattaa hämätä aluksi  kokema-
tonta käyttäjää. IDE-levyt näkyvät muodossa hdxy, jossa x on kirjain väliltä a-z
ja y joku numero. x tarkoittaa SCSI-unitia; jos HDToolBox sanoo,  että  levy  on
unitissa 0, levy on tällöin Linuxin mielestä hda, jos levy on  HDToolBoxin  mie-
lestä unitissa 1, levy on Linuxille hdb. Numero perässä puolestaan ilmaisee  le-
vyn partitiota. Näinpä IDE-väylän unit 0:ssa olevan levyn  ensimmäinen  partitio
on Linuxissa hda0.
 
Takaisin asennusohjelman pariin. Alussa ohjelma kyselee  monitorisi  tyyppiä  ja
näppäinkarttaa. Melko pian tämän jälkeen sinun tulee  valita  media,  josta  ba-
se_2x.tgz löytyy. Itselläni kyseeseen tuli "Already mounted FS" ja tämän jälkeen
hakemistoksi /hdb0/debian/. Hetken (koneesi prosessorin ja kiintolevyn nopeudes-
ta riippuen...) pakettia narskuteltuaan ruutuun pätkähtää kysely lisäasetuksista
ja palikoista, jotka haluat mahdollisesti Linuxin  kerneliin  asentaa.  Itse  en
tarvinnut juuri muuta  kuin  ajurin  PCMCIA-verkkokortilleni  (net/apne),  jonka
jälkeen jatkoin asennusta.
 
Seuraavaksi installeri haluaa tietää, onko koneesi kiinni verkossa  ja  jos  on,
millä tavalla. Itse naputtelin oman alueverkkomme nimipalvelin- ja muut  asetuk-
set paikoilleen ja jatkoin jälleen asennusta. Pian tämän  jälkeen  Linux  haluaa
bootata itsensä. Kunhan se käynnistyy taas uudelleen, tulee  aika  valita,  mitä
kaikkea haluaa asentaa ja mistä haluaa asentaa. Kahden  gigan  partitio  riittää
täysasennukselle enemmän kuin reilusti, joten en turhaan kursaillut. Asennustyy-
piksi valitsin verkon yli asentamisen, mitään Linux-romppua kun en omista.
 
Parin tunnin imuroimistuokion jälkeen paketit olivatkin saapuneet. Yllätyksekse-
ni kaikki paketit asentuivat ja purkautuivat itse, mitä nyt välillä  piti  tehdä
valintoja eri ohjelmien asetusten kohdalla; postiohjelmat  kyselivät  palvelimia
ja sen sellaista.  Tämän  jälkeen  jälleen  rebootti.  Seuraavan  käynnistymisen
jälkeen  oli  aika  valita  root-salasana  ja  luoda  muita   käyttäjätunnuksia.
Käyttäjätunnusten ideologia ja muokkaaminen on jokaisella  MultiUserFileSystemiä
käyttäneellä verissä.
 
 
{3Toimiiko se?
{3------------
 
Siinä se on, Linux on nyt asennettu loppuun! Seuraavaksi edessä onkin  melkoinen
ohjelmien konfigurointirumba. Itse olin malttamaton ja kokeilin ennen tekstipoh-
jaisten ohjelmien virittämistä, miten hyvin X toimii Amigan Linuxissa.  X,  X11,
virheellisesti joskus nimellä "X-Windows" on Linuxien graafisempi puoli.
Kävi kuten odotinkin. Ainakin AGA-koneessa X on  tolkuttoman  hidas,  jos  sille
tarjoaa käyttöön enemmän kuin 16 väriä ja resoluutioksi  enemmän  kuin  640x480.
Itselläni hyrrää A1260/50MHz, jossa 50 megatavua muistia ynnä muuta; X  on  kui-
tenkin  vakavassa  käytössä  melko  käyttökelvoton,   kunnon   näytönohjain   on
välttämättömyys.
 
Sen sijaan tekstipohjainen Linux vipeltää kerrassaan vikkelästi.  Jopa  MP3:sten
soittaminen onnistui, kun hain netistä mpg123-nimisen soittelijan. Prosessorite-
hoa mpg123 vei hieman enemmän kuin Amigan oma MPEGA, mutta irccaaminen, FTP ynnä
muut onnistuvat ihan hyvin samalla.
 
Voisin kuvitella Linuxin ihan varteenotettavana  vaihtoehtona,  jos  sinulla  on
useampia Amigoita ja käytössäsi on  kiinteä  Internet-yhteys  -  saat  Linuxista
lähestulkoon pomminvarman palvelimen. www.linux-m68k.org  sanoo  Amigan  Linuxin
olevan käytännössä vähintään yhtä vakaa kuin alkuperäinen PC:nkin  Linux.  Tähän
minun on helppo uskoa, sillä testisessioiden aikana se ei ole  kaatunut  kertaa-
kaan.
