9
1
-1 Irlanti.IFF 0 0
0 Irlanti.IFF 0 0*

























Kesälomastani on tämän Sakun julkaisuhetkellä vierähtänyt jo puolet. Tai no, lo-
ma on suhteellinen käsite,  sillä  perheyrityksen  paperityöt  ja  maksuliikenne
eivät lomaa anna. Päätyössäni kirjastossa ei kuitenkaan onneksi tarvitse hikoil-
la.
 
Viime kesä meni hieman plörinäksi näihin aikoihin  sijoiltaan  menneen  olkapään
vuoksi. Päivystyspolilla silkan epäpätevyyden ja huolimattomuuden takia  lopulta
täysin irti revitty olkanivel jänteineen kaikkineen jouduttiin tähystysleikkauk-
sessa vasaroimaan tapeilla uudelleen kiinni. Seurasin leikkausta viereisestä te-
levisiosta ja naureskelin  kipulääkkeen  vaikutuksen  alaisena  tapeille,  jotka
näyttivät ruudulla kuuden tuuman rautanauloilta. Seurasi kaksi kuukautta sairas-
lomaa ja koko vasen käsi köytettiin kantositeisiin. Kesälomasta ei oikein voinut
puhua, kun hikoilin yötä päivää kantositeen kanssa käsi kroppaan vyötettynä enkä
tiennyt miten päin olisin yöni nukkunut, jos nyt jomotukselta unta sain.
 
Kaikesta huolimatta kävin lomailemassa Irlannissa viikon kiertomatkalla.  Muiden
piti paloitella lampaanviulut minulle valmiiksi ja peseytyminen oli  mielenkiin-
toista balettia, mutta muuten reissu oli mahtava. Irlantilaiset ovat  välittömiä
ja rakastavat tarinoita, eikä illalla pubissa tarvinnut kauan  istua,  kun  joku
tuli tarjoamaan tuopin ja kysymään mitä  kädelle  on  sattunut.  Viikossa  ehtii
nähdä Irlannistakin vain raapaisun. Vihreän sävyjä  on  ainakin  sata,  mansikat
kasvavat puussa ja jos jossain oli kiviä, siellä  oli  myös  kivimuuri  -  tuhat
vuotta vanha tai eilen tehty. Pois lähtiessä jäi sellainen tunne, että  takaisin
on joskus vielä päästävä.
 
Amigaltakaan en reissun aikana täysin voinut välttyä. Matkalla  Dublinin  lento-
kentälle pilkisti metsikön takaa iso Gateway 2000 -logo, liekö ollut toimistora-
kennus tai jotain. Kilkennyssä kaakkois-Irlannissa  taas  oli  hotellin  aulassa
etäisesti tutunnäköinen inforuutu. Hotellihuoneessa väänsin heti television  in-
fokanavalle ja kas - Amigan wanha uskollinen Deluxe Paint  se  siellä  kurkisti.
Infoteksti oli naputeltu tekstityökalulla suoraan ruudulle. Ala-aulan tiskin ta-
kana majailikin aito Amiga 2000, joka lähetti ruutua hotellin antenniverkkoon.
 
Mutta se siitä kesästä. (Käsikin on intensiivisen fysioterapian  jäljiltä  lähes
täysin kunnossa  hieman  vajaaksi  jäävää  liikkuvuutta  lukuunottamatta.)  Tätä
kesälomaani en ole suunnitellut Sakun julkaisun lisäksi  mitenkään  enkä  tehnyt
aikataulua tekemättömille asioille. Se on tehokkain tapa pilata loma. Aion ottaa
rennosti ja ladata akkuja syksyä varten. Sadepäivinä voi vaikka  mötkähtää  soh-
valle pitkäkseen ja seurailla  460-litraisen  akvaarion  elämää.  Näin  kesäisin
siellä tuntuu olevan mielenkiintoisempaa ohjelmaa kuin televisiossa,  kalat  kun
eivät pidä kesätaukoja...
 
                                     * * *

Tämän Sakun uutispalsta on pulleampi kuin koskaan aikaisemmin, kiitos Terho Hen-
rikssonin, joka on ottanut uutistoimittajan tehtävät hienosti hoitaakseen.  Ami-
gan ympärillä tapahtuu juuri nyt enemmän kuin aikoihin, ja on hienoa, että  Saku
pystyy tarjoamaan lukijoilleen tiiviin  tietopaketin  Amiga-maailman  viimeisim-
mistä tapahtumista. Uutispalstaa on  tarkoitus  jatkossa  kehittää  vielä  enti-
sestään.
 
Kaikkea ei kuitenkaan Terhokaan ehdi, sillä myös Amigan  pelirintamalla  kiehuu.
Uusista peleistä saa lukea viikoittain, pelien ennakkotiedot muuttuvat harva  se
päivä ja julkaistavaksikin asti pelejä ehtii. Pelaajaparka joutuu haalimaan  pe-
leistä tietoja sieltä sun täältä, eikä se ole vaivatonta, vaikka Internet olisi-
kin langan toisessa päässä.
 
Kahdessa viimeisimmässä numerossa Tohtori AivoTurmio on tehnyt oivaa  työtä  ko-
{*{9koamalla {EPeliuutiset{9-palstaa, jossa tulevista peleistä annetaan  perustietoa  ja
päivitetään sitä tarpeen mukaan tietojen muuttuessa. Nyt jo muhkeankokoinen lis-
ta tarvitsisi  kuitenkin  kipeästi  jatkajaa,  sillä  Tohtori  joutuu  luopumaan
tehtävästä. Ellei päivittäjää löydy, peliuutiset uhkaavat  hiipua  olemattomiin.
{*{9Mikäli tehtävä kiinnostaa, ota yhteyttä toimitukseen {EToimitus{9-sivulla  annettui-
{*{9hin osoitteisiin! {EHaluttuja aiheita {9-sivulla taas etsitään kirjoittajaa valmiil-
le artikkeliaiheelle, joten vilkaiskaapa sinnekin.
Nauttikaa kesästä, ja Saku 99:ssä tavataan!
 
Anu Seilonen
