2
1*

{3                              Amiga ja vuosi 2000
{3                              -------------------
 
                                  Janne Sirén
 
 
Kovasti hypetetty, kauan kaivattu ja pelätty vuosituhannen vaihde  lähestyy  uh-
kaavasti. Joidenkin odotus päättyy, vuosisatoja vanhat shampanjat kaivetaan kel-
lareista ja juhlat alkavat, toiset kohtaavat pelkonsa pakenemalla  korpimetsiin.
Enemmistö ostanee pari rakettia tavallista enemmän ja räpsäisee muutaman valoku-
van. Suuntasitpa sitten kulkusi kaupungille tai kesämökin perunakellariin,  voit
varsin huoletta jättää Amigasi päälle - sen kello pyörähtää todennäköisesti  ai-
van kiltisti uudelle vuosituhannelle. Muutama asia aiheesta  on  kuitenkin  hyvä
tietää.
 
 
{3Mikämikä-ongelma?
{3-----------------
 
Vuosi  2000  aiheuttaa  päänvaivaa  sellaisille  tietokonejärjestelmille,  jotka
pitävät kirjaa päivämäärän vuosiluvusta vain kahdella numerolla. Tällöin  vuosi-
luvut 1900 ja 2000 näyttävät täsmälleen samalta, eli vuodelta 00.  Loppu  hoituu
terveellä järjellä, mutta mikäli tietokonetta ei ole ohjelmoitu ymmärtämään tätä
näennäistä itsestäänselvyyttä, lopputulos voi olla arvaamaton.
 
Eniten ongelmasta kärsivät PC-laitteistot, sillä niitä ei alun perin ollut lain-
kaan suunniteltu vuosituhannen vaihdetta  silmälläpitäen.  Amigan  käyttöjärjes-
telmä on  alusta  saakka  ymmärtänyt  pitää  kirjaa  päivämääristä  hieman  kau-
konäköisemmin. AmigaOS nimittäin laskee sekunteja vuoden 1978  alusta  ja  menee
laskuissaan sekaisin osin vuonna 2046 ja lopullisesti vasta  alkuvuodesta  2114,
jolloin käyttöjärjestelmä palaa vuoteen 1978.
 
Vaikka Amiga porskuttaakin varsin hyvin vuonna 2000, saattavat PC-laitteiden  ja
kodinkoneiden seonneet kellot häiritä Amiga-käyttäjää siinä missä muitakin. Emme
kuitenkaan edes yritä pelastaa koko maailmaa tällä artikkelilla, vaan keskitymme
tarkastelemaan ongelmaa vain ja ainoastaan Amigan  käytön  kannalta.  Artikkelin
lopusta löydät kuitenkin muutamia yleishyödyllisiä linkkivinkkejä.
 
 
{3Mahdollisia pikkuharmeja
{3------------------------
 
Täysin puhtain paperein ei Amigakaan selviä vuosituhannen  vaihtumisesta,  sillä
sen emolevyillä ja  laajennuskorteilla  olevien  paristovarmennettujen  kellojen
RTC-piirit ovat samaa kamaa kuin muissakin laitteissa, ja ne tallentavat  vuosi-
luvusta vain  kaksi  numeroa.  Onneksi  AmigaOS  osaa  päätellä  missä  vuodessa
mennään, lukuunottamatta aivan ensimmäisiä versioita.
 
Käyttöjärjestelmän versiot 1.2 ja 1.3 (lukuunottamatta Amiga 3000:n mukana  toi-
mitettua 1.3-versiota) sisältävät bugin SetClock-ohjelmassa, joka lataa kellona-
jan paristovarmennetusta kellosta. Vanha SetClock  nimittäin  päättelee  vuosina
2000-2078, että ollaan vuodessa 1978, ja vuonna 2079 se  siirtyy  vuoteen  1979.
Ongelma on korjattu myöhemmissä SetClockin  versioissa  ja  vanhakin  yksilö  on
päivitettävissä Amigan kotisivuilta löytyvällä  korjauspaketilla.  Tosin  vuoden
2077 jälkeen palataan taas vuoteen 1978.
 
Älä päivitä SetClockia, jos paristovarmennettu kellosi käyttää jotain omaa  eri-
koisversiotaan siitä. Tämä on todennäköistä, jos paristovarmennettu  kellosi  on
liitetty hiiri- tai näppäimistöliitäntään.
Pieni puute on myös AmigaOS-versioiden 3.0 ja 3.1 mukana  toimitetussa  version-
komennossa, joka tulostaessaan ohjelman  valmistuspäivämäärää  lisää  ohjelmassa
ilmoitettuun, tavallisesti kaksinumeroiseen vuosilukuun arvon 1900. Vuonna  2000
valmistuneen ohjelman pitäisi sisältää vuosiluku 100, mikä voi aiheuttaa sekaan-
nusta, etenkin kun aikaisemmat version-komennon versiot tulostavat  suoraan  oh-
jelman ilmoittaman vuosiluvun. Korjattu version-komento  löytyy  Amigan  kotisi-
vuilta.
 
Epäselvyyksiä voivat aiheuttaa myös muut tilanteet,  joissa  Amiga  näennäisesti
käsittelee vuosilukua vain kahdella numerolla.  Tällaisia  tilanteita  ovat  mm.
päivämäärän asettaminen AmigaDOSin date-komennolla tai AmigaOS:n  alkuperäisellä
Preferences-ohjelmalla. Tällöin Amiga tulkitsee vuodet 00-77 vuosiksi  2000-2077
ja vuodet 78-99 vuosiksi 1978-1999, joten tältä  osin  varsinaisilta  ongelmilta
vältytään vuoden 2077 loppuun saakka.
 
 
{3Se suuri mutta
{3--------------
 
AmigaOS:n osalta mahdolliset ongelmat ovat siis varsin pieniä ja  helposti  kor-
jattavissa; todellisiin vaikeuksiin törmätään vasta seuraavan vuosisadan  loppu-
puolella ja siihenhän on vielä aikaa. Ennen kuin huokaiset helpotuksesta ja ase-
tat kellosi hälyttämään Y2.05K:n merkiksi viidenkymmenen vuoden päähän, on syytä
kuitenkin vielä tarkastella muita Amigasi suojissa majailevia ohjelmia.
 
Vaikka käyttöjärjestelmä selviääkin vuosituhannen vaihteesta,  sen  alaisuudessa
toimivat ohjelmat eivät välttämättä ole yhtä onnekkaita. AmigaOS  tarjoaa  ulko-
puolisille ohjelmille yhtäläiset edellytykset päivämäärän laskemiseen  kuin  it-
selleen, mutta tätä mahdollisuutta on vuosien saatossa hyödynnetty vaihtelevalla
menestyksellä.
Ohjelmoijasta ja käytetystä ohjelmointiympäristöstä riippuen voi ohjelma reagoi-
da vuosituhannen vaihteeseen monella eri tavalla. Odottaa sopii  paitsi  paluita
vuoteen 1900, myös täysin  absurdin  oloisia  vuosilukuja,  kuten  vuosi  19100.
Jälkimmäinen vuosiluku muodostuu, kun  ohjelma  olettaa  vuosiluvun  kahden  en-
simmäisen numeron olevan 19 ja laskee sitten vuosiluvun loppunumerot sellaisella
algoritmilla,  joka  palauttaa  vuonna  2000  vuosiluvun  100  (ainakin   DICE/C
2.07.56:n C-standardikirjastot käyttävät tällaista algoritmia).
 
Seonneiden tulosteiden lisäksi ohjelmat ja niiden käyttämä  data  voivat  kärsiä
muista päivämääräongelmista aiheutuvista toimintahäiriöistä. Nämä pulmat  voivat
olla harmittomia tai hyvinkin vakavia, ja niitä on mahdoton  yleispätevästi  en-
nustaa. Kaupallisten ohjelmien valmistajat saattavat  tarjota  lisäinformaatiota
kotisivuillaan tai päivityspakettien muodossa, mutta varsinkin vanhempien ohjel-
mien kohdalla ainoaksi vaihtoehdoksi saattaa jäädä kokeileminen.
 
 
{3Varaudu jo ennalta
{3------------------
 
Vuosituhannen vaihtumiseen kannattaa varautua etukäteen. Ensinnäkin edellä  mai-
nitut käyttöjärjestelmäpäivitykset ja  muut  mahdolliset  päivitykset  kannattaa
hankkia ja asentaa. Toisekseen on suositeltavaa varmuuskopioida kaikki  kriitti-
nen tieto siltä varalta, että vuosituhannen vaihteen ohjelmille aiheuttamat toi-
mintahäiriöt onnistuisivat tuhoamaan jotain tärkeää.
 
Hyvä idea voi olla myös tutkia ennakkoon ja  hallitusti,  millaisia  vaikutuksia
vuosituhannen vaihtumisella on ohjelmistojesi toimintaan. Kun olet ensin asenta-
nut saatavilla olevat päivitykset ja ottanut tarpeelliset  varmuuskopiot,  aseta
koneen päivämäärä vuoden 2000 puolelle ja kokeile, miten ohjelmat reagoivat.
 
Kannattaa varmuudeksi testata myös paristovarmennetun kellon  toiminta  vuositu-
hannen vaihteessa. Aseta tietokoneen päivämääräksi  31.12.1999  ja  kellonajaksi
23.59, sammuta koneesta  virta  pariksi  minuutiksi  ja  tarkista  sitten,  onko
päivämäärä siirtynyt asianmukaisesti 2000-luvun puolelle. Jos ei,  ongelma  kor-
jaantuu  todennäköisesti  asentamalla  edellä  mainittu  SetClock-päivitys.  Jos
sekään ei auta, voidaan yrittää vaihtaa koko paristovarmennettu kello, mikäli se
on lisäkortilla.
 
Jos havaitset ongelmien olevan ylitsepääsemättömiä, voit tietysti harkita Amigan
päivämäärän siirtämistä kymmenen-kaksikymmentä vuotta taaksepäin. Menneiden kai-
puu saa ihan uuden merkityksen, mutta ainakin se on varma  tapa  pitää  ohjelmat
käynnissä, jos mikään muu ei auta.
 
 
{3Jäämme odottelemaan
{3-------------------
 
Todellisia käytännön ongelmia on siis aivan mahdoton ennustaa ja kuten  antamis-
tamme vihjeistä voi päätellä, tulemme aivan varmasti törmäämään  päiväykseen  ja
vuosilukuun liittyviin ongelmiin paitsi vuosituhannen vaihteessa,  myös  seuraa-
vien vuosikymmenten aikana. Väistämättä edessämme  on  taas  yksi  ongelmavyyhti
lisää, eikä Amigankaan käyttäjä todennäköisesti tule siltä täysin välttymään.
 
Lähetelkää ihmeessä kokemuksianne  tämän  aiheen  tiimoilta  Saku-lehteen,  sekä
hyvässä että pahassa, niin voimme kertoa ongelmista ja  ratkaisuista  muillekin.
Mielenkiintoista olisi myös kuulla yksittäisiä tarinoita mahdollisista seonneis-
ta videolaitteista ja vastaavista, vaikka epäilemättä  sellaisia  juttuja  onkin
koko media pullollaan puolen vuoden kuluttua.
 

Lisätietoa yykaakoo-ongelmasta löytyy Internetistä: Amigan kotisivuilla on yksi-
tyiskohtainen selostus AmigaOS:n päiväyksen käsittelystä sekä päivitystiedostoja
osoitteessa www.amiga.com/diary/developers/y2k.html. Yleispätevää  infoa  vuoden
2000   aiheuttamista   ongelmista   kannattaa   puolestaan   etsiä   osoitteista
www.year2000.com (englanniksi) ja www.hut.fi/~jpatokal/y2k/ (suomeksi).
