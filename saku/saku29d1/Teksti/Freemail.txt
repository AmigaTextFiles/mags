2
1*

{3                       Ilmainen sähköpostiosoite Webistä
{3                       ---------------------------------
 
                              "Tohtori AivoTurmio"
 
 
Sakunkin lukijoissa on varmasti monia sellaisia, joilla  joko  ei  ole  nettiyh-
teyttä  tai  jotka  olisivat  muuten  vain  kiinnostuneita  saamaan  "anonyymin"
sähköpostiosoitteen, jossa heidän oikea nimensä ei näkyisi. Tällaisia osoitteita
tarjoavat useimmat Web-postipalvelut, joihin pääset vaikka  kirjaston  Internet-
koneelta ilman omaa nettiyhteyttä.
 
Palveluntarjoaja tunnistaa sinut käyttäjänimesi ja  salasanasi  kautta.  Huonona
puolena on se, että jos joku saa urkittua sekä salasanasi  että  käyttäjänimesi,
niin tämä kyseinen henkilö voi sitten käydä missä päin maailmaa tahansa  kurkki-
massa kyseiseen Web-postiisi tulleita viestejä ja sen  lisäksi  vielä  vastailla
sinun nimelläsi ja vaikka vaihtaa salasanasi. Varovaisuutta siis tarvitaan.
 
Web-postin tarjoajia on useita, mutta kaksi suosituinta taitavat olla Yahoo!  ja
Hotmail. Suomalaisista suurin lienee Artic.net, joka on suomenkielinen  ja  näin
ollen siis suomalaiselle helppokäyttöinen.
 
 
{3Kuinka saat ilmaisosoitteen?
{3----------------------------
 
Esimerkkinä  annan  osoitteen  luomisen  Yahoo-palveluun.  Siirry   osoitteeseen
http://mail.yahoo.com. (Postipalveluun pääsee myös sivun  www.yahoo.com  kautta,
mutta tämä on "suorempi" reitti.) Klikkaa siellä kohdassa "Sign Me  Up!".  Ensin
palvelu pyytää hyväksymään tai hylkäämään 25-kohtaisen käyttösäännöstön. "I  Ac-
cept" -painiketta painettuasi sinun pitäisi olla  kohdassa,  jossa  sinulta  ky-
sytään kaikkea sinuun ja tulevaan osoitteeseesi liittyvää.
 
Katso ensimmäisenä, onko 2. kohdan lopussa tekstiä "If you are NOT a United Sta-
tes (50 state) resident, please continue with" ja painike "this form", jota pai-
namalla Yhdysvaltojen ulkopuolella asuvat  pääsevät  täyttämään  oman  lomakkeen
näkyvissä olevan sijaan. Lomake on muuten lähes identtinen,  mutta  lisäksi  ky-
sytään, millä kielellä tahdot käyttää Yahoota ja missä maassa asut  (sen  sijaan
että kysyttäisiin osavaltiota). Tässä kysymykset ja mitä niihin kuuluu vastata:
 
Ensimmäisenä kysytään "Email Name". Tähän kohtaan sinun tulee kirjoittaa,  mille
tunnukselle osoitteen haluat, eli jos vaikka haluat osoitteeksi  saku@yahoo.com,
niin kirjoitat "saku" (ilman lainausmerkkejä). Kohtaan  siis  kirjoitetaan  vain
osoitteen alkuosa, sillä loppuosa tulee automaattisesti olemaan @yahoo.com, joka
siis on palveluntarjoaja. Antamasi nimi on samalla myös  käyttäjätunnuksesi  Ya-
hoo-sähköpostipalvelussa.
 
Nimessä kannattaa aina huomioida, kirjoittaako isoilla vai pienillä kirjaimilla.
Joissakin palveluissa on yhdentekevää, onko kirjain iso vai ei, ja  jotkut  taas
ovat tarkkoja siitä, että se kirjoitetaan täsmälleen  samanlaisena.  Tällaisissa
tapauksissa voisi olla kaksi lähes samaa käyttäjänimeä ainoastaan sillä  erolla,
että toisella on iso kirjain nimessä, joten "saku", "Saku"  ja  "sAku"  olisivat
siis kaikki eri käyttäjiä. Välilyöntejä ei nimissä hyväksytä, joten  jos  tahdot
käyttäjätunnukseksesi vaikka "amiga  saku",  niin  joutuisit  kirjoittamaan  sen
vaikka "amiga_saku", "amiga.saku", "amiga-saku" tai jollain  muulla  vastaavalla
tavalla. Numerot ovat ainakin tähän asti olleet aina sallittuja käyttää  nimessä
tai nimenä.
 

Seuraavaksi kysytään "Password" eli salasana. (Yahoo-postiin kirjautuessasi  si-
nun tulee kirjoittaa sekä käyttäjänimesi että  salasanasi  päästäksesi  sisään.)
Kun kirjoitat tähän salasanasi, tulee siihen ainoastaan tähtiä, jottei joku  voi
olkasi takaa kurkkia mitä kirjoitat. Tähtien vuoksi et näe, jos olet  kirjoitta-
nut väärin, joten seuraavaan kohtaan "Re-enter Password", kirjoitat  siis  saman
salasanan uudelleen. Tällä vähennetään virhenäppäilyn mahdollisuutta. Salasanaan
pätevät samat kirjoitussäännöt kuin  nimeenkin,  eli  ei  välilyöntejä,  numerot
hyväksytään ja isot ja pienet kirjaimet ovat palvelimesta riippuen joko yksi  ja
sama asia tai kaksi eri asiaa. Usein salasanoissa on minimipituutena neljä merk-
kiä, Yahoossa tosin vain kolme.
 
Kohtaan "Password Question" voit kirjoittaa mitä vain. Ellet muista salasanaasi,
sinulle voidaan tehdä tämä kysymys. Voit siis  kirjoittaa  tähän  mitä  tahansa,
vaikka "abcdefgh", mutta ideana on kuitenkin, että kysyt itse itseltäsi  jotain,
kuten "kuinka monta nitroa naapurin  mummo  tarvitsee  päivittäin".  Myös  väli-
lyönnit ovat sallittuja. "Secret Answer" on vastaus edellä annettuun kysymyksee-
si, esimerkkitapauksessa vaikka "viisi". Jos siis salasanasi  unohdettuasi  vas-
taat antamaasi kysymykseen valitsemallasi vastauksella, pääset joko  sisään  tai
salasanasi lähetetään toiseen myöhemmin antamaasi sähköpostiosoitteeseen.
 
Seuraavaksi tuleva "Alternate Email Address" on juuri se toinen  sähköpostiosoi-
te, jolla sinuun voidaan ottaa yhteyttä esimerkiksi silloin, kun  salasanasi  on
unohtunut tai palvelimen sähköpostisi ei jostain  syystä  toimi.  Tähän  kohtaan
vastaaminen ei ole pakollista, eli sen voi siis jättää  myös  tyhjäksi.  Etenkin
jos tämä on ensimmäinen sähköpostiosoitteesi, niin ei taida olla muuta mahdolli-
suutta kuin jättää tämä kohta tyhjäksi... Tästä siirrytäänkin  osioon  2,  jossa
sinulta kysytään henkilökohtaisia tietojasi.
 
Kohtaan "your First Name" kuuluu etunimesi. Tähän kohtaan kuuluisi siis  laittaa
oikea nimesi, mutta jos tahdot pysyä anonyyminä,  kirjoita  mitä  haluat.  "Your
Last Name" eli sukunimesi - ellet halua antaa oikeaa  nimeäsi,  kirjoita  jotain
muuta. Huomioi, että antamasi etu- ja sukunimi näkyvät  kaikissa  lähettämissäsi
sähköpostiviesteissä! "Your  Birthdate"  on  syntymäaikasi,  mutta  ellet  tahdo
sitäkään tiedettävän, niin kymmenen vuotta lisää ikää hämää jo aika hyvin. "Your
Gender" on sukupuolesi, "Male" on mies ja "Female" on nainen. Vääriä henkilötie-
toja antaessa kannattaa kuitenkin muistaa, mitä on tiedoiksi antanut, koska  jos
salasanasi unohtuu, palveluntarjoaja saattaa kysellä näitä, ennen kuin salasana-
si annetaan...
 
"Your Industry" -kohdassa kysytään, millä alalla työskentelet, eli  oletko  val-
tion virkamies, tietokonealalla, viihdetaiteilija tms. Voit valita  vaikka  "Ot-
her", joten sen kummemmin ei tarvitse asiaa pohtia. "Your Occupation"  eli  mikä
siis olet tällä hetkellä: työtön, opiskelija, eläkeläinen,  lääkäri,  asianajaja
tms. Valitse taas vain "other", niin pääset taas helpoimmalla. Jos laitat "Peop-
le Search Email Listing" -kohtaan rastin, sinut  lisätään  Yahoon  osoitelistaan
eli sinut voidaan löytää hakupalvelun kautta. Listaan tulee  sähköpostitunnukse-
si, antamasi etu- ja sukunimi, kaupunki, lääni/osavaltio ja maa.
 
"Your Country" kysyy maata, joka siis on "Finland",  mutta  ellet  tahdo  muiden
tietävän oikeaa olinpaikkaasi, voit laittaa kohtaan jotain  muuta.  Vaihtoehtona
on myös "Other" eli joku muu, joten voit halutessasi kehittää  ihan  uuden  maan
"if Other, please specify" -kohtaan. "Your Postal Code" tarkoittaa postinumeroa,
"your City" kaupunkia/kuntaa ja "your State, Territory, or Province" Suomen  ta-
pauksessa lääniä. "Your Time Zone" kysyy aikavyöhykettä; GMT on Greenwichin  ai-
kaa, joten Suomi on GMT+2. "Your Primary Language" kysyy, millä kielellä  tahdot
Yahoota käyttää. Suositan valitsemaan joko "U.K. English"  tai  "U.S.  English",
jotka ovat lähinnä kouluenglantia. Jos joku muu kieli kuten ruotsi sujuu  parem-
min, niin siitä vain "Swedish" tai joku muu.  Suomen  kieltä  ei  vaihtoehdoissa
ole.
 
Seuraavaksi kysytään, tahdotko Yahoon ottavan sinuun yhteyttä, jos heillä on jo-
tain uutta tarjottavaa sinulle. Voit valita kolmesta vaihtoehdosta:  "The  email
address above" eli yhteydenotot suoraan nyt tehtävään  Yahoo-osoitteeseesi,  "My
Yahoo! Mail address" eli siihen osoitteeseen, jonka olet antanut itsestäsi  kir-
jeitse (jos olet valehdellut asuinpaikkasi, niin  tämä  tuskin  kannattaa)  sekä
"Please don't contact me" eli älkää ottako minuun yhteyttä mitenkään.
 
Sitten tulee osa 3. Tähän ei ole pakko vastata ollenkaan, mutta tässä  kysytään,
mistä kaikesta olet kiinnostunut. Jos laitat "Business"-kohtaan rastin, eli että
olisit kiinnostunut liiketoiminnasta, niin silloin Yahoo kertoo sinulle uutisis-
ta jne. mitä liikemaailmassa tapahtuu. Viimeisenä painat "Submit this  form"  ja
tunnuksesi on valmis, ellei sitten ole jotain virhettä, josta Yahoo kyllä kertoo
sinulle, mutta englanniksi. Tyypillisiä virheitä ovat liian pitkä tai liian  ly-
hyt salasana, näppäilyvirhe salasanassa tai jonkin kohdan  vastaamatta  jättämi-
nen.
 
 
{3Kuinka käytät osoitettasi?
{3--------------------------
 
Käytän taas Yahoota esimerkkinä. Mene osoitteeseen http://mail.yahoo.com. Siellä
kysytään "User Name" eli käyttäjätunnuksesi,  esimerkkitapauksessamme  kirjoitat
siis "saku". "Password" on valitsemasi salasana kyseiselle  käyttäjätunnukselle.
Tämän jälkeen painat painiketta, jossa lukee "Sign in", ja pääset sähköpostiisi.
Sähköpostilaatikossasi on vasemmalla puolella linkkilista ja  oikealla  puolella
sähköpostisi. Kun klikkaat jonkin sähköpostin kohdalla, pääset lukemaan sen.
 
Vasemman puolen linkit tekevät seuraavaa: "Check Mail" tarkistaa,  onko  sinulle
tullut uusia viestejä. "Compose" on viestien lähettämistä varten. "Folders"-koh-
dasta pystyt menemään eri kansioihin. Kansioita voit tehdä itse. Jos postia  al-
kaa tulla paljon, kansiot selkeyttävät postien lukemista. Voit vaikka tehdä kak-
si eri kansiota, joista  toiseen  tulevat  henkilökohtaiset  postit  ja  toiseen
työasiat. Sitten ei tarvitse alkaa kaikkien viestien joukosta erikseen etsiä jo-
tain viestiä hankalasti, vaan kun tietää, että se viesti on vaikka työhön  liit-
tyvä, nin menee etsimään sitä työkansiosta.
 
"Addresses" on osoiteluettelo, johon voit tallentaa tuntemiesi  henkilöiden  ni-
men, puhelinnumeron, sähköpostiosoitteen, syntymäajan... vähän kaikkea  tarpeel-
lista ja ylimääräistä. Osoitteiston hyödyllisin ominaisuus kuitenkin on se, että
voit sen avulla lähettää saman viestin useammalle ilman että sinun pitäisi muis-
taa jokaisen osoite erikseen. On huomattavasti helpompaa, kun ei  aina  tarvitse
etsiä toisten osoitteita jostain  muistivihosta,  vaan  sen  voi  ottaa  suoraan
osoitteistosta.
 
"Search"-linkillä voit etsiä jonkin määrätyn henkilön  lähettämiä  viestejä  tai
viestit, jotka koskevat jotain määrättyä aihetta, joka on otsikossa  ilmoitettu.
"Options"-kohdassa voit käydä vaihtamassa sähköpostisi asetuksia,  kuten  kuinka
monta viestiä näkyy kerralla jne. "Help Desk" antaa apua Yahoon käyttöä  varten,
eli käyttöohjeen tapainen. Täältä löydät mihin pitää ottaa yhteyttä jos on vikaa
jne.
 
"Exit" lähtee pois sähköpostista. Klikkaa vielä sen jälkeen "Sign Out  Complete-
ly". Tämä ei tarkoita, että sähköpostisi lopetettaisiin kokonaan.  Jos  valitset
vain "Exit", niin sisäänkirjautumiskohdassa on sinun käyttäjänimesi valmiina, ja
vain salasana pitää kirjoittaa. Tällä ei  kotikäyttäjille  ole  niinkään  merki-
tystä, mutta yhteiskäytössä olevia  koneita  käyttävien  kannattaa  ehdottomasti
poistua  vielä  "Sign  Out  Completely"  -kohdan  kautta,  jottei  joku  innostu
yrittämään päästä sisään postiisi.
 
 
{3Viestin kirjoittaminen
{3----------------------
 
Esimerkkinä viestin kirjoittamisesta (Compose) käytän  tällä  kertaa  Hotmailia,
koska  Yahoo  ei   ilmeisestikän   tue   liitetiedostojen   lähettämistä   ilman
ylimääräisiä ohjelmia.
 
"Compose":ssa on neljä vaihtoehtoa. "Send" lähettää kirjoittamasi viestin. "Save
Draft" tallentaa viestisi Draft-kansioon, johon voit mennä ja  lähettää  viestin
vaikka myöhemmin. Tämän käyttö on suositeltavaa,  jos  tahtoo  varmistaa,  ettei
joudu kirjoittamaan viestiään kahteen kertaan, ja  tämän  avulla  onnistuu  myös
kätevästi viestin kahteen kertaan lähettäminen peräkkäin. "Attachments" käsitte-
lee liitetiedostoja. "Cancel" peruu koko viestin kirjoituksen ja menee  takaisin
viestilistaan.
 
Kohdassa on myös viisi täyttökenttää: "To:"-kenttään kirjoitat osoitteen,  johon
tahdot viestin menevän ensisijaisesti. "Subject:"-kenttään kirjoitat viestin ot-
sikon. Jos et kirjoita tähän mitään, niin listassa lukee  vain  "[none]".  "cc:"
(carbon copy), näihin osoitteisiin lähetät kopion viestistä, ja  nämä  osoitteet
näkyvät myös muiden saamissa viesteissä. "bcc:" (blind carbon copy), myös näille
viesti menee kopiona, mutta heidän nimiään ja osoitteitaan  eivät  muut  viestin
saajat näe. Sitten on iso alue, johon kirjoitat itse viestin. Viestinkirjoitusa-
lueen ja "bcc:":n välissä on laatikko, jota klikkaamalla siihen tulee  rasti  ja
sen vieressä lukee "Save Outgoing Message". Tähän  rastin  merkkaamalla  lähtevä
viesti tallentuu "Save"-kansioon.
 
"Attachment"-kohdasta  lisää:  Kohta  1.  "Click  the  Browse..."  Jos  klikkaat
"Browse"-kohtaa, pääset valikkoon, josta voit  valita  mistä  haet  mukaan  lii-
tettävän tiedoston (attachment), eli esimerkiksi kiintolevyltäsi.  Toinen  vaih-
toehto on kirjoittaa kohtaan "Attach File:", mistä tiedosto löytyy. Kun olet va-
linnut tiedoston, se ei vielä automaattisesti ole viestissäsi mukana, vaan tämän
jälkeen on vielä klikattava kohtaa "Attach to Message",  jolloin  tiedosto  lii-
tetään viestiin.
 
Liitetiedostojen avaaminen/katsominen vaihtelee eri selaimissa.  Jotkut  avaavat
esim. tekstitiedostot automaattisesti viestin  perään,  toisissa  taas  tiedosto
pitää valita aukaistavaksi, ja vaivalloisimmissa tapauksissa liite  pitää  ensin
imuroida ja sitten jollain ohjelmalla lukea se erikseen. 3. kohdan alla on  "Do-
ne"-painike. Tätä painamalla pääset takaisin viestinkirjoituskohtaan,  ja  vies-
tiin liittämäsi tiedostot näkyvät nyt "bcc:":n ja kirjoituskohdan välissä.  "Do-
ne"-painikkeen alla on laatikko, johon tulevat myös kaikki  liitetiedostot.  Sen
vieressä on "remove"-painike, jolla voit poistaa  valitsemiasi  liitetiedostoja,
jos vaikka laitoit vahingossa väärän tiedoston.
 
Liitetiedostojen lähettämisessä on usein rajoituksia. Hotmailissa liitteet eivät
saa viedä megatavua enempää. Yahoo rajoittaa liitetiedostojen määrän korkeintaan
kolmeen per viesti, ja lisäksi jokaisen liitteen koon tulee olla korkeintaan 500
kilotavua.
 
 
{3Mikä palvelin kannattaa valita?
{3-------------------------------
 
Palvelimen valinta riippuu totta kai myös käyttötarkoituksestasi, mutta pääpiir-
teittäin saat palveluntarjoajilta samat perustoiminnot. Hotmail  ja  Yahoo  ovat
käsittääkseni suurimmat ilmaisen Web-postin tarjoajat, ja  etenkin  Yahoossa  on
useita muitakin toimintoja kuin vain sähköposti. Isojen palvelimien kuten Yahoon
ja Hotmailin etuna tietenkin on se, että niissä on enemmän palveluja  kuin  pie-
nemmillä palveluntarjoajilla, mutta haittana sitten on, että  kun  käyttäjiä  on
paljon, niin myös palvelut saattavat olla aivan  tukossa.  Hotmailin  ja  Yahoon
kohdalla ei ole mitenkään harvinaista, ettei esimerkiksi puoleen  tuntiin  pääse
ollenkaan katsomaan postiaan, koska palvelu on niin tukossa.
 
Suomalaisista palveluntarjoajista taitaa isoin olla  http://www.artic.net,  joka
on myös suomenkielinen, eli niille jotka eivät muita ulkomaan  kieliä  osaa,  on
Artic varmasti ihan hyvä vaihtoehto. Mitään tärkeätä ei kannata tällä osoitteel-
la lähettää, sillä kuulemani mukaan Artic tekee joskus niin, että  viestin  alku
menee jonkin tuntemattoman osoitteeseen, keskiosa sinne minne pitääkin ja  loppu
taas jonkun tuntemattoman sähköpostiin...
 
Toinen mitä sähköpostit saattavat tehdä kaikilla kokeilemillani  tarjoajilla  on
se, että ne eivät välttämättä mene perille ollenkaan. Viestien katoaminen  riip-
puu paljon tuurista. Joskus niitä ei katoile ollenkaan ja joskus taas  jatkuvas-
ti. Keskimäärin sanoisin, että ehkä joka 25.  viesti  katoaa  matkallaan...  Kun
viestin lähettää kahteen kertaan, niin sillä jo aika hyvin varmistaa  sen,  että
viesti menee perille.
 
Jos harkitset käyttäväsi Yahoota tai Hotmailia, niin suosittelen Yahoota  siksi,
että ensiksikin Yahoossa on enemmän kaikkea ja toisekseen Hotmail on Microsoftin
tuotos. Hotmailille on kuitenkin annettava plussaa liitetiedostojen  lähetysmah-
dollisuudesta. Jos Yahoossa tahtoo liitteitä lisätä, täytyy  attachment-toiminto
lisätä siihen erikseen, kun Hotmailissa se on  automaattisesti.  Tai  sitten  se
vain johtuu siitä, että olen kokeillut sitä ainoastaan Microsoft Exploderilla...
 
Web-postipalvelimia käytettäessä (ainakin niillä mitä itse  olen  käyttänyt)  on
ollut cookies-toiminnon päällä pito periaatteessa pakollista, mutta sitäkin pys-
tyy kiertämään joissain tapauksissa. Amigalla IBrowsea käyttäessäni ilman pääsin
ilman keksejäkin sisälle, kun menin ensin sisäänkirjoittautumiskohtaan,  kirjau-
duin sisälle, menin pääsivulle, tein flushin kaikille muistissa oleville sivuil-
le ja menin email-kohtaan, jolloin pääsin automaattisesti sisälle.
Joskus palvelimet eivät suostu toimimaan kunnolla siten, että ne päästävät kyllä
sisään, mutta eivät näytä viestejäsi. Tähän ainakin itselläni on  auttanut,  kun
on mennyt "Search"-kohtaan ja laittanut hakusanaksi "*", jolloin kaikki  viestit
kaikista kansioista ovat tulleet tulokseksi.
 
Ilmaisen Web-sähköpostiosoitteen saa esim. näistä osoitteista:
 
www.yahoo.com
www.hotmail.com
www.artic.net (suomenkielinen}
www.angelfire.com (tarjoaa myös ilmaista kotisivutilaa)
www.gnwmail.com (suomalainen)
