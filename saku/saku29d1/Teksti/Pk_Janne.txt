13
1
-1 Janne.IFF 0 0
0 Janne.IFF 0 0*
                       Elvyttäessämme Suomen Amiga-käyttäjät ry:tä keväällä 1997
                       aloitin keskustelun yhdistyksen "uskottavuudesta".  Tällä
                       trenditermillä tarkoitin sellaisen toimintatason  ylläpi-
                       tämistä, että yhdistyksestä välittyy ulospäin toimiva  ja
                       luotettava kuva. Tähän tavoitteeseen pääseminen ei  ollut
                       kovin helppoa, kun vuoden 1996 vuosikokous   oli   jäänyt
                       pitämättä ja Saku-lehtikin oli koomassa.  Ryhdyimme  kui-
                       tenkin porukalla työhön ja loppu on historiaa.
 
                       Uskon, että Suomen Amiga-käyttäjät ry:n  yhdistyskuva  on
                       tällä hetkellä hyvinkin uskottava paitsi jäsen- ja  käyt-
täjäkunnan piirissä, myös kotimaisten ja jopa ulkomaisten  Amiga-alan  yritysten
silmissä. Olemme toki aivan oikeutetusti  harrastelijaorganisaation   maineessa,
koska sellainen kiistatta olemmekin,  mutta yhdistyksen saavutuksia  arvostetaan
ja meidät tunnetaan hyvin Suomen amigistien keskuudessa ja hieman ulkomaillakin.
 
Kun tämä merkkipaalu on saavutettu, on aika avata laajempi keskustelu  tuon  us-
kottavuuden ylläpitämisestä eli "jatkuvuudesta". Kevään aikana on käynyt yhä il-
meisemmäksi, että lähes nykyisessä kokoonpanossaan jo kohta kaksi vuotta palvel-
lut hallitus alkaa väsyä. Eipä ihme, sillä osa jäsenistä on ollut mukana  yhdis-
tyksen perustamisesta lähtien ja yhdistysaktiviteetti  on  viime  vuosina  ollut
huipussaan. Huoleni on, kuinka jatkuvuus toteutuu hallituksen uusiutuessa.
 
Jatkuvuuden eteen on kulissien takana tehty perustyötä  alusta  saakka,  enemmän
tai vähemmän tietoisesti. Olemme keränneet melkoisen määrän  tietoa  yhdistyksen
kokouspöytäkirjoihin ja -muistioihin, jotka ovat kaikkien  nähtävillä  Saku-leh-
dessä ja yhdistyksen kotisivuilla. Lisäksi Suomen  Amiga-käyttäjien  unionin  ja
Suomen Amiga-käyttäjät ry:n julkaisema materiaali on arkistoitu pian toisen pai-
noksensa saavalle Saku-rompulle. Kerätty informaatio on kullanarvoista jatkuvuu-
den kannalta, ja siihen tutustumista suosittelen uuden hallituksen ensimmäiseksi
kotitehtäväksi.
 
Suomen Amiga-käyttäjät ry:n istuva hallitus aikoo esittää  yhdistyksen  vuosiko-
kouksessa elokuussa uutta hallitusta, joka  todennäköisesti  tulee  muodostumaan
viidestä-kuudesta nykyisen hallituksen jäsenestä, ja  loput  ovat  uusia  nimiä.
Hallituksen valitseminen on tietysti  vuosikokouksen  eli  jäsenkunnan  tehtävä,
mutta pyrimme tekemään ennakkotyötä toimivan ratkaisun ehdottamiseksi.
 
Itse en tule asettumaan ehdolle seuraavaan hallitukseen. Tein valintani toisaal-
ta henkilökohtaisten kiireiden vuoksi, mutta myös edistääkseni yhdistyksen  jat-
kuvuutta. Todellinen jatkuvuus nimittäin vaatii sitä, että yhdistys pystyy  jat-
kamaan uskottavaa toimintaansa, vaikka henkilöt vaihtuvat. Harteilleni on kerty-
nyt siinä määrin mittava kokoelma yhdistysvastuuta, että päätin  keventää  taak-
kaani syksyllä.
 
Kun otetaan huomioon hallituksen  todennäköisesti  jatkavien  jäsenten  väsymys,
voidaan todeta edessämme olevan todellisen haasteen. Pelkkä kerätty tieto ja ko-
kemus kun ei riitä uskottavan yhdistystoiminnan ylläpitämiseen,  tarvitaan  myös
henkilöitä hyödyntämään tarmokkaasti tuota tietoa ja kokemusta. Yhdistyksen  ak-
tiviteetti tuskin voi jatkua nykyisellä tasollaan tai nousussa pelkkien vanhojen
kasvojen voimin.
 
Ensisijaisen tärkeää on ylläpitää yhdistyksen perusfunktiot: kirjanpito ja  vuo-
sikokoukset. Näiden toiminta tulee taata, sillä ne ovat sääntöjemme edellyttämät
yhdistystoiminnan ja samalla uskottavuuden  peruspilarit.  Toiseksi  on  tärkeää
jatkaa yhdistyksen tarkoituksen toteuttamista, eli "edistää Amiga-tietouden tun-
temusta ja ylläpitää ja kehittää tietokoneharrastusta" jäsenten keskuudessa.
 
Hallitukseen  tarvitaan  henkilöitä,  jotka  jaksavat  potkia  tiimiä  eteenpäin
työläissäkin tehtävissä, mutta samalla osaavat arvioida töitä  tehtäessä  niiden
realistisuutta ja vaikutuksia - muistanemme esimerkiksi  Saku-lehden  taannoisen
kooman syyt: toimiva konsepti korvattiin Amphibialla, jota ei edes  ollut  aloi-
tettu koodaamaan. Hallituksen täytyy tiedostaa rajoituksensa  ja  oppia  elämään
niiden kanssa siten, että saadaan uutta aikaan  samalla  kun  hoidetaan  sovitut
hommat aikataulun puitteissa.
 
Ennen kaikkea hallituksen täytyy ymmärtää luottamustehtävänsä tuoma vastuu. Hal-
litus vastaa yhdistyksen toiminnasta jäsenkunnalle, eikä tehtyä sitoumusta  pidä
lyödä leikiksi. Sovitut tehtävät tulee hoitaa kunnolla ja loppuun, ja jos niiden
toteuttaminen osoittautuu vaikeaksi tai mahdottomaksi, tulee ongelma tuoda  muun
tiimin tietoisuuteen, ja muiden täytyy venyä auttamaan tehtävien  suorittamisek-
si. Vastuu täytyy ottaa vakavasti, muuten tehdyn työn arvo hiipuu nopeasti.
 
Ironista kyllä, vaikka  esitin  huolestuneisuuteni  Saku-lehden  tulevaisuudesta
vuosikatsauksessani tammikuussa, täytyy nyt todeta tämän perinteikkään  lehtemme
täyttävän  jatkuvuuden  tuntomerkit  yhdistystoiminnassamme  parhaiten.   Olemme
käyneet läpi, laskentatavasta riippuen, neljästä kuuteen päätoimittajan vaihdos-
ta, ja kerta toisensa jälkeen olemme  mielestäni  onnistuneet  viemään  tehtävän
vaatimaa tietotaitoa paremmin eteenpäin.
 
Myös Saku-lehden vakituinen avustajakaarti on uusiutunut kiitettävästi, ja luki-
joista koostuva kirjoittelijajoukko on sekin jatkuvassa muutoksen tilassa.  Tämä
uusiutuminen on kuitenkin osoittanut tuovansa mukanaan myös epävakaisuutta, jol-
loin vahva ja tehtävänsä vakavasti ottava päätoimittaja  on  tullut  tarpeeseen.
Yksikin ihminen pystyy tekemään ihmeitä vähällä vaivalla, jos vastaanotettu vas-
tuutehtävä vain otetaan riittävän vakavasti. Sama pätee hallitukseen.
 
Vuosi 2000 tulee olemaan murroskohta sekä Amigalle että  yhdistyksellemme.  Vuo-
denvaihteen pitäisi tuoda mukanaan täysin uusi Amiga-tietokone ja sen  menestyk-
sestä tai menestyksen puutteesta riippumatta vanhan Amigan merkitys tullee vähe-
nemään. Yhdistyksen Saku 99 -tapahtuma syyskuussa saattaa hyvinkin olla  viimei-
nen lajiaan, jos markkinat muuttavat merkittävästi kokoaan tai luonnettaan  ensi
vuoden aikana. Saku 2000 voi olla täysin erilainen. Toisaalta, ilman uutta verta
hallituksessa ensi vuoden tapahtuma voi jäädä tyystin haaveeksi.
 
Mistä löytyisi uusi dynaaminen tiimi viemään Suomen Amiga-käyttäjät ry. kunnial-
la 2000-luvulle? Tulen toimimaan aktiivisesti uuden hallituksen löytämisessä  ja
opastamisessa tarkoituksenani jakaa  keräämääni  kokemusta  yhdistyksen  uusille
edustajille. Samoin tulevat toivottavasti auttamaan myös muut yhdistyksen aktii-
vihenkilöt. Mikäli vastuutehtävien uusjako onnistuu, jaksanevat vanhatkin aktii-
vit jatkaa yhdistyksen tukemista ja mahdollisesti taas palata hallitukseen tule-
vina vuosina.
 
Mikäli olet kiinnostunut yhdistyksen hallitukseen liittymisestä, ilmoittele  it-
sestäsi ja taidoistasi allekirjoittaneelle sähköpostitse. Uusi hallitus valitaan
Suomen Amiga-käyttäjät ry:n vuosikokouksessa elokuussa myöhemmin  ilmoitettavana
ajankohtana. Sinulla on toki oikeus asettua ehdolle myös vasta kokouksessa. Saku
99 -tapahtuma on vielä vanhan hallituksen heiniä, mutta jos  sinulla  on  voimia
työskennellä yhdistyksen hyväksi tulevaisuudessa, ota yhteyttä.
 
                                   * * *
 
Kiersin kesäkuussa Suomea junalla ja pysähtelin leirintäalueille  telttailemaan.
Seisahduin Parkanoon, Kesälahdelle, Joensuuhun, Pieksämäelle, Ouluun, Kokkolaan,
Kalajoelle, Hämeenlinnaan, Tampereelle ja Kemijärvelle. VR:n kesätarjousta,  Lo-
mapassia suosittelen lämpimästi: edulliseen hintaan voi kuukauden aikana matkus-
taa kolmena tai seitsemänä päivänä vapaasti, ja yksi matkustuspäivä kattaa yhden
päivän ja molemmat sitä ympäröivät yöt. Tarjous on voimassa elokuulle.
 

Rentouttava lomareissu teki tutuksi kotimaata, jonka maantietoni ikävä kyllä oli
päässyt pahasti ruostumaan. Matkan suunnittelu  ja  toteuttaminen  teki  tutuksi
monta sellaista paikkaa, jotka olivat aikaisemmin olleet vain nimiä siellä  jos-
sain, "keskellä ei mitään". Kotiin palattuani välähti mieleeni ajatus, että Suo-
men Amiga-käyttäjät ry. on ottanut harteilleen  melkoisen  tehtävän  pyrkiessään
tukemaan Amiga-käyttäjiä koko maassa.
 
Muualla maailmassahan Amiga-käyttäjäryhmät ovat usein keskittyneet johonkin kau-
punkiin ja sen lähialueeseen. Suomen vähäisen väkiluvun huomioiden  valitsemamme
toimintamalli on tietysti järkevä, ja Internetiä sopii kiittää siitä,  että  yh-
teydenpito onnistuu nykyisin vaivatta. Ei tarvitse vaivautua puhelimeen,  posti-
toimistoon tai junaan, kun pitäisi välittää tietoa eri puolille Suomea.
 
Vastaanottaisin kuitenkin mielelläni palautetta siitä, miten  voisimme  paremmin
huomioida alueelliset erot. Vaikka pitäjästä toiseen kierätävä  Saku  99  -bussi
tai varjotapahtumat ovatkin nykyiset resurssit huomioiden mahdollisuuksien ulko-
puolella, uskoisin että keskustelun avaaminen aiheesta voisi tuoda  esille  mie-
lenkiintoisia näkökulmia. Samalla se voisi  rohkaista  pienempien  paikkakuntien
amigisteja toteuttamaan ajatuksia yhdessä, ehkäpä yhdistyksen tukemina.
 
                                   * * *
 
Pidemmän tähtäimen pohdiskeluista huolimatta lähitulevaisuudessa  Suomen  Amiga-
{*{Dkäyttäjät ry:n {FSaku 99 -tapahtuma {Dlähestyy vääjäämättä, ja siitä näyttää muodos-
tuvan melkoinen Amiga-tapaus. Uskon, että  pystymme  tarjoamaan  vieläkin  viime
vuoden Saku 98:ia mielenkiintoisemman kokonaisuuden. Päivä on  4.  syyskuuta  ja
paikka tiedekeskus Heureka Vantaalla, Helsingin kupeessa. Luvassa on sen  verran
runsaasti nähtävää, että mukaan kannattaa tulla kauempaakin.  Lue  lisää  lehden
{*{FAjankohtaiset-osastosta{D.
 
{*{DMuistakaa ottaa osaa myös  {FSuomen  Amiga-käyttäjät  ry:n  lukijakyselyyn{D,  johon
voitte vastata kätevästi yhdistyksen  kotisivuilla  (batman.jytol.fi/~saku/  tai
tzimmola.tky.hut.fi/saku/) tai tämän  lehden  mukana  toimitetulla  lomakkeella.
Voittajien kesken arvotaan palkintoja, mutta niitäkin kiinnostavampaa tulee ole-
maan nähdä, millaiseksi muodostuu kyselyn tulosten viitoittama kuva suomalaises-
ta amigistista. Osallistu!
 
Kesäterveisin,
 
Janne Sirén
 
                                   * * *
 
Janne Sirén on Suomen Amiga-käyttäjät ry:n varapuheenjohtaja, tapahtumavastaava,
CD-ROM-koostaja ja webmaster. Hän on toiminut lisäksi Saku-lehden päätoimittaja-
na. Jannen tavoittaa sähköpostitse osoitteesta siren@mikrobitti.fi  tai  puheli-
mitse numerosta 050 522 3690.
