9
1
0 hiredlogo 200 0
3 hiredscore 300 160*












{1JUHANI ERONEN


   Seikkailijat raivaavat tietään ulos tunneleista.  Heitä on kolme, kaksi
ihmistä, Rorian ja Bonden, ja Cim, robotti.  Cim käyttää oven suussa
konekivääriä harventaen uhkaavaa orava(!)laumaa.  Aseesta kuuluu uhkaava
"klik" eikä lisälippaita löydy, joten Cim lähtee perääntymään urheasti pää
kolmantena jalkana.  Huoneen nurkassa tavaravarastoaan tarkastanut Rorian
etsii hätääntyneenä asettaan ja Bonden astuu ovensuuhun teurastamaan loput
oravat laserpistoolillaan.  Oven takaa löytyy pari kinkkua, joilla Bonden
täydentää lahtauksessa huvennutta energiavarastoaan ("Ihmispaskaa",
tuhahtaa Cim).  Nurkan takaa he löytävät 4 teleporttia (aaarghh...).  Ryhmä
hajaantuu teleportteihin ja toteaa joutuneensa erilleen.  Kaikki seisovat
jonkinlaisten jalustojen päällä.  Alhaalla lainehtii oikea hirviömeri mutta
muita porukan jäseniä ei näy.  Rorianin käsi ajautuu välittömästi kohti
käsikranaatteja.  "Välähtääkö?", hän huutaa toivoen Bondenin tai Cimin
huomaavan räjähdyksen, ja nakkaa kranun suoraan Cimin otsalohkoon...

Hired Guns on monen pelaajan Dungeon Master-tyylinen peli.  Yksinkin voi
tietysti pelata, mutta jokainen lisäpelaaja tekee pelin huomattavasti
pelattavammaksi ja hauskemmaksi.  Useammalla pelaajalla peli on
uskomattoman hauskaa sekoilua (no, ainakin välillä), taktikointia ja ennen
kaikkea RYHMÄTYÖTÄ.  Pelata voi hiirellä, näppiksellä, joystikilla tai
Segan joypadilla.  Kyllä, joystikillakin voi pelata melko hyvin kiitos
yksinkertaisen ja hyvin toimivan kontrollisysteemin.  Näppiksellä on nopein
pelata, hiirellä ampuu monesti vahingossa yrittäessään liikkua eteenpain
(kokemusta on, usein edessä olevalle pelaajalle on tullut äkkikuolema...).

Pelin alussa valitaan ensiksi tehtävätyyppi.  "Normaalipelin", 19 tehtävän
kampanjan lisäksi voi valita harjoittelua tai nopeita toimintatehtäviä.
Pelaamisen voi aloittaa aivan ruohonjuuritasolta harjoittelemalla vaikkapa
kranaatinheittoa.  Kampanjapelissä pitää ratkaista 4 kenttää, joista saa
läpipääsemiseen tarvittavat tavarat, sekä loppukenttä.  Näiden välisen
reitin voi vapaasti valita hienolta kartalta.

Seuraavaksi valitaan hahmo kahdestatoista mahdollisuudesta, joista 2
droidia ja loput ihmisiä.  Hahmot eroavat toisistaan alkuvarustukselllan
sekä ominaisuuksillaan, jotka ovat physique (koko, voima, vahingonkesto ja
kantokyky) ja Agility (näppäryys -> hahmo liikkuu nopeammin ja kärsii vähän
vahinkoa putoamisesta.).  Hahmot eivät kehity pelin aikana, kokemuspisteet
kyllä näkyvät ja karttuvat 60000:een saakka, mutta eivät vaikuta mihinkään
(?!?).  Droidit eroavat ihmisistä siten, etteivät huku veden alla ja
käyttävät ruoan ja lääkepakkausten sijaan droidinkorjauspakkauksia.

Pelissä ruutu on jaettu kolmeen tai neljään erilliseen pikkuikkunaan,
joissa näkyvät eri hahmojen näkökentät.  Lisäksi keskellä skrollaa hahmojen
kommentteja, mm.  "If anyone runs, there will be hell to pay" ja "Game
over, man, game over".  Grafiikka on pientä mutta hienoa ja sitä on
tarpeeksi paljon luomaan vaihtelevaisuutta.  Se muodostaa äänien kanssa
loistavan tunnelman, varsinkin jos sattuu omistamaan 1.5MB muistia, jolloin
peli lataa ylimääräiset 400k ääniä.  Tunnelman ansiosta monet paikat menee
sydän kurkussa säikkyen äkisti vastaantulevia seiniä. Myös pelisysteemi on
parhaita näkemiäni sisältäen monia hienoja oivalluksia, esim. kun joku
hyökkää takaapäin kimppuun, ilmestyy näkökenttään veriviiruja.
Automaattikartoituskin on:  DTS-laite, jonka lähes kaikki alussa saavat,
hoitaa sen.  Kumma kyllä, sitä ei juuri tullut käytettyä.  Tavalliset
DM-elementit, teleportit yms. ovat pelissä myöskin mukana kääntäjiä ja
illuusioseiniä lukuunottamatta. Omaa lisäystä ovat hissit, liikuteltavat
seinäpalikat ja vesi. Monet tavarat menevat nimittäin vedessä
käyttökelvottomiksi. Muutenkin kaikilla tavaroilla on kesto ja ankaran
tulitaistelun päätteeksi saattaa huomata, että kaikki ruoka on tuhoutunut.

Asevalikoima on sopivan laaja, meleeaseita ei ole, mutta muuten
asevalikoima ulottuu banaaneista (!) raskaisiin konekivääreihin ja
neutronitykkeihin.  Ihmettelyä herättivät raskaat aseet, jotka olivat
todella huonoja, erityisesti Disruptor Cannon, jolla ampuessa itse
vahingoittui (!).  Joihinkin aseisiin on myös monenlaisia panoksia.  Magiaa
korvaamassa on erilaisia psionic amplifierejä (suomeksi hmm...  henkisten
kykyjen vahvistajia), joilla voi mm. teleportata, tehdä/poistaa
voimakenttiä, selvitä hukkumatta veden alla ja parantaa.

Peli itse on action-painotteinen sisältäen kuitenkin monia ongelmia.
Vaikeustaso on melko korkea muutamia kenttiä lukuunottamatta.  Hahmot
nimittäin kestävät todella vähän vahinkoa.  Hirviöt sen sijaan kestävät
todella paljon ja niitä saa ampua oikein kunnolla,joten pelatessa on pakko
vaania nurkan takana ja taktikoida, ainakin loppuvaiheessa. Tämän vuoksi
viimeisen tason hirviöitä vastaan emme juuri yrittäneetkään tapella,
juoksimme vaan nopeasti ohi.

Mutta ei makeaa mahan täydeltä:  monesti tunnelman rikkovat ärsyttävät
bugit.  Äänet sekoilevat, esim.  kun joku kuolee veden alla, jää veden ääni
yhä soimaan vaikkei kukaan vedessä olisikaan.  Esineiden käsittelyssä on
myös menty metsään:  yhteen ruutuun voi pudottaa vain yhden esineen.
Kuitenkin ruutuun, johon joku hahmoista on kuollut, voi pudottaa useamman
tavaran.  Hirviöiden tekoälyssä olisi parantamisen varaa, ne sekoilevat
ovien kanssa yms..  Ovigiljotiiniä ei voi käyttää.  Esineistä löytyy
kummajaisia, kuten viiva ja banana pieces, joita emme onnistuneet
käyttämään mihinkään.

DMA Design on tehnyt loistavaa työtä.  Bugeista huolimatta Hired Guns on
yksi pelattavimmista peleistä vähään aikaan.  Peli installoituu jopa
kiltisti kovalevylle käyttäen Commodoren installeria ja toimii suoraan
A1200:ssa.  Parantamisen varaa kuitenkin löytyy, esim.  panssarit ja
linkkipelaaminen voisi lisätä.  Peli tuntui vähän viimeistelemättömältä,
ohjekirjassakin oli virheitä näppiskomentojen kohdalla ja loppudemo oli
aivan p*ska.  Silti siitä jäi hyvä maku suuhun.  Lisädisketti/update olisi
hyvä ajatus Psygnosikselta.


    Grafiikka:     91 %
    Äänet:         91 %
    Pelattavuus:   97 %   YLEIS:


***** Ei yksinäiselle pelaajalle *****
