1
1
0 uutiset 200 10*
 


{2Koonnut P. Kovanen

{2ADPRO 2.5
{2=========

ADPron uusin versio on juuri julkaistu. Mukana on laaja tuki eri näyttö-
korteille, yli 100 ARexx-ohjelmaa, tuki Fargo Primera väritulostimelle,
uusia tiedostoformaatteja ja operaattoreita sekä täysin uusi ulkonäkö
ja käyttäjäliityntä.
Ohjelmaa tuo maahan ainakin Westcom Data Oy.

{2AMIGAN RISC-PIIRI VALITTU
{2=========================

Tulevaisuuden Amigoissa tulee olemaan Hewlett-Packardin HP-PA RISC-piiri.
Commodore on tehnyt jo hyvän aikaa yhteistyötä HP:n kanssa ja tämä on
varmasti vaikuttanut valintaan.
Piirin teho tietysti kiinnostaa, ja alla on tanskalaisessa Datatid-
lehdessä julkaistu vertailu. Testiin on käytetty AutoCAD:a ja
tietokoneet ovat olleet HP PA-7100LC 80MHz, IBM:n työasema
66 MHz:n PowerPC 601:llä, Siemens Nixdorf 60MHz Pentiumilla ja
50MHz Sun Sparcstation. Tulokset ovat SEKUNTEINA, ne eivät
ole tehokertoimia.

          HP-PA        POWERPC     PENTIUM      SPARC
Calc.     2            2.9         3.9          6
Draw      4.25         6           6.25         10.25
Tehojensa puolesta piiri on siis todella kova laite, ja sisältää
lisäksi rutiinit JPEG:n ja MPEG:n avaamiseen ja pakkaamiseen.
Piirille on olemassa SoftWindows-niminen ohjelma, joka emuloi
DOS:a ja Windowsia prosessoritasolla. Myöhemmin tulossa oleva
WABI emuloi suoraan Windowsia ja mahdollistaa täyden RISC-nopeuden.
Näillä näkymillä HP-PA on paljon PowerPC:tä parempi valinta.
[Lähde: Amiga Report 205]

{2A-MAX IV
{2========

Macintosh-emulaattorista on tullut uusia versio. Hinta on $570 ja
mukana on sekä moniajoa että MAC-levyjen lukemista. Ehkäpä
Emplant on nyt saanut kovan kilpailijan.

{2PAGESTREAM 3.0
{2==============

Suositusta julkaisuohjelmasta on tulossa uusi versio. Ohjelma
on täysin uudistettu eikä vain pieni päivitys.
Dokumentin muotoilu on paljon helpompaa ja tehokkaampaa kuin
edellisissä versioissa. Mukana on vihdoinkin myös suora tuki
Pantone-värikartalle.
Yksi merkittävimpiä uudistuksia on erilliset toimintopaneelit,
eli auki voi olla kerrallaan useita ikkunoita, joista yksi näyttää
piirtotyökalut, yksi paletin jne.
Tiedostojen importointia on laajennettu. Mm. Professional Pagen
dokumentteja voi ladata. Myös Hotlinks-ohjelmista (Pageliner
ja BME) tulevat kakkosversiot. Itse Hotlinks on myös laajennettu
2.0:ksi.
Pagestream 3.0 julkaistaneen maaliskuussa ja julkaisija on
Soft-Logik.

{2STUDIO 16 VERSIO 3.0
{2====================

AD516-kortin ohjelmiston uusimman version toimitukset on aloitettu
Suomessakin. Non-destruktiivisuutta on lisätty, editointia parannettu,
lisätty UNDO-tasoja ja mahdollistettu useiden AD516-korttien käytön
samassa koneessa. Myös MIDI-interfaceja on parannettu.
Tällä hetkellä uusi STUDIO 16 toimii vain AD516:n kanssa joten
AD1012:n omistajat joutuvat odottamaan omaa versiotaan. Päivitys
on maksuton 1.6.1993 tai myöhemmin hankituille AD516:lle ja sitä
voi kysellä maahantuojalta Broadlinelta.

{2EDGE
{2====

Edge on InovaTronicsin uusi tekstieditori. Edge yhdistää
sekä CygnusED Professionalin että Turbotextin parhaat ominaisuudet
ja sisältää edge:-devicen. Edge: sisältää ohjelmassa olevat
tekstipuskurit "tiedostoina", jotka voidaan ladata muista
ohjelmista ilman erillistä tallettamista.
InovaTronicsin muiden tuotteiden tapaan ohjelma on erittäin konfiguroitava.
Edge vaatii kiintolevyn, megan muistia ja Kickstart 2.04:n tai uudemman.
Hinta Saksassa 120 DEM + postikulut 20 DEM. [Jari Nieminen]




{2SEAQUEST DSV
{2============

Steven Spielbergin uusimman TV-sarjan Seaquest DSV:n grafiikka on laskettu
40 (!) Amiga 4000/040-tietokoneella, varustettuina VideoToaster 4000:lla.
Jokainen jakso sisältää muutaman minuutin vedenalaista tietokoneanimaatiota.
Frameja on siis noin 5000 kappaletta joka jaksossa.
Seaquest DSV on nähtävillä RTL-kanavalla.

{2LISÄTIETOA AAA:STA
{2==================

AAA:han on Amigan tämän vuoden loppupuolella ilmestyvä piirisarja.
Tässä on listattuna tärkeimmät ominaisuudet.
ECS-emulointi on mukana, AGA-rekistereitä ei sisällytetä AAA:han.
CHIP-ram puskuroidaan, ja tämä mahdollistaa sen käsittelemisen
yhtä nopeasti kuin nykyisen 32-bittisen RAM-muistin.
DMA:ta varten on 40 kanavaa. Blitteri on useita kertoja vanhaa
nopeampi, ja siinä on myös chunky modet. Copperi kykenee 32-bittisiin
operaatioihin. Grafiikkaan on neljä eri mahdollisuutta. Ensiksikin
muistina voidaan käyttää DRAM:a ja VRAM:a ja piiristöstä on sekä
yksipiirinen että kaksipiirinen versio (jälkimmäisessä on CHIP-ram
puskurointi mukana). VRAM:lla varustettuna kaksipiirinen järjestelmä
pystyy näyttämään joko 1280*1024*8-tilan tai 1024*768*24-tilan.
Spritet ovat 128 pikseliä leveitä.
Uudet grafiikkamoodit: HAM10, puoli-chunky(?), chunky (16-bittinen,
ei palettia), hybrid (24-bittinen, erilliset "chunkykartat"),
PACKLUT (en edes yritä selittää) ja PACKHY (enkä tätäkään).
Ideana pakatuissa moodeissa on tietysti animaation näyttämisen
mahdollisimman suuri nopeus. Jo HAM8 on erittäin lähellä 24-bittistä
grafiikkaa, joten nämä uudet moodit eivät varmaankaan ole enää
erotettavissa.
Ääntä varten on 8 kanavaa, maksimi näytteenottotaajuus 64 kHz,
16-bittiä. Sama kanava on kummillakin puolilla eri voimakkuudella,
mikä mahdollistaa vapaan panoroinnin! Myös 8-bittistä ääntä
tuetaan (vie muistia vähemmän).
Levykeasemaohjain tukee jopa neljämegaisia levykkeitä ja on
useita kertoja vanhaa nopeampi. Tukee myös MAC-formaattia (!).
Uudet piirit: Andrea (hoitaa chip-väylää), Monica (näyttöpiiri),
Mary (I/O-piiri) ja Linda (näyttöpuskurointi).




{2A5000?
{2======

Julkaisunimeä ei ole vielä päätetty mutta työnimellä A5000 kehitettävä
kone on tulossa kovaa vauhtia. Laite tulee olemaan mahdollisimman
modulaarinen. Tämän ansiosta osa Amiga 5000:n ominaisuuksista
tulee olemaan saatavissa vanhempiin koneisiin ennen itse koneen
julkaisua! Itse asiassa, A4000:n pitäisi olla täysin päivitettävissä.

{2CD32 JYRÄÄ
{2==========

Liberation CD32 oli viime joulukuussa Ison Britannian myydyin
CD-peli, ja jätti taakseen jopa PC:n Rebelt Assaultin. Liberationin
julkaissut Mindscape on luvannut viisi vain CD32:lle tehtävää
peliä täksi vuodeksi.
Atari on laskenut Jaguarin myyntitavoitteita. Lisäksi valmistuneissa
konsoleissa on ollut paljon valmistusvirheitä.
A1200:sta myydään 12000 viikossa, CD32:sta 30000. Tämä on neljä
kertaa enemmän kuin SegaCD:n myynti.
Alien Breed 3D tulee käyttämään CD32:n Akiko-piiriä ja tullee
olemaan Amigan DOOM:n vastine.
Aikaisintaan vuoden päästä saattaa tulla kaksi uuden sukupolven CD32.
Tuskin kuitenkaan kannattaa jäädä odottamaan.
Amiga CD on uusi, Englantilainen Amiga-lehti CD32:lle. Jokaisessa
numerossa on mukana CD!
Hyvältä siis näyttää, nyt kannattaa Amigistinkin siirtyä CD-aikaan!
[Lähde: CD32GOOD.TXT]


{2GVP-UUTUUDET

{2A1230 JAWS II
{2=============

GVP:n turbokortista A1200:lle on julkaistu uusi versio. Uudistuksia
vanhaan korttiin verrattuna ovat paristovarmennettu kellokalenteri
ja DMA-laajennusväylä, johon on saatavilla nyt SCSI-ohjain ja maaliskuussa
myös 16-bittinen äänendigitoija ja videodigitoija. Kortista on nyt myös
kaksi eri versiota: 68EC030/40 ja 68030/50. Jawsissa on kaksi
paikkaa 32-bittisille GVP SIMM-muistikammoille (maksimi muistimäärä
32 MB) ja kanta matematiikkaprosessorille.

A1291 Stingray-SCSI-ohjain antaa maahantuojan mukaan Diskspeed 4.2:lla ja
262 kB:n puskureilla mitattuna sekä luku- että kirjoitusnopeudeuksi yli
3.2 MB Maxtorin 540S-levyllä.

{2EGS-28/24 SPECTRUM OHJELMAPÄIVITYS
{2==================================

GVP:n EGS-näytönohjainkortti kykenee mm. 800*600-resoluution 16.8
miljoonalla värillä ja 1600*1280-resoluution 256 värillä. EGS:n piirto-
ohjelman Spectrum Paintin ilmaispäivitys versioon 1.2 on saatavissa
maahantuojan Broadline tukipurkista 971-262 6775.

{2MC68040/40 TURBO A4000:LLE
{2==========================

Pian ilmestyvä turbo GVP:ltä antaa A4000:lle aivan uutta potkua.
Prosessorina toimii 680x0-perheen uusin, 40 MHz 68040-prosessori
ja kortille saa optiona myös SCSI-ohjaimen.

{2A4098
{2=====

GVP A4098 on Amiga 4000:lle tarkoitettu 32-bittinen SCSI II FAST-
kiintolevyohjain. Laitetta odotellaan pian toimituksiin.

{2UUSI IMPACT VISION 24
{2=====================

MikroPC:n testeissäkin menestyneestä GVP IV24:sta tullee maaliskuun
aikana uusi, Amiga 4000:ssa tuplasti vanhaa nopeampi versio täydellä
AGA-tuella varustettuna. Kortin mukana toimitetaan ImageFX-ohjelmisto.

Kaikkien GVP:n tuotteiden maahantuojana toimii Broadline Oy.


{2WAYNE'S WORLD II
{2================

Garthilla (Dana Carvey) on Wayne's World II-elokuvassa päällä
Video Toaster-paita. Danan veli, Brad Carvey, on Video Toasterin
pääsuunnittelijoita. Ilmeisesti Toasteria on käytetty ko.
elokuvassakin.

{2VIDEO TOASTER PAL OSA XI
{2========================

Mr. "Konaven" sai Kelper International Corporationilta tietoa helmikuun
alussa Video Toasterissa. Kirjeessä lupailtiin, että Kelper olisi
valmistelemassa PAL-versiota, käyttämällä Prime Imagen NEW PASSPORT
4000 laitetta apuna, mikä tuo sitten onkaan. Lisätietoja haluavat
ottakoon yhteyttä suoraan New Yorkiin: fax (212) 575-1042.

{2EMPLANT PC
{2==========

Koko Amiga-maailma odottaa henkeään pidätellen Utilities Unlimitedin
emulaattorin PC-versiota, jonka pitäisi määritellä emulointi
uusiksi. Version luvattu julkaisuaika on koko ajan venynyt,
alunperin lokakuulle 1993 luvattua korttia odotellaan nyt
maaliskuun aikana saapuvaksi.
Odottaminen kuitenkin toivottavasti kannattaa, sillä Jim Drew (UU:n
johtaja) on sanonut, ettei hän tahdo julkaista puolivalmista
emulointia).
Emplantista on jo jonkin aikaa ollut saatavilla Macintosh-versio.
UU on siitä ainutlaatuinen firma, että päivityksiä emulointiin
on tullut todella tiheään tahtiin. Versiohistoriikin pituus
lähenee jo sataa kiloa ja julkaistuja päivityksiä on tullut
kolmisenkymmentä! Uusin versio tätä kirjoitettaessa on
3.91, julkaistu helmikuun 16. päivä. Esimerkiksi matematiikkatoiminnoissa
uusimmat versiot ovat 68040/25:lla (eli yleensä A4000/40:ssä) nopeampia
kuin missään Macintoshissa lukuunottamatta 840AV:ta, jossa on
040/40. 040/33 turbollinen Amiga ja Emplant kuitenkin jättää 840AV:nkin
jälkeen kaikissa testeissä!
PC-emulointikin siis saapuu, ja on varmasti tehty samalla huolellisuudella
kuin MAC-emulaatio. Koskahan Drew:n "crew" lisää mukaan vielä liitännän
PowerPC:llekin? Tällöin samalla koneella voitaisiin pyörittää julmetulla
teholla Amigan lisäksi Macintoshia, Dosia (yuck), Windowsia, Windows NT:tä,
OS/2:sta, UNIX:a... HUI! Pian Emplantissa on varmasti Amiga-emulointikin,
jolloin Commodoren mikron ostaminen rungoksi ei ole välttämätöntä. :-)

{2EXPRESS COMPUTER KAATUI
{2=======================

Lähinnä Merlin-grafiikkakortistaan (surullisen) kuuluisaksi tullut Express
Computer (Saksa) on poistunut keskuudestamme konkurssin syövereihin.
Kortin toimitukset olivat pitkään jäissä.
