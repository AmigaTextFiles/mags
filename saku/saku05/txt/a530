9
1*
{1TESTISSÄ GVP A530-TURBO
{1=======================

{1TANELI KORHONEN

{1JOHDANTO
{1========

    A530  on  GVP:n valmistama lisälaitekombinaatio Amiga 500:lle. Turbosta
    löytyy   40MHz  68EC030-prosessori,  lisämuistipaikat  aina  kahdeksaan
    megatavuun   asti,   SCSI-ohjain   sekä   GVP:n   Minislot.   Laite  on
    luonnollisesti  ulkoinen,  kytketään Amigan vasemmassa kyljessä olevaan
    laajennusporttiin ja sisältää oman virtalähteen.

    Testilaitteistona  A500 (Kickstart 2.0, 1MB Chip), A530 (120MB Quantum,
    4MB 32-bit Fast) sekä jotain muuta tauhkaa (levyasemia jne).

{1YLEISTÄ
{1=======

    Ensivaikutelma  on  vaikuttava:  ulkonäkö miellyttää silmää ja mukailee
    tarkasti Amigan uljaita muotoja.  Kotelossa on kolme lediä joista näkee
    onko  laitteessa  virta  päällä,  onko  turbo  päällä  ja onko kovalevy
    lukemisen/kirjoituksen  kohteena.   Lisäksi  kotelon  päällä on kytkin,
    jolla  turbon  voi  helposti  kytkeä  pois  päältä/päälle  (hoituu myös
    ohjelmallisesti)  demojen (tai pelien) toimimattomuuden takia.  Samalla
    valitettavasti  myös  lisämuisti  ja kovalevy, joista olisi voinut olla
    iloa   myös  demoissa  (tai  peleissä),  lähtevät  käytöstä.   Laitteen
    käyttöönotto  on  helppoa:   poistetaan  laajennusportin  suojaläpyskä,
    vekotin  painetaan  laajennusporttiin  ja laitetaan virtajohto seinään.
    Kovalevylle on valmiiksi asennettu Workbench 1.3 ja 2.0, ja ensimmäisen
    bootin yhteydessä tunnistetaan koneessa oleva Kickstart-ROMin versio ja
    valitaan sen mukaan käytettävä Workbench.

{1PROSESSORISTA
{1=============

    Prosessorin    maaginen   EC-merkintä   kenties   kummastuttaa   asiaan
    perehtymätöntä  henkilöä.  Kyseessä on normaali 68030-prosessori, josta
    muistinhallintayksikkö   (MMU)  on  jätetty  testaamatta.   Testaus  on
    kallista   puuhaa   ja   näin  saadaan  laskettua  prosessorin  hintaa.
    Tavalliselle  käyttäjälle  MMU:lla ei ole varsinaista merkitystä; sillä
    on         käyttöä         tietyissä         virtuaalimuistiohjelmissa,
    virheenetsintäohjelmissa   ja  joissain  muissa  sovelluksissa.   MMU:n
    avulla  voi  myös  siirtää Kickstart ROMin 32-bittiseen muistiin koneen
    toiminnan  nopeuttamiseksi.   A530  sisältää  jonkinlaista  kovoa, joka
    mahdollistaa   Kickstart  ROMin  siirron  32-bittiseen  muistiin  ilman
    MMU:takin   (vaatii   tosin   vähintään  2MB  Fast-tyyppistä  muistia).
    Lisäksi,  jos hyvä tuuri käy, voi saada laitteen, jossa on toimiva MMU.
    Sanoikohan  Motorola,  jonka mukaan 70% 68EC030-prosessoreista sisältää
    toimivan  MMU:n.  [40 Megahertsin  68030-prosessoria  ei  pitäisi  olla
    olemassa vaan nämä kaikki ovat EC-malleja. -Kovanen]  68030:sta  löytyy
    prosessorin  sisäisiä  välimuisteja  kahta eri tyyppiä: Data  Cache  ja
    Instruction  Cache.  Näiden eroavaisuuksista en ole tarkemmin selvillä, 
    edellinen lienee dataa varten ja jälkimmäinen käskyjä varten. ==:*3 Li-
    säksi löytyy Data- ja Instruction Burst-moodit joilla voi myös  nopeut-
    taa prosessorin toimintaa. A530:n kanssa Burst-moodeista ei  valitetta-
    vasti  ole  hyötyä, koska niiden käyttäminen vaatii Static Column-tyyp-
    pistä muistia (A3000:sta tuttu), eikä A530:n sellaista saa. Prosessorin
    kellotaajuus  on  40  MHz, joka erään lähteen mukaan tarkoittaa n.  60%
    suurempaa laskutehoa kuin 25MHz 68030.  Käytännössä nopeus on n.  1.5 x
    A3000 (25MHz-malli) graafisia ominaisuuksia lukuunottamatta.


{1SISÄLMYKSET
{1===========

    Kotelon  sisältä  löytyy  kaksi  kappaletta  SIMM-paikkoja, joihin  voi
    laittaa  1-2  kpl  1MB SIMMiä, 1-2 kpl 4MB SIMMiä tai 1MB + 4MB SIMMejä
    yksi   kappale   kumpaakin.    Ohjekirja   mainitsee  tällaisen  olevan
    mahdotonta,  mutta  käytännössä  kuuleman  mukaan  tämä  toimii,  tosin
    aiheuttaen  pieniä  sekaannuksia  joidenkin  ohjelmien  kanssa (antavat
    muistin määräksi 8MB), ja kun viisi megaa täyttyy, kaatuu kone.  Muisti
    on  32-bittistä  (nopeus 60ns), mikä on olennaista turbokorttien täyden
    tehon  hyödyntämiseksi  (jos  käytössä on pelkkää Chip-muistia, SysInfo
    antaa   koneen   nopeudeksi   0.7  x  perus-A500).   Laitteessa  joutuu
    käyttämään  GVP:n  omia  SIMMejä (eli tavalliset eivät käy) mikä nostaa
    muistin      hintaa     mutta     toisaalta     poistaa     mahdolliset
    yhteensopivuusongelmat   eri  valmistajien  tekemien  SIMMien  välillä.
    Kotelon  sisältä löytyy myös kanta 40MHz 68882-matematikkaprosessorille
    (hitaampien   käyttäminen   voi   manuaalin  mukaan  aiheuttaa  vakavaa
    vahinkoa).   Sen hinta valitettavasti on suhteellisen korkea, joten sen
    hankkiminen   jää  omalta  kohdaltani  tulevaisuuteen  (olettaen,  että
    välttämätöntä tarvetta esiintyy).  Kotelon mataluudesta johtuen kotelon
    sisälle  sopii  vain 1" korkea kovalevy, mikä tosin ei suurempi ongelma
    ole  sillä  1"  korkeita  levyjä  löytyynee  aina  gigatavuun asti.  Ja
    ulkoisesti saa lisää.



{1KOVALEVYPUOLI
{1=============

    SCSI-ohjain on sama kuin GVP Series II-ohjaimessa.  Ohjain on riittävän
    nopea  (tosin  olin hieman hämmentynyt kun LP120S Quantumini nopeudeksi
    testiohjelmat ilmoittavat n.  1.1MB/s, myyjän mukaan nopeuksien pitäisi
    kivuta   yli  kahden  megan  sekunnissa.   Jälkeenpäin  sain  kuitenkin
    tietooni,  että ko.  levyllä ei ole mahdollista kivuta paljon yli yhden
    megan  sekunnissa,  240MB  Quantum  juoksisikin  jo  yli  kahden  megan
    sekuntivauhtia.    Odottelen   innolla  tilaisuutta  päästä  testaamaan
    ohjainta 240MB Quantumin kanssa) ja käyttää DMA:ta eli ei juurikaan syö
    prosessoriaikaa  ja  näin  hidasta  konetta.  A530:n takana on ulkoinen
    25-piikkinen  SCSI-liitin  johon voi liittää lisää SCSI-laitteita kuten
    kovalevyjä, nauhavarmistusasemia ym.


{1MINISLOT
{1========

    Minislotista en omaa kokemuksia; siihen on tällähetkellä saatavana vain
    PC-emulaattori  (16MHz  286)  ja tässä mainitsemattomasta syystä en ole
    kovin  innokas ko.  emulaattoria hankkimaan mutta muistelen sen saaneen
    hyviä arvosanoja testeissä.







{1SOFTA
{1=====

    Ohjelmisto    toimitetaan    laitteen    mukana    levykkeellä    (sekä
    todennäköisesti  myös  kovalevyltä, ostin oman A530:ni ilman kovalevyä)
    jolta  löytyy omat hakemistonsa 68030-turboa varten, lisämuistia varten
    ja  SCSI-ohjainta varten.  68030-hakemistosta löytyy GvpCpuCtrl-niminen
    ohjelma  jolla  voi  siirtää  Kickstart  ROMin  32-bittiseen  muistiin,
    siirtää  SuperVisor  Stack Pointerin (mikälie...) 32-bittiseen muistiin
    koneen    nopeuttamiseksi    edelleen    (vaikuttaa    kuulemma    vain
    68040-prosessorien kanssa) sekä mahdollisuus bootata kone Amigan omalla
    68000-prosessorilla    (hidastaa   konetta   merkittävästi).    Lisäksi
    hakemistosta  löytyy  SetCpu-niminen  ohjelma  jolla  voi hoitaa samoja
    asioita  kuin  Workbenchin CPU-komenolla eli laittaa päälle/pois päältä
    prosessorin  välimuisteja  sekä  hoidella  muita prosessoriin liittyviä
    juttuja.   CPU-ohjelman  käyttö on myös mahdollista, mutta sillä ei voi
    siirtää  Kickstart ROMia 32-bittiseen muistiin vaan tähän tarkoitukseen
    täytyy   käyttää   GvpCpuCtrl-ohjelmaa.    Memory-hakemistosta   löytyy
    ohjelmat muistin testausta varten.

    SCSI-hakemistosta  löytyy  FastPrep sekä ExpertPrep-ohjelmat joilla voi
    muutella  kovalevyn  asetuksia  ja  esim.   partitioida  (jakaa  osiin)
    kovalevyn.        FastPrep       eroaa      ExpertPrepistä      lähinnä
    yksinkertaisuudellaan;  sitä  osaa  käyttää  aloittelijakin (luulisin).
    Kokeneempi   käyttäjä   tuntenee   itsensä   turhautuneeksi  FastPrepin
    suppeuden kanssa.  Lisäksi hakemistosta löytyy GVPScsiCtrl-ohjelma joka
    mahdollistaa  joitakin  normaalikäyttöön  tarpeettomia toimintoja, sekä
    ohjelma  nimeltä SCSIMaskFix, jolla voi vaihtaa ExpertPrepistä löytyvää
    DMA  Mask-asetuksen  arvoa, jos käytössäoleva kovalevy ei tue suurempaa
    arvoa.   DMA  Mask  vaikuttaa  kovalevyn  nopeuteen, ja jos DMA Mask on
    liian  pieni,  kovalevy  voi  olla hitaampi.  Liian suurella arvolla ja
    hitaalla levyllä tulos ei kenties ole hyvä.  Sokerina pohjalla on vielä
    SystemInfo-niminen  hakemisto,  josta  löytyy  GVPInfo-niminen  ohjelma
    jonka  avulla voi nähdä erinäisiä tietoja A530:n eri osista sekä muusta
    laitteistosta.

    Dokumentointi  on  hoidettu  kahden  n.   60-sivuisen  kirjasen avulla.
    Toinen    käsittelee    A530:ä    yleensä,    toinen    FastPrep-    ja
    ExpertPrep-ohjelmia.    Dokumentointi   on   suoritettu  erinomaisesti;
    kuvitus on runsasta, mukana on esimerkkejä ja oppaat ovat kaikin puolin
    kattavia.

{1NOPEUS
{1======

    SysInfo  3.22 antaa seuraavanlaisia tuloksia kun kone on bootattu ilman
    Startup-Sequencea,  molemmat  cachet  ovat  päällä  ja Kickstart ROM on
    32-bittisessä  muistissa  (oman  startuppini kanssa nopeusero A500:seen
    putoaa 11.41:een):

        SPEED COMPARISONS AGAINST KNOWN MODELS & PERIPHERALS
        A500 512k or A600 with 1MB CHIP ONLY.........  11.51
        B2000, A2000, A1000 or A500 with fast ram....   8.71
        A1200/14 68EC020 ICACHE 2MB CHIP ONLY........   5.00
        A2500/14 A2620 68020 card....................   2.96
        A3000/25 68030 ICACHE IBURST DCACHE NODBURST.   1.31
        A4000/25 68040 ICACHE DCACHE COPYBACK........   0.33
        Speed of Chip Memory vs A600 Chip Memory.....   1.89
        Nics Comment................................. Smell the Rubber?
        CPU speed in MHz............................. 42.70

    Jukka  Marinin  tekemä  SSSpeed  0.56-ohjelma  antaa  tuloksiksi (ilman
    Startup-Sequencea)   seuraavaa:    (200%   tarkoittaa   kaksinkertaista
    nopeutta perus-viissataseen verrattuna)

        CPU/FPU performance results:          Program execution speed:

                Integer        String           CHIP RAM        FAST RAM
        CPU       1534%         1059%                51%            578%

    Chip-muistin  hitaus  (joka  johtuu  siitä, että chip-muistia joudutaan
    käsittelemään  16-bittisen  väylän kautta) tulee esiin lähinnä joissain
    demoissa kaikkien toimintojen hidastuessa noin puoleen.


{1YHTEENSOPIVUUS
{1==============

    Hyötyohjelmien  kanssa  yhteensopivuus  on suunnilleen 100%.  Demot (ja
    pelit)  ovatkin  jo  ongelmallisempia:   turbon saatuani luonnollisesti
    kävin  läpi  suurimman  osan  demoistani  yllättävän  pieni  osa  toimi
    täydellisesti.   Uusimmista  demoista yllättävän suuri osa toimii.  Jos
    demo  ei  toimi,  on  helppoa kytkeä turbo pois päältä kytkimellä demon
    katselun  ajaksi.   Pelejä  en kovin paljoa ole testaillut.  Moniajossa
    toimivat  pelit  toiminevat  hyvin, muista peleistä suuri osa toiminee.
    Ja tässäkin tapauksessa voi turbon sammuttaa pelin ajaksi.




{1LAAJENNETTAVUUS
{1===============

    8MB  32-bit  Ram,  40 MHz 68882, PC-emulaattori (286-16) sekä kovalevyä
    kukkaron mukaan.


{1TAKUU
{1=====

    Suomessa 1 vuosi (USAssa ja Englannissa 2 vuotta.)


{1KÄYTTÖKOKEMUKSIA
{1================

    Nyt olen hallussapitänyt A530:ä vajaat puolisen vuotta, enkä kertaakaan
    ole  ostostani  katunut.   Koneen  käyttäminen  ei  ole  turbon saannin
    jälkeen  ollut  samanlaista kuin ennen.  Turha odottelu on jäänyt pois,
    voi  moniajella  paremmin, käyttää raskaampia  sovelluksia, nopeammissa
    tiedonsiirroissa  kone  ei  tahmo jne.  Ongelmia ei ole juurikaan ollut
    (lukuunottamatta   demoja)   eikä   entinen   käyttöympäristö  vaatinut
    juurikaan  muutoksia  turbon  myötä  (Protrackeriin  piti  laittaa  DMA
    Waittia lisää).

    Kovalevyn  kanssa tosin yksi pienehkö ongelma esiintyy (ei vielä tietoa
    johtuuko   kovalevystä,   mikä  on  mahdollista):   boottauksen  alussa
    kovalevyohjain  käy  läpi  kaikki SCSI-osoitteet muiden SCSI-laitteiden
    löytymisen toivossa, ja tämä hidastaa käynnistystä.  16-bittinen Chippi
    myös itkettää, mutta sehän ei ole A530:n vika.


{1RISUT / RUUSUT
{1==============

    Risut:  max. vain 8MB kallista RAMia

    Ruusut: helppokäyttöisyys, nopeus, hyvä dokumentointi / ohjelmisto,
            erinomainen asiakaspalvelu (no names mentioned), ulkonäkö,
            hiljainen tuuletin (A590:n jälkeen oli vaikeuksia uskoa, että
            tuuletin todella pyörii)


    Suosittelen hankintaa lämpimästi, jos koneenvaihto uudempaan ei ole
    mahdollista/välttämätöntä/mitä hyvänsä, mutta nopeutta halutaan lisää.
    Nopeutta tulee lisää, ja kone säilyy erittäin käyttökelpoisena
    tulevaisuudessakin.

    A530 ei ole enää maahantuojan ohjelmistossa, joten ainoa keino turbon
    hankkimiseksi on käytettynä ostaminen.
