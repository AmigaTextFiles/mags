9
1*
{1   Minimorph 1.0
{1   =============

{1   Harri Salokorpi

   Varmasti kaikki MTV:tä ja mainoksia seuraavat ovat nähneet morphauksia
ja warppauksia.  Warppauksia ainakin Toblerone-mainoksessa ja jossakin
patterimainoksessa,ei vain tule mieleen missä (helvetin huono mainos kun
ei tuotteen nimi jää mieleen...)  Morphaushan (myös warppaus)
perustuu siihen, että kuvaan määritellään pisteistä koostuva verkko eli
grid.  Gridiä muuttelemalla sitten määritellään mitkä pisteet liikkuvat
minnekin,eli voidaan morphata silmät silmiksi tai korvat suuksi.
Samalla kun pisteet liikkuvat niin vaihdetaan kuva toiseksi kuvaksi ja
Voila!, meillä on morphaus.  Warppaus toimii muuten samalla tavalla mutta
kuva on koko ajan sama,vain pisteet liikkuvat.Siinä oli morphauksen
teoria hyvin paljon lyhennettynä.  Sitten itse asiaan:
   Minimorph on Philippe Banwarthin shareware-morphing ohjelma Amigalle.
Minimorphin sharewaremaksu on hyvin kohtuullinen,$3 eli noin
parikymmentä meikämarkkaa.  Ohjelma perustuu Amigan PD-morphausohjelmien
"pioneeriin", Lee Wilkien VMorphiin.  Tosin Minimorph on monta kertaa
kehittyneempi kuin alkuperäinen VMorph.  Minimorph on kirjoitettu täysin
konekielellä, minkä vuoksi se onkin suhteellisen nopea. Perus-Amigallakin
ohjelma laskee yhtä kuvaa alle 10 sekuntia.  Minimorph osaa sekä
warppauksen että morphauksen.
   Minimorph toimii lores-tilassa (320x200) ja kuvien täytyy olla 16-
värisiä harmaasävykuvia.Ohjelma tekee resoluutiosta ja värimäärästä
johtuen hieman rosoisen näköisiä morpheja.  Minimorph ei ainakaan vielä
tue 24-bittisiä tai AGA-tilassa olevia kuvia mutta tekijä lupailee
parannusta ainakin AGA-kuvien osalta jo ehkä seuraavaan versioon.Tukea
lupaillaan myös värikuville.
   Mukana paketissa tulee kolme esimerkkikuvaa ja gridit niitä varten,
ohjelmat animaation koostamista varten (jotka muuten kaatuilevat ainakin
A1200:ssa), sekä tietysti itse ohjelma ja ohjeet.  Ohjeistä näkyy
valitettavasti läpi tekijän ranskalaisuus ja huono englanninkielen
taito, sillä ohjeet ovat VMorphin ohjeista suureksi osaksi leikeltyjä ja
puutteellisia.  Vinkkinä kokeilijoille huomautettakoon, että menuja saa
näkyviin näppäimillä f1-f3 ja että gridin vaakaviivoja saa lisättyä
klikkaamalla oikeaa hiirennappia vasemmassa reunassa ja poistettua
klikkaamalla oikeaa nappia poistettavan viivan kohdalla oikeassa reunassa.
Sama pätee myös pystyviivoihin siten että että yläreunasta lisätään
viivoja ja alareunasta poistetaan niitä.
   Minimorph on nopeutensa puolesta kelpo ohjelma kotikäyttöön ja myös
videopajoille jos ei tarvita yleisradiotasoista tai värillistä jälkeä.
Kotimusiikkivideoiden tekijät saattavat hyvinkin löytää käyttöä
ohjelmalle,varsinkin jos morphauksia käsittelee jollain efektillä. Myös
Digital Illusions-kuvankäsittelyohjelmalla saa kelpo jälkeä aikaan.
   Kokonaisuutena Minimorph on hyvä ja bugiton paketti ja
rekisteröintimaksun ollessa näinkin alhainen, niin kannattaa tällaista
ohjelmaa tarvitsevien ehdottomasti ainakin kokeilla sitä.
Käyttötarkoituksia morphaukseen vidiooteilla ja muillakin varmasti
löytyy, mutta videodigitoija on tietysti hyödyllinen (muuten täytyy tyytyä
morphailemaan kaverilta saatua Cindy Crawfordia Claudia Shifferiksi
(Gniiiaaaarrrgghh !).  Ohjelman vapaasti levitettävä kokeiluversio on
muuten täydellinen,mutta gridejä ei voi tallettaa.
