9
1
1 settlerscore 330 120*
{1The Settlers
{1============

 Ihminen,  tuo  maapallon  pikku  paskiainen.  Ihmisellä on halu hallita ja
tuhota  kaikki elävä.  Koska käytännössä se ei ole kaikille mahdollista, on
kehitetty  tietokonepelit  sitä  varten,  että  saa tyydytettyä tuhovietin.
Yksi sellainen on Settlers.
 Settlers  on  Populous/Mega-lo-mania  tyyppinen  hajoita ja hallitse peli.
Eli  ideana  on  rakentaa  hyvin menestyvä kylä, minkä jälkeen pitää tuhota
vastustaja.  Bonuksena on kaksinpelimahdollisuus kahdella hiirellä, jolloin
kuvaruutu  jaetaan  kahtia.   Aluksi  rakennetaan  linna,  minkä  ympärille
väsätään  kaikkea  mahdollista  aina  venepajasta  kaivoksiin.  Rakennusten
välille on tehtävä toimiva tieverkosto.  Esimerkiksi kaivoksista saa rautaa
josta   seppä  takoo  aseita  ritareille,  mitkä  tarvitsevat  taas  kultaa
palkaksi.   Maatiloilta  saa  lihaa ja viljaa jotka täytyy jauhaa myllyssä,
leipomo  taas  tekee  siitä  leipää.  Näin kaikki on riippuvaisia tavallaan
kaikista.   Pelialuetta  voi laajentaa rakentamalla ritareille vartiomajoja
aivan  rajan  tuntumaan,  ja ritarin tallatessa paikalle raja siirtyy.  Kun
pelialue  käy ahtaaksi, voi ritarit komentaa hyökkäämään naapurin kimppuun.
Kun  vihollinen  on  lyöty ja talot poltettu niin kaikki alkaa taas alusta,
tosin erilaisessa maastossa.
 Pelin  grafiikka  on  iloa  silmille.   Pelialue kuvataan yläviistosta, ja
kolmiulotteisuus  on  erittäin onnistunut.  Pienet pelihahmot ovat koomisen
näköisiä   ja   animaatio  on  sulavaa.   Esimerkiksi,  kun  on  rakentanut
metsämiehelle  mökin,  niin  pieni  metsuri lähtee tallaamaan kirves olalla
läheiseen  metsään,  ja  kaataa  puun  sekä  karsii sen.  Sitten tukki vain
olalle  ja  matka  läheiseen  sahalaitokseen, missä tukista tehdään lautoja
rakentamista varten.
 Jälleen hyvä esimerkki siitä, että hyvin valittu 16-värinen paletti toimii
mainiosti.  Kaikki toimintoikonit ovat näppärästi hiiren ulottuvilla.
 Pari  ensimmäistä tuntia menee pelkästään katsellessa kyläläisten touhuja,
tuleekin  mieleen  C64-"Little computer people", ja katseleehan sitä jotkut
akvaarioitakin.   Sitten kun peliin pääsee sisälle ei malta lopettaa kunnes
vihollinen  on  vangittu  tai  tuhottu, ja talot poltettu.  Mutta kuitenkin
pitemmälle pelatessa pelistä häviää pikkuhiljaa mielenkiinto, koska uusissa
tasoissa ei tule mitään uutta esille, muuta kuin hieman erilainen maasto ja
vastustaja.
 Peli  on  koodattu  hyvin,  minkä  huomaa hyvästä käyttöliittymästä.  Peli
tunnistaa   prosessorin,   sekä   vapaan   muistinmäärän,   mikä  vaikuttaa
kartta-alueen   kokoon.    Jos   koneessa   on   vain  512Kb  chippiä  niin
audionautinto  jää  10%:iin.  Pelistä pääsee pois WB:hen koneen kaatumatta,
mutta  moniajon  puuttuminen  voidaan laskea miinukseksi.  Kaiken kaikkiaan
hyvin onnistunut peli lajissaan.  Suositellaan pitkäjänteisille pelaajille.

   Julkaisija: Blue Byte 

   Grafiikka, äänet ja yleisarvosana:





   (100% äänestä mukana)

{1Mika Öhman
