9
1*
{1FINAL WRITER III
{1================

{1PASI KOVANEN

  Elämänsä Final Copyna aloittanut tekstinkäsittelyohjelma on ehtinyt jo
neljänteen versioonsa (Final Copy II:sta julkaistiin kaksi versiota).
Final Writer eroaa useista muista tekstinkäsittelyohjelmista etenkin
siten, että Final Writer on NOPEA. En ole ohjelmaa tosin nähnyt
peruskoneessa mutta ainakin omassa laitteistossani Final Writer
on nopeampi kuin mikään muu tekstinkäsittely- tai julkaisuohjelma,
mitä olen nähnyt.
  Final Writer tukee omien soft-fonttiensa lisäksi uudempien (2.0->)
käyttöjärjestelmien CompuGraphic-fontteja. Kun on tottunut odottelemaan
CG-fontin ladattuaan useita sekunteja fontin avautumista, on ällistys
todella kova Final Writeria ensimmäistä kertaa koitettaessa. Koosta
riippumatta mikä tahansa CG-fontti ilmestyy näyttöön HETI tekstiä
kirjoitettaessa ilman minkäänlaista miettimistaukoa. Ilmeisesti
Softwoodin ohjelmoijat ovat koodanneet omat CG-rutiininsa ja ovat
tehneet sen hienosti. Tietysti ohjelman omat fontit ovat vähintäänkin
yhtä nopeita.
  Ohjelma osaa ladata EPS (Encapsulated PostScript)-grafiikkaa dokumenttiin
ja tulostaa kuvat millä tahansa (!) tulostimella. Lähes kaikki muut
ohjelmat edellyttävät EPS-kuvien tulostamiseen Postscript-tulostinta.
FW:n mukana tulevat ClipArt kuvat on muuten tulostettu Macintoshin
Abode Illustratorilla.
  Myös ohjelman ruudun päivitys on hiottu huippuunsa. Tämä on saavutettu
sekä kovalla koodinväännöllä että ovelilla ideoilla. Usein näytön päivitys
suoritetaan vasta, kun kirjoitus keskeytetään. Ennen taukoa ei turhaan
päivitetä sellaisia osia, jotka eivät kirjoitettaessa muutu. Yleensäkään
FW:n kanssa ei tarvitse odottaa näytön päivitystä.
  Nopeuden lisäksi tulostus on Final Writerin vahvoja puolia. Käytetystä
prefs-ajurista riippumatta printtaus sujuu varmasti nopeammin kuin
muilla vastaavilla ohjelmilla ja jälki on aivan omaa luokkaansa.

{1EI KUITENKAAN TÄYDELLINEN...
{1============================

  Tämän hehkutuksen jälkeen pitää laskeutua maanpinnalle. Ilmeisesti
maksimaalisen tulostusjäljen vuoksi ohjelma ei osaa tehdä tekstistä
kursivoitua, vaan FW:n mukana tulevista fonteista on osassa mukana
sekä normaali- että kursivoitu versio. Fonteista on myös lihavoitu
ja kursivoitulihavoitu versio. Kuitenkaan käytännössä mistään
CG-fontista ei ole erikseen kursivoitua (eikä lihavoitua eikä
kursivoitua lihavoitua) versiota, joten niiden käyttäminen
kursivoituna (tai...) Final Writerilla ei onnistu.
  Sama asia aiheuttaa myös toisen ongelman. Jos tekstin välissä
on kursivoitua tekstiä, ja muutat koko tekstin kokoa, poistuvat
kursivoidut tekstit välistä ja koko tekstin fontti muuttuu valituksi
fontiksi.
  Lisäksi pitää motkottaa alaviitteiden puutteesta. Myös grafiikan
lukitseminen tekstin mukana kulkemaan olisi hyödyllinen toiminto.

{1YHTEENVETO
{1==========

  Kunhan Softwood vielä hioo ohjelmaansa, voi sitä jo kutsua erinomaiseksi.
Fonttien käsittelyä lukuunottamatta perusasiat ovat jo hienosti hoidossa
ja itselläni Pagestreamin käyttö on vähentynyt lähes nollille Final
Writerin tultua taloon.
