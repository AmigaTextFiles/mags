9
1*
{1Piccolo, 24-bittinen näyttökortti
{1=================================

{1Harri Tolvanen

Piccolo on näyttökortti, joka on tarkoitettu kaikkiin Amiga-tietokoneisiin
joissa on Zorro-korttipaikkoja (A2000/3000/4000 ja niiden variaatiot -Jts).
Kortin avulla on mahdollista nostaa vanhakin Amigan AGA-koneiden tasolle ja
jopa niiden yli.

Kortin valmistaja on saksalainen Ingenieurbüro Helfrich, joka on tunnettu
korkealaatuisista Rainbow II- ja Rainbow III-näyttökorteista sekä myös
muutamista muista vähemmäntunnetuista tuotteista.

{1Piccolon hardware
{1=================

Piccolo on täyspitkä Zorro II/Zorro III -kortti, joka sopii kaikkiin
olemassa oleviin Amigoihin joissa on Zorro-korttipaikkoja.

Kiihdytinpiirinä Piccolossa on käytetty Cirrus Logicin CL5426:sta, joka on
nykyään suosittu monissa PC- ja Amiga-näyttökorteissa kuten GVP:n EGS
Spectrum 28/24:ssa.

Kortilla on kolme ulostuloa ja yksi sisääntulo.  Sisääntulo on tarkoitettu
Amigan oman videosignaalin läpiviennille.  Ulostulot ovat VGA-ulostulo,
FBAS-ulostulo ja Y/C-ulostulo joka on tarkoitettu videokäyttöön.  Kortilla
on myöskin kaksi käyttämätöntä ulostuloa joita tarvitaan laajennettaessa
Piccoloa.

Normaalikokoonpanossaan Piccolo sisältää 1MB:n nopeaa videomuistia, mutta
tahdottaessa saada Piccolosta kaikki irti, on syytä laajentaa se 2MB:n.
Tämä laajennus mahdollistaa korkeammat resoluutiot ja värimäärät.

Piccololla on oma 32-bittinen blitterinsä, jonka maksimisiirtonopeus on
30MB sekunnissa.  Siirtonopeus vaihtelee koneen ja Zorro-väylän mukaan.

Näyttötilat ovat vapaasti ohjelmoitavissa:  korkein mahdollinen resoluutio
on 1680x1280 256-värillä ja 24 bittisenä 800x600.

{1Ohjelmistot ja ohjelmisto- sekä laitteisto-vaatimukset
{1======================================================

Toimiakseen Piccolo vaatii vähintään AmigaOS 2.04:n sekä 4MB-muistia.
Tälläisellä kokoonpanolla ei kuitenkaan vielä ihmeitä tehdä.  Sanoisinkin,
että eräänlainen suositeltava kokoonpano voisi olla 68030 ja 10MB muistia.
Tämä voi kuulostaa hieman uskomattomalta, mutta se on totta. Itselläni on
6MB muistia ja se ei riitä, uskokaa tai älkää.  Jos et tarvitse EGS:ää,
lienee kuusi megaa ehkä jotakuinkin siedettävä määrä.

Piccolon perusohjelmisto ei ole 68000/68010-yhteensopiva.  Saadaksesi sen
toimimaan kyseisenlaisessa kokoonpanossa, tarvitset valmistajalta erityisen
version ohjelmistoista.

Piccolon mukana toimitetaan useita eri ohjelmia.  Suurin yhtenäinen
kokonaisuus on EGS-käyttöliittymä.  Lisää tietoa EGS:stä on myöhemmin
artikkelissani.

Mukana tulee muunmuassa DIA-niminen erittäin tehokas kuvankatselu-ohjelma,
joka soveltuu erinomaisesti vaikka dia-esitysten luomiseen, sen hyvän
ARexx-tuen vuoksi.  DIA tukee seuraavia formaatteja:  GIF, IFF, IFF24,
JPEG, PPM, QRT, RGB5, RGB8, TARGA ja YUV.

Paketissa tulee kaksi tehokasta grafiikkaohjelmaa:  Piccolon oma
PicoPainter sekä MacroSystemin erinomaisen TV Paint 2.0:n pikkuveli, TV
Paint Jr., joka sekin on varsin tehokas ohjelma.  Molemmat näistä tukevat
24-bit tiloja, ja PicoPainter on itseasiassa näistä kahdesta
monipuolisempi.  Kuitenkin se on vielä hieman viimeistelemätön, joten TV
Paint Jr.  on, ainakin vielä, käyttökelpoisempi.  TVPaint Jr.  on
mahdollista päivittää kohtuulliseen hintaan TV Paint 2:0:n.  Kertoisin
mielelläni näistä kahdesta ohjelmasta enemmän, mutten voi kovin paljoa
kertoa.  Niiden täysipainoiseen ajamiseen ei koneeni kuuden megatavun
muisti nimittäin riitä.

{1Piccolon laajennusmahdollisuudet
{1================================

Piccololle on saatavana useita laajennusosia, jotka liitetään suoraan
kortille.  Olemassa on jo ainakin videomoduuli, Picture in Picture (PIP)
laajennus sekä Genlock.

Tulossa on luultavasti myös muita laajennuksia.

{1Piccolon Workbench-emulaatio
{1============================

Yksi Piccolon parhaista ominaisuuksista on sen Workbench-emulaatio, jotka
Piccolossa kutsutaan nimellä AGE, joka tulee sanoista Amiga Graphics
Emulation.

AGE perustuu Amigan omien systeemikirjastojen `patchaamiseen'.  Tämä on
laillinen tapa lisätä ylimääräisiä systeemifunktioita vanhojen päälle.

AGE:n ansiosta on mahdollista käyttää suurinta osaa systeemiystävällisistä
ohjelmista Piccolon alla eli sen ruudulla.  3.0 tai uudemman AmigaOS:n alla
on mahdollista käyttää jopa AGA-ohjelmia 256-värisinä.  Myöskin muutamat
AGA-pelit toimivat täydellisesti 256-värisinä.

{1Miten Piccolon Workbench-emulaatio käytännössä toimii
{1=====================================================

Käynnistettäessa Amiga, ajetaan automaattisesti Piccolon boot-scripti,
joka sijaitsee Devs:Monitors-hakemistossa.  Scripti hoitaa Piccolon
vaatimat assignaukset AGE:n käynnistämisen sekä muutamien muiden ohjelmien
käynnistämisen.

Piccolon resoluutioita kutsutaan PICOa:-tiloiksi, joita voi itse luoda
lisää. AGE:n käynnistyessä tulee ruudulle EGS:n logo, ja tämän jälkeen
siirrytään Workbenchiin.  Jos Workbench ei ole vielä asetettu PICOa:-
tilaan, voi sen tehdä prefs/screenmode-ohjelmalla.  Samalla tavalla voi
myös muut ohjelmat joissa on screenmode-requester laittaa PICOa:-tilaan.

Siinä tapauksessa, ettei ohjelma osaa itse vaihtaa resoluutiotaan otetaan
avuksi PicoRetarget niminen ohjelma, joka on commodity.  Eli voit
käynnistää sen Startup-Sequencessa ja se pysyy aina päällä.

Kun joku ohjelma koettaa avata uutta ruutua, PicoRetarget huomaa sen ja
ruudulle tulee requesteri jossa on seuraavat vaihtoehdot:  "Ever", "Ever
Ask", "Never", "Now" ja "Not Yet".  Näistä valitaan sopiva ja jos
valittiin joko "Ever", "Ever Ask", tai "Now" niin ruudulle tulee
ScreenMode- requester josta voidaan valita haluttu resoluutio.
Haluttaessa tämä asetus voidaan tallettaa, ja seuraavalla kerralla ohjelma
käynnistyy automaattisesti oikeassa tilassa.

{1Piccolon yhteensopivuus ECS/AGA-ohjelmien kanssa
{1================================================

Kokemusteni mukaan suurin osa OCS/ECS-ohjelmista toimii hyvin vaikka ne
laittaisi käyttämään Piccolon omia resoluutioita.  Tämä on hyvä asia,
koska vanhatkin ohjelmat toimivat entistä nopeammin.

Monet AGA-ohjelmat ja jopa pelit toimivat hyvin Piccolon WB-emulaation
avulla.  Vaatimuksena on vain se, että ne ovat systeemiystävällisiä.
Tälläisistä ohjelmista arvioisin noin 95% toimivan täydellisesti taikka
lähes täydellisesti.

Alla on muutamia esimerkkejä Piccolo yhteensopivista ECS- ja
AGA-ohjelmista:

CygnusEd, ImageFX, ADPro, GPFax, TypeSmith, Term, MegaBallAGA, SimLifeAGA,
DeluxeMusic, FinalWriter, clariSSA, DirectoryOpus, Mand2000, Offline Orbit

Ja nyt ohjelmat, jotka aiheuttavat ongelmia tai eivät toimi ollenkaan
käytettäessä PICOa:-ruutua.  Normaalisti ne tietenkin toimivat.
Luultavasti on myös muitakin tälläisiä ohjelmia, mutta tässä on kaikki
joista minä olen tietoinen:

MandelMania, DeluxePaintAGA, Brilliance, Terminus, ARQ (Animated
Requesters)

AGA-ohjelmat vaativat Piccolon alla toimiakseen AmigaOS 3.0:n.

{1Workbench-emulaation tehokkuus
{1==============================

Verrattaessa eri näyttökortteja keskenään, suurin ero toisiin tulee juuri
emulaation tehokkuudessa.

Alla on erään saksalaisen mittaamia nopeustuloksia Piccolon, Picasso II:n
ja A4000/040 AGA:n välillä.  Mittaukset on suoritettu Picasso II:een
kuuluvalla `HasUndIgel'-ohjelmalla.

                        |        Piccolo         | PicassoII | NTSC-Hi-Lace
  800x600 - 8 Colours   |       A 3000/25        | A3000/25  | A2000/030/33
                        |  ZorroII  |  ZorroIII  |  ZorroII  | ECS-Chipset
------------------------+-----------+------------+-----------+-------------
Plot Points             |   44900   |   70038    |   61896   |    129413
Draw Lines              |    3393   |   11193    |    2423   |      5881
Paint Boxes             |    1972   |    9048    |    2155   |      1864
Scroll vertical         |    2471   |    3023    |     661   |       171
Scroll horizontal       |     127   |     257    |     128   |       185
Draw Circles            |     230   |     472    |     419   |      1278
Draw Text (w\o Scroll)  |    6258   |    7488    |    5543   |      6141
Draw Frames             |    1686   |    5081    |    2302   |      2705
Open/close Windows      |      45   |      63    |      42   |        59
Change Windowsize       |     109   |   Crash(*) |      97   |       222
Move Windows            |     405   |     564    |     441   |       552



                        |        Piccolo         | PicassoII |NTSC-Hi-Lace
 800x600 - 256 Colours  |A2000/030/33  A3000/25  | A3000/25  | A4000/040/25
                        |ZorroII(**)|  ZorroIII  |  ZorroII  | AGA-Chipset
------------------------+-----------+------------+-----------+--------------
Plot Points             |   107630  |   68724    |   67095   |    161250
Draw Lines              |    20636  |   17150    |    1516   |      2803
Paint Boxes             |    14831  |   14048    |    1106   |       863
Scroll vertical         |     1410  |    1368    |     214   |       128
Scroll horizontal       |     1025  |    1065    |      94   |        72
Draw Circles            |      787  |     459    |     487   |      1097
Draw Text (w\o Scroll)  |     9892  |    9540    |    3319   |      3686
Draw Frames             |     8769  |    6778    |     736   |      1297
Open/close Windows      |       13  |      12    |      15   |        39
Change Windowsize       |       53  |      24    |      72   |        80
Move Windows            |      217  |     224    |     240   |       226

Kuten tuloksista näkyy, on Piccolon ja AGA:n tehokkuudella huomattavia
eroja.  Varsinkin kun otetaan huomioon, että testissä ollut A4000 oli
MC68040-pohjainen ja A3000 MC68030-pohjainen niin on mahdollista todeta
Piccolon olevan varsin nopea.

Tuloksista käy ilmi myös se, että suurin ero Zorro III:n ja Zorro II:n
välillä ilmenee siirrettäessä suuria määriä tietoja - eli esimerkiksi
katsottaessa animaatiota.

Ilmi tulee myös se seikka, että Piccolo on useimmissa asioissa jonkin
verran nopeampi kuin Picasso II.  On tosin muistettava, että Picasso II
käyttää vain Zorro II:sta ja Piccolo Zorro III:sta.  Mutta kuten jo edellä
totesimme, ei tämä aiheuta useimmiten kovinkaan suuria eroja.

Sitten muutamia omia kokemuksiani.  Käytän omaa Workbenchiäni 256-värisenä
tarkkuudella 1024x768.  Workbench on korkeasta resoluutiosta ja
värimäärästä huolimatta _erittäin_ nopea, varsinkin verrattaessa
AGA-koneisiin käytettäessä niitä samalla resoluutiolla ja 256-värillä.

Huomattavissa ei ole kovinkaan suurta eroa 8-värisellä ja 256-värisellä
PICOa:-ruudulla.  Voisin sanoa, että Piccolo WB on 256-värisenä
tarkkuudella 1024x768, yhtä nopea kuin nelivärinen 640x480 Workbench
ECS:llä.

{1Enhanced Graphics System (EGS) ja sen ohjelmistot
{1=================================================

EGS on saksalaisen VIONA Developmentin kehittämä `True Color Window
System' Amigalle.  EGS tulee sanoista `Enhanced Graphics Systen'.  Yksi
syy EGS:n kehittämiseen oli Intuitionin puutteellisuus True
Color-tiloissa. EGS on eräänlainen RTG, joka löytyy jo monista muistakin
näyttökorteista, kuten GVP:n EGS Spectrum 28/24:stä.

Maksimimäärä jota voidaan käyttää EGS sovellutuksissa on 16.8 milj.
väriä.  Tällä hetkellä lähes kaikki EGS-sovellutukset liittyvät tavalla
tai toisella grafiikkaan, mutta tähän lienee tulee muutos kun EGS leviää
laajemmalle.  Tosin juuri grafiikassa EGS on parhaimmillaan, tukeehan se
True Color-tiloja.

Varsinkin nyt, kun GVP on siirtynyt EGS:ään, on odotettavissa suuri määrä
EGS:lle tarkoitettuja ohjelmistoja.  GVP on jo nyt ilmoittanut, että sen
suositusta ImageFX kuvankäsittelyohjelmistosta on tulossa oma versionsa
EGS:lle.

Piccolon mukana tulee EGS-ajurit Real 3D v2.0 mallinnusohjelmistolle sekä
ImageMaster kuvankäsittelyohjelmistolle.  Jo tällä hetkellä muunmuassa
ADPro osaa hyödyntää EGS:ää ja ImageFX:in osaa renderoida EGS-ruudulle.

Piccolon mukana toimitetaan täydellinen versio EGS:stä, ja uusin versio on
kirjoitushetkellä 6.100.  EGS:ään kuuluu mm.  useita prefs-ohjelmia,
demo-ohjelmia, muutamia kuvienkatseluun ja diaesitysten tekoon soveltuvia
ohjelmia sekä pari peliä (Boulderdash ja EGSTris).

EGS on erittäin nopea verrattuna Amigan omiin piiristöihin verrattuna.
Ikkunat liikkuvat todella sulavasti sisältöineen jopa todella korkeissa
resoluutioissa ja värimäärissä.  Esimerkiksi 1024x768x8 (256 väriä) on
täysin tahmaamaton tila.  Samaten 800x600 256000 värillä ei erikoisemmin
tahmaile A3000:ssa.  Maksimivärimäärä EGS-ruudulla on 16 777 216 väriä.

Mikään ei kuitenkaan ole täydellistä - ei edes EGS.  Se kuluttaa
huomattavan määrän muistia.  Minun Amigassani, jossa on 6MB muistia, EGS
ei ole kovin käyttökelpoinen.  EGS:n sujuvaan käyttöön sanoisin
vaadittavan 10MB muistia.

Yksi EGS-ohjelmista on muita tärkeämpi.  Tämä on Tweaker, jolla voi luoda
uusia ja muutella vanhoja näyttötiloja.  Ohjelma on varsin
helppokäyttöinen ja erittäin monipuolinen, ja sen avulla voit reaaliajassa
seurata millaiseksi muovaat näyttötilaasi.  Tweakerilla kannattaa muokata
kaikki näyttötilat juuri sellaisiksi minä ne ovat parhaita sinun
monitorisi kanssa.




{1Manuaalit
{1=========

Piccolo toimitetaan viiden selvän ja siistin manuaalin kera.
Valitettavasti manuaalit ovat tällä hetkellä saatavana vain
saksankielisinä, mutta englanninkieliset manuaalit ovat tulossa.

Manuaalit ovat seuraavat:

Piccolo Installation (140 sivua)
EGS System (160 sivua)
DIA (45 sivua)
PicoPainter (75 sivua)
TVPaint Junior (75 sivua)

{1Ongelmat
{1========

Piccolon nykyisessä versiossa ei ole mitään huomattavampia
ohjelmisto-ongelmia.  Ongelmia voi kuitenkin esiintyä käytettäessä sitä
joidenkin AGA-ohjelmien tai huonosti ohjelmoitujen ohjelmien kanssa.

Yksi kummallinen ongelma siintyy RTPatchilla patchattujen requesterien
kanssa.  Kun yrität siirtyä tai käyttää laitenimeä (assign), jota ei
kuitenkaan ole olemassa, ja painat Cancel-painiketta, kone sekoaa.  Muiden
RTPatchilla patchattujen requestereiden kanssa en ole havainnut ongelmia.
En ole varma johtuuko tämä Piccolosta vai RTPatchista, mutta tätä ongelmaa
ei kuitenkaan ennen Piccolon asentamista esiintynyt.


Vanhojen, revisio 3.0 CPU-modulen omaavien, A4000/040-koneiden kanssa
esiintyy ongelmia.  Näistä pääsee eroon joko vaihtamalla modulen taikka
laittamalla Piccolon Zorro II -tilaan, joka kuitenkin laskee kortin tehoa.
Rev 3.1 CPU-modulet toimivat Piccolon kanssa täysin.

Muutamat tahot ovat lisäksi väittäneet, että Piccolo vaatisi uuden
Buster-piirin toimiakseen Zorro III -tilassa edes A3000:n kanssa, mutta
tämä ei missään nimessä pidä paikkaansa.  Voin sanoa näin.  koska olen
itse käyttänyt Piccoloa lähes kolme kuukautta ongelmitta Zorro III-tilassa
A3000:n kanssa.

{1Vertailua muihin vastaaviin tuotteisiin
{1=======================================

Piccolo on hieman kalliimpi kuin muut oman luokkansa näyttökortit, kuten
Picasso II ja Spectrum 28/24.  Mutta samalla Piccolo on myös askeleen
niitä edellä antaen mahdollisuuden laajentaa korttia myöhemmin.

Parhaimmillaan Piccolo on muihin korttien verrattaessa, kun kysymykseen
tulee videotyöskentely:  Piccolon kortilla on videoliittimet ja voit
lisäksi liittää Piccoloon videotyöskentylyyn liittyviä lisälaitteita joita
on jo nyt saatavilla.

{1Tuki
{1====

Valmistaja ylläpitää ympärivuorokautista tukipalvelua.  Tosin he
suosittelevat soittamista soittamista joko tiistaisin tai torstaisin
neljän ja kuuden välillä iltapäivällä.  Tukipalvelu on Saksassa, joten
ongelmia voi tulla jos ei osaa sanaakaan saksaa.

Valmistaja ylläpitää lisäksi kahta tukipurkkia Saksassa, joista toinen
kuuluu Activa Internationalille.  Niiden kautta levitetään
ohjelmistopäivityksiä sekä tietoja Piccolosta.

Kortin mukana toimitetaan rekisteröitymiskaavake, jonka täyttämällä ja
lähettämällä Saksaan, saa tiedot Piccoloon liittyvistä asioista sekä
ainakin yhden ilmaisen ohjelmistopäivityksen.

{1Yhteenveto
{1==========

Piccolo on mielestäni erinomainen tuote, valitettavasti vain hieman liian
kallis.  Toivottavasti hinnat tulevat tulevaisuudessa laskemaan, sillä
tämän kaltaisille tuotteille on taatusti menekkiä oikealla hinnalla.

Piccolo on hyvä vaihtoehto uuden AGA-koneen hankkimiselle, joka tulisi
huomattavasti kalliimmaksi.  Lisäksi kortti vie sinut jopa nykyisten
AGA-piirien ohi, sekä nopeudessa että resoluutioissa.

Jos ja kun Commodore julkaisee kauan odotetun RTG-standardinsa, avautuu
kokonaan uusia käyttökohteita Piccololle.

{1Takuu
{1=====

6kk.  Myös Suomessa, ainakin siinä tapauksessa että kortti on ostettu
Westcom Datalta.


{1Maahantuonti Suomeen
{1====================

Piccolon maahantuojana toimii Westcom Data Oy, tai ainakin näin olen
käsittänyt.  Kun itse olin hankkimassa Piccoloa, ei Suomeen ollut
maahantuojaa joten kyselin tuotetta suoraan Hollannista Activa
Internationalilta.  En kuitenkaan tyytynyt, tai paremminkaan luottanut,
liikkeen ehtoihin joilla se olisi Piccolon minulle toimittanut.  Tämän
vuoksi otin yhteyttä Westcom Dataan ja pyysin heitä hankkimaan Piccolon
Suomeen.  He suostuivat tähän ja monien kommellusten jälkeen sain
Piccoloni kuukauden kuluttua kortin tilaamisesta.

Jos tahtoo saada Piccolon halvemmalla, voi ottaa `riskin' ja tilata
tuotteen suoraan Activalta, mutta itse hankkisin sen Westcom Datalta.
Alla Activa Internationalin yhteystiedot.

   Nimi: Activa International

 Osoite: Keienbergweg 95
         1101 Ge Amsterdam Zuidoost
         The Netherlands

Puhelin: 990 31 20 691 1914
    FAX: 990 31 20 691 5403
   Mail: activa@motship.hacktic.nl





   Nimi: Ingenieurbüro Helfrich

 Osoite: Technologiezentrum Delmenhorst
         Am Wollelager 8
         D-27749 Delmenhorst
         Germany

Puhelin: 990 49 4221 120077
    FAX: 990 49 4221 120077
    BBS: 990 49 4413 83326  (V.32bis)
         990 49 4419 310900 (ISDN)

{1Hinnat
{1======

Piccolo 2MB: 5250mk (Westcom Data Oy, Suomi)

Piccolo 1MB: 698DM  (Activa International, Hollanti)
Piccolo 2MB: 848DM  (Activa International, Hollanti)

{1Testiin käytetty laitteisto
{1===========================

Piccolo testattiin seuraavanlaisessa ympäristössä:

Commodore Amiga 3000 25MHz
Kickstart v40.62, Workbench v40.35 (AmigaOS 3.1)
Piccolo 2MB-näyttökortti
2MB CHIP, 4MB FAST
