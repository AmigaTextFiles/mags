9
1
0 hamlab.alku 0 0
4 hamlab.loppu 0 0*
 





























Tietokonemaailmassa vilisee pilvin pimein erilaisia formaatteja ja
standardeja eri laitteiden välillä.  Eri standardeista ei ole myöskään
välttynyt kuva- ja äänidata, jota pakataan mitä erilaisimpiin
formaatteihin.  Usein kuitenkin tulee tarvetta siirtää tietoa eri
laitteiden taikka ohjelmien välillä, ja tällöin kuvaan astuvat erilaiset
konvertoijat sekä sovitinohjelmat.

Amiga oli aikoinaan eräitä ensimmäisiä henkilökohtaisia tietokoneita,
joka sisälsi yhteiskäyttöisen tiedostoformaatin niin äänelle kuin
kuvallekin käyttöjärjestelmätasolla.  Lähes kaikki Amiga-laitteiden
kanssa tekemissä olleet tuntevat lyhenteen IFF (interchange file format),
joka on monipuolinen tiedostoformaatti kuva- sekä äänidatan tallentamista
varten.  Usein kuitenkin kuvadataa siirretään Amiga-ympäristöön
ulkopuolelta, ja tällöin formaattina ei aina ole IFF.

HamLab Plus on Shareware-ohjelma kuvadatan sovittamiseen eri
formaatteihin.  Vaikka ohjelma ei ole kaupallinen, niin sen ominaisuudet
ja luotettavuus ovat lähempänä kaupallisia veljiään.  Tällä hetkellä
uusin versio HamLab Plussasta 2.0.8.  Versio ei tue suoraan uusia A1200-
ja A4000-koneiden AGA-grafiikkatiloja, mutta mahdollistaa exportata kuvia
esim.  24-bittiseen IFF -formaattiin, joka on luettavissa sisään
AGA-koneissa.








{1Kuvia voidaan kääntää seuraavista formaateista:

GIF (Graphics Interchange Format)
TIFF (Tag Image File Format)
SPECTRUM 512
PBMPLUS
MTV
QRT, DKBTrace
SUN RASTERFILES
IFF ILBM (and HAM-E)
Targa
JPEG (Joint Photographic Experts Group)
BMP (Windows bitmap, aka "Wallpaper" files)
GL (GRASP)

HamLab Plus on modulaarinen ohjelma käännösfilttereiden suhteen, joten
ohjelmaan voidaan jälkeenpäin lisätä eri formaatteja ymmärtäviä
filttereitä päivittämättä itse ohjelmaa.  Ohjelma toimii myös vanhemmilla
käyttöjärjestelmillä kuin 2.04, tosin toiminta on sujuvampaa uudemmilla.
 HamLab toimii 1 MB muistilla, mutta on paljon miellyttävämpi ja 
nopeampi käyttää, jos vapaata muistia on käytettävissä 3-5 
megatavua. Peruskoneessa, jossa on 7,09 MHz MC68000 HamLab on 
hidas ohjelma pelkkästään kuvien katselua ajatellen, ja kuvien 
käännösajatkin ovat suhteellisen pitkiä. Sen sijaan 25 MHz 68030-
ja 68040-prosessoreilla varustetuissa koneissa käännökset käyvät 
vauhdilla. Prosessoritehosta ei myöskään ole haittaa käytettäessä 
erilaisia suodattimia kuvan sävyttämiseksi taikka kontrastin 
säädössä.


{1Moniajava valikkorakenne ja AREXX
{1=================================

HamLabin ulkoasu on selkeä, kaikki tarvittavat toiminnot on helposti
poimittavissa hiirellä päävalikosta ja ohjelma moniajaa valikoita,
jolloin useita valikkoja voi olla samanaikaisesti käytössä.  Hamlabia
voidaan käskeä myös AREXX-komennoilla muista ohjelmista käsin, ja ohjelma
sisältää oman AREXX-konsolin ikkunoineen.

Itse käännettävät kuvat voidaan siirtää sellaisenaan formaatista toiseen,
taikka muuttaa kuvan kokoa sekä "maustaa", eli suodattaa lopputulos
jonkin tietyn metodin läpi.  Esimerkiksi jos kuvaa suodatetaan Floyd
Steinberg -suodattimen läpi, niin kuvassa olevat värirajaukset pehmenevät
sopivasti.  Optio on erityisen kätevä, kun käännetään kuvia
HAM6-formaattiin, jolloin x-resoluutio jää 320 pisteeseen.
 HamLab mahdollistaa myös käännöksen aikana kuvan seuraamisen, 
jolloin lopulliseen tulokseen voi vaikuttaa. Erityisen hieno idea 
on ollut lisätä ohjelmaan leikkaustoiminto, jolla voidaan 
esimerkiksi rajata lopullisesta käännöksestä vain tietty osa 
kuvasta talteen.








































{1Luotettava ja edullinen
{1=======================

HamLab on ohjelmointinsa suhteen erittäin luotettava, ja se ei petä 
käyttäjäänsä kaatuilemalla kesken töiden, vaan pysyy hyvin 
kasassa erilaisten virhetilanteiden sattuessa kohdalle.
Hamlab on kaiken lisäksi varsin edullinen ohjelma, ja kun vielä 
huomioidaan kaikki monipuoliset toiminnot ja optiot, niin 
kokonaisuus on loistava. Suosittelen kaikille kuvakonversioiden 
kanssa tekemisissä oleville HamLabia.

HamLab on shareware-ohjelma, ja ohjelmasta on saatavissa demo-versio
useimmista Amiga-purkeista sekä ftp-siteistä (mm. ftp.funet.fi).
