9
1*
{1Esikatsauksessa: Digital Illusions 1.0 alpha
{1============================================

{1Harri Salokorpi

Digital Illusions on Tonny Espesetin Shareware kuvanmuokkausohjelma.
Ohjelma tarjoaa hyvin paljon erilaisia efektejä joilla kuvaa voi muokata,
kaiken kaikkiaan 27 kappaletta.  Ohjelman todellinen vahvuus on kuitenkin
sen kyvyssä tehdä PITKIÄ animaatioita yhdistellen eri efektejä.Ohjelma osaa
tehdä animaatioihin myös Motion Blurin eli liikkeestä johtuvat kuvan
sumentumisen.  Se osaa ladata 24-bittisiä kuvia ja myös tallettaa
yksittäisiä sellaisia, mutta animaatiot on rajoitettu normaaliin 16 tai 32
väriin.  Ohjelman alpha-versio ei valitettavasti tue AGA-amigoita, mikä
puute toivottavasti korjataan seuraavaan versioon.  AGA-koneiden kanssa on
myös ongelmana se että osoitin menee aivan sekaisin jos se on asetettu
hires-tilaan.  Joskus myös käynnistettäessä on ruutu aivan sekaisin.
Ohjelma toimii myös 1.3 käyttöjärjestelmän kanssa, ja on nopea.
Kokonaisuutena ohjelmasta jäi todella positiivinen kuva.  Valitettavasti
ohjelmapaketin mukana ei tullut dokumentteja joten testaus jäi pakostakin
hieman pintapuoliseksi.  Kannattaa kuitenkin tutustua, harvoin tulee
vastaan näin mielenkiintoista PD/Shareware ohjelmaa!
