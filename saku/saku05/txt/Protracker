9
1*
{1   Protracker 3.11 (3.15 ja myös 1.2D)
{1   ===================================

{1   Harri Salokorpi

   Amigamuusikoiden suosimasta Protrackerista on jälleen ilmestynyt uusi
versio, tällä kertaa Cryptoburnersien tekemänä.  Uuden Protrackerin
pitäisi ainakin Pt3.01:n dokumenttien mukaan sisältää paljon uusia
ominaisuuksi,mm.  fake 12-bittisen soittorutiinin sekä DSP-efektejä.
Valitettavasti testaajalta on saattanut perusteellisesta testistä
huolimatta jäädä huomaamatta joitain uusia ominaisuuksia puutteellisesta
dokumentoinnista johtuen.  Pahoittelen tätä.  Protracker testattiin
perus-A1200:ssa jossa oli kaksi levyasemaa ja kaksi megaa chip-muistia
sekä kovalevyllisessä A500:ssa jossa oli 2 mb muistia.Vaikka tässä jutussa
puhutaan muutamia huomautuksia lukuunottamatta pääasiassa 3.11:a, on
lopussa muutama kommentti 3.15:sta.
   Ensimmäinen asia joka pistää silmään on se, että ohjelma on vihdoinkin
siirtynyt med-resiin (640x256).  Tämä tuo ohjelmalle tiettyä
ammattimaisuuden tuntua.  Käyttäjäliityntä on valitettavasti vieläkin
kirjoitettu omilla rutiineilla eli paukutettu hardista, mikä harmittaa
ainakin allekirjoittanutta. Onhan Amigan käyttöjärjestelmä astunut aimo
askeleen eteenpäin sitten 1.3:n päivien. Tietysti tämä auttaa vanhojen
koneiden käyttäjiä nopeuttamalla käyttöliittymää mutta se myös vaarantaa
toimivuuden tulevaisuuden Amigoissa.
   Ohjelma toimii myös AGA-tilassa, tosin versio 3.15 hieman epävarmasti.
Itse onnistuin kaatamaan koneen useasti.  Tämä on hieman kiusallista, ja
vaikeuttaa ohjeleman käyttöä AGA-koneilla.  ECS-tilassa tosin ongelmia ei
ollut.
   Itse musiikkirutiini on sama kuin kaikissa Protrackereissa 1.2:n
jälkeen, mikä varmistaa sen että modulet toimivat ristiin eri tekijöiden
Protrackereillä, mutta varmistaa myös sen, että vanhoille Protrackerin
omistajille ei ohjelmalla ole tällä saralla uutta tarjottavaa.  Vanhan,
ongelmallisen fileformaatinkin voisi jo vaihtaa uuteen, IFF-standardia
noudattelevaan formaattiin.  Siirtymäkausi olisi tosin ongelmallinen,
sillä mod-formaatin tuki on vähätellenkin sanoen laaja, jopa monet PC:n
tracker-ohjelmat (esim. Screamtracker) tukevat MODeja.
   Joka tapauksessa Protracker puolustaa paikkaansa helppona ja halpana
musiikkiohjelmana.  Musiikin teko protrackerilla on todella
helppoa, aloittelijakin pystyy nopeasti oppimaan sen käytön.  Toisaalta
laadukkaan jäljen saaminen vaatii sitten paljon enemmän vaivaa.  Editointi
on nopeaa.  Käyttöliittymä toimii notkeasti.  Tarpeellisimmat
keyboard-shortcutit, eli näppäinlyhenteet löytyvät mutta niitä saakin
sitten metsästää koirien kanssa, silla mukana tuleva dokumentti ei niitä
kerro.  Efektejä (mm.  vibrato, bend) on tarpeeksi.  Bugimäärä on
suhteellisen pieni (AGA-tilassa ja 3.15-versiossa on joitain omituisia
bugeja).  Paitsi että levytoiminnot ovat lähes levytoimimattomuuksia.
Editorissa ainoita uusia ominaisuuksia on alueen maalaaminen
oikealla hiirennapilla. Valitettavasti maalatun aluueen käsittely ei
onnistunut ainakaan 3.11:ssa.
   Protracker 3.11:sta on poistettu monia ominaisuuksia joita edellisissä
versioissa on ollut mm.PLST.  Tämä johtunee siitä, että ohjelma todellakin
on vasta Beta-versio.  Mutta uskoisin että suurimpia virheitä korjataan
tuleviin versioihin.  Omia toiveitani olisivat, että ohjelma
kirjoitettaisiin Intuitionille ja että ohjelmaan lisättäisiin kunnon
PLST, siitä olisi apua kovalevyn kanssa.  Myöskin tuki 16-bittiselle
äänelle olisi suotava, nyt kun AAA-piirisarjakin julkaistaan (ilmeisesti)
alkukesästä.
   Kaikkine virheineenkin protracker on toimiva paketti.  Se on
demontekijöiden ja muusikoiden ehdoton suosikki ehkä juuri sen pitkän
historian ja nopeuden vuoksi.  Olen itsekin viehtynyt sen
helppokäyttöisyyteen ja nopeuteen.  En kuitenkaan suosittele päivittämään
vanhaa toimivaa protrackeriä uuteen, sillä saattaa pettyä ohjelman
osittaiseen toimimattomuuteen paitsi jos tuntee kypsyneensä LO-RES
-käyttöliittymään tai tuntee tarvitsevansa DSP-filtereitä (vain
3.15:ssa,HUOM!).
   Tämä artikkeli käsitteli lähinnä uusien versioiden muutoksia edellisiin
nähden.  Aloittelijoiden kannattaa tutustua aikaisempiin versioihin ja
erityisesti niiden dokumentteihin sillä protrackerin kaikkien
ominaisuuksien luettelu yhdessä artikkelissa olisi aikamoinen
mahdottomuus.Protrackerin saa helposti käyttäjäryhmiltä ja PD-firmoilta
tai kaverilta,mutta kannattaa pyytää täydellinen paketti.

   Pt3.15:
Uutta:
   - Fake 12-bittinen soittorutiini.  Valitettavasti tätä ei voitu testata
     koska ei ollut 16-bittisiä sampleja joita ohjelma ilmeisesti(!) muuntaa
     fake-12-bittisiksi.
   - Huonompi dokumentointi kuin yhdessäkään edellisessä versiossa.Ainakin
     oma pakettini sisälsi vain joitain ympäripyöreitä mainintoja uusista
     ominaisuuksista. Goddamn,vaikka onkin BETA,voisi laittaa vähän enemmän
     infoa mukaan. Mistä ihmeestä käyttäjä tietää miten sen 12-bittisen
     systeemin pitäisi toimia ?
   - Käyttäjäliittymä on muuttunut eri näköiseksi sitten 3.11:n.
   - Sampleja voi käsitellä eri filtereilla,tuntuu toimivan.







P.S:  Sain käsiini myös Protrackerin version 1.2D, joka lupaa todellisen
8-kanavaisuuden.  Ohjelma yhdistää kaksi Amigaa serial-portin kautta
toisiinsa.  Molemmissa koneissa voi tällöin editoida neljää kanavaa. Tällä
tavoin äänenlaatu kärsii mahdollisimman vähän.  Ajoitusvirhe on
dokumenttien mukaan korkeintaan 0.002 sekuntia.  Kanavat tosin täytyy
yhdistää jollain ulkopuolisella mikserillä tai Y-plugilla yhdeksi
signaaliksi. Homma vaatii toimiakseen luonnollisesti kaksi Amigaa.
Itse en voinut testata kys.  ohjelmaa johdon puutteen vuoksi mutta
suosittelen tutustumista kahden (tai useamman) amigan omistajille.
