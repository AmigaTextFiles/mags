9
1
1 vista1 0 0
2 vista2 0 70
3 vista3 0 70
4 vista3 0 70*
{1Janne Siren:
{1Vista aloittelijan silmin

Huhtikuussa 1992 ostin Amiga Format -lehden jonka kannessa komeili kaksi
levykettä.  Toisella oli muutama PD-ohjelma ja esittelyversio jostain
kaupallisesta pelistä.  Mielenkiintoni kuitenkin herätti ensimmäisen
levykkeen sisältö, Vista.  Ohjelman käyttö on kuitenkin jäänyt varsin
vähälle, joten tarkastelen sitä nyt lähes aloittelijan silmin.

Vistalla pystyt luomaan DEM(*¹)-tyyppisestä maisemakartasta kolmiulotteisia
kuvia maaston eri pisteistä.  Voit myös rakentaa aivan uusia maisemia ja
sitten ihastella niitä eri suunnilta.  Rakennukset eivät kuulu Vistalla
renderoitaviin maisemiin, vaan kuvat esittävät villiä luontoa metsineen,
jokineen ja vuorineen.

Ohjelman myöhemmät versiot tunnetaan Vista Pro:n nimellä ja saavat aikaan
entistäkin laadukkaampia kuvia.  Vista Pro:sta löytyy myös tuki
24-bittiselle grafiikalle.  Käytössäni oleva versio (Vista 1.2) pystyy
ainoastaan HAM- ja 32-väriseen grafiikkaan. Esimerkkikuvani käyttävät
kaikki HAM(*²)-tilaa.

Käynnistyksen jälkeen Vista avaa ruudun josta voidaan säätää erinäisiä
kuvaan ja maastokarttaan liittyviä asetuksia, kuten kohteeseen laskeutuvan
valon suuntaa, kamera- ja kohdepisteiden sijaintia ja puiden määrää.
Samasta ruudusta aloitetaan myös itse kuvan piirtäminen, renderointi.

Uuden maastokartan saa helposti joko arpomalla tai lataamalla levyltä.
Esimerkkinä käyttämäni Olympos Mons löytyi Vistan mukana tulleiden
DEM-tiedostojen joukosta.



                                         Maisema esittää Marsissa
                                         sijaitsevaa valtaisaa kraateria,
                                         joka on pituudeltaan noin 500
                                         kilometriä ja kaksi kertaa
                                         Mount Everestin korkuinen.

                                         Olen aluksi valinnut neljästä
                                         polygonitasosta heikoimman ja
                                         jättänyt kaikki kuvan tasoa
                                         ja renderointia hidastavat
                                         optiot pois. Tarkoitus on vain
                                         saada hahmotelma lopputuloksesta
                                         mahdollisimman nopeasti.































                                        Kuvan renderoimiseen kului
                                        68881-liukulukuprosessorilla ja
                                        32-bittisellä FAST-muistilla
                                        varustetulta Amiga 1200:ltani noin
                                        yksitoista sekuntia.
                                        Toinen renderointi veisi vähemmän
                                        aikaa, sillä Vista joutuu tekemään
                                        tietyt asiat vain kerran.









{8Kuvan laadun parantamiseen löytyy monta keinoa.  Eniten kuvan tarkuuteen
{8vaikuttaa käytetty polygonitaso, joten valitsen astetta paremman ja kytken
{8Gouraud Shading -option päälle (se kasvattaa renderointiin kuluvaa aikaa
{8noin puolella, mutta samalla vähentää kuvan rakennuspalikoiden, polygonien,
{8silmäänpistävyyttä).



















{8                                        Kuva tasottui huomattavasti.














{8                                        Kytken päälle vielä käyttökelpoiset
{8                                        Pixel, Dither ja Smooth-optiot,
{8                                        sekä nostan polygonitason suoraan
{8                                        parhaimpaan mahdolliseen.
{8                                        Kiihdyttämättömältä Amiga 500
{8                                        -koneelta kuvan renderoimiseen
{8                                        kuluisi reilut 40 minuuttia.
{8                                        Tonnikaksataseni kulutti kuvaan
{8                                        vaivaiset viisi minuuttia ja
{8                                        48 sekuntia.
{8                                        Laatu on aiempaan verrattuna
{8                                        huomattavasti parempi.  Kuvasta on
{8                                        lähes kokonaan kadonnut polygonien
{8                                        aikaansaama palikkamaisuus.  Lisää
{8                                        tunnelmaa luomaan Vistalla olisi
{8                                        voinut lisätä vielä vaikka tähtiä
{8                                        taivaalle.

Vistalla kuvien renderoiminen on hauskaa ja helppoa puuhuaa, lähes kaikki
hoituu kätevästi ja nopeasti hiirellä.  Vistan renderoimista kuvista voi
myös tehdä animaatioita erikseen hankittavalla Makepath-ohjelmalla.  Eikö
olisikin hienoa esitellä kavereille Grand Canyonia Amigasi ruudulla
liikkuvasta lintuperspektiivistä?  En tosin uskalla edes kuvitella kauanko
kestäisi renderoida viisisataa hyvätasoista kuvaa animaatiota varten.

{1 Janne Siren
{1 27. helmikuuta, 1994

{1Digital Elevation Model: yläviite(*¹)
United States Geological Surveyn geofysikaalisen
tiedon tallentamiseen kehittämä formaatti, jollaisena on saatavissa mm.
suuri osa USA:n tärkeistä alueista, vaikkapa Vistan tai Sceneryn käyttöön.

{1HAM - Hold And Modify: yläviite(*²)
HAM-tilan avulla saadaan ruudulla näkymään kerrallaan
kaikki Amigan (OCS) 4096 väriä.  Uudemmissa Amigoissa (AGA) on lisäksi
HAM8-tila, jolla saadaan kerrallaan näkymään yli 262 144 väriä 16.8
miljoonan sävyn joukosta.

HAM-tila on huima bonus Amigan grafiikkapiiristössä, mutta sillä on omat
rajoituksensa.  Uusi väri voidaan joko ottaa 16-värin paletista, tai se
voidaan tehdä muuttamalla yhtä edellisen pikselin kolmesta
värikomponentista (sininen, punainen ja vihreä).  Liian radikaalit
muutokset vierekkäisten kuvapisteiden väreissä voivat siis aiheuttaa
värivirheitä.

HAM8:ssa on 64-värinen paletti, joten ongelma on osittain väistynyt.
Lisäksi AGA-piiristöllä käytössä olevat tarkat näyttötilat tekevät usein
vaikeaksi erottaa alkuperäistä 24-bittistä kuvaa HAM8 kuvasta.

{1HAM8
HAM8-tilalla kerralla näkyvien värien tarkkaa määrää on vaikea määritellä,
koska kuvalle voidaan valita 64 väriä 16 777 216 värisävyn joukosta ja
muokata niitä HAM-tekniikalla.  Janne Mattila kirjoitteli FidoNetissä
aiheesta suurinpiirtein seuraavaa.

HAM8:n värimäärä on hieman epämääräinen.  Lehdissä mainostetaan siinä joko
olevan 16 777 216 väriä, joka on pötypuhetta, tai sitten 262 144 väriä.

Käsittääkseni HAM8:ssa on 64 kpl 24-bittisiä perusvärejä, joista voidaan
muuttaa kunkin värikomponentin (RGB) kuutta ylintä bittiä, jolloin saadaan
24-bittinen väri, jonka muutetuilla komponentilla on 64 mahdollista arvoa.
Käytettäessä perusvärejä, joiden kaksi alinta bittiä on nolla, saadaan
kuva, jossa on tuo usein mainittu 262 144 väriä.  Perusvärien älykkäällä
käytöllä ja noiden alimpien bittien huomioon ottamisella saadan kuitenkin
lisää välivärejä käyttöön.













HAM8:ssa on siis:

64 kpl 24-bittisiä värejä =                                     64

64  perusväristä  jokaista  voidaan muuttaa niin, että yhtä
kolmesta  väri  komponentista muutetaan kahden muun ollessa
puhtaasti  24-bittisiä.   Muutetulla komponentilla voi olla
64  (2^6)  erilaista arvoa.  64 perusväriä * 64 vaihtoehtoa
muutoksen jälkeen * 3 komponenttia =                            12288

64  perusväristä  jokaista  voidaan muuttaa niin, että yksi
kolmesta  komponentista jää 24-bittiseksi kahden muuttuessa
ja saadessa jonkin mahdollisista 64 arvosta.  64 * 3 * 4096
(4096 = 64 * 64 = kahden muutetun komponentin arvot) =          786432

Kaikki kolme komponettia muutetaan.  64 * 64 * 64 =             262144
                                                                -------
Yhteensä värejä =                                               1060928

Siis HAM8:ssa on yli neljä kertaa enemmän värejä kuin on tähän asti luultu.
Kaikkien näiden värien käyttö on tietysti vaikeaa, mutta esimerkiksi
24-bittisistä kuvista käännettäessä kääntö-ohjelma voi laskea ideaalisen
peruspaletin ja käyttää sitä sitten hyödykseen.  Ainakin pystysuorissa
väriliukumissa tästä luulisi olevan apua.

