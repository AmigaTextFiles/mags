9
1*
{1KingCON 1.1
{1===========

{1Harri Salokorpi

  David Larssonin KingCON tarjoaa monia lisäominaisuuksia Amigan CON:-
asemaan.  CON:-asema huolehtii mm.  Shelliin kirjoitetun tekstin
käsittelystä, eli kaikki käskyt jotka kirjoitetaan komentotulkkiin kulkevat
CON:in kautta.  KingCON ei siis ole shell mm.  CShellin tapaan.  KingCONin
voi asentaa joko erillisenä KCON:-asemana tai vaihtoehtoisesti AmigaDOSin
CON:-tilalle.
  KingCON tarjoaa paljon helpottavia lisäominaisuuksia.  Tiedostonimen
täydennys on ehdoton erityisesti suuren kovalevyn omistajille.  Tarvitsee
kirjoittaa vain nimen alkuosa ja painaa tabulaattoria ja ohjelma täydentää
lopun tai näyttää vaihtoehdot ikkunassa josta tiedoston voi valita.  Eikä
alkuosaakaan tarvitse välttämättä antaa, silloin KingCON antaa valita
tiedoston 2.0:n ASL filerequesterilla.  Ohjelma osaa täydentää
tiedostonimen myös pelkästään asemien (devices) tai ajettavien tiedostojen
(commands) joukosta.  Toinen kätevä ominaisuus on review-bufferi.
Kirjoitettu teksti ei katoakaan hävittyään shellin yläreunasta vaan
tarvittaessa tekstiä voi kelata takaisin ja katsoa tarvitsemansa asiat.
KingCON tukee luonnollisesti myös command-historya eli edellisiä
komentorivejä voi kelailla ylöspäin-nuolella takaisin.  Tarvittaessa voi
myös tiputtaa ikonin Workbenchistä shell-ikkunaan jolloin komentoriville
ilmestyy kyseisen ikonin nimi hakemistoineen.  KingCON mahdollistaa myös
Shellin pienentämisen ikoniksi WB-ruudulle.  Jumpscroll-optio nopeuttaa
tekstin vieritystä ikkunassa hyppimällä yhden rivin sijasta useita rivejä
kerralla.
   Ohjelman mukana tulevat sekä 68000 ja 68020-versiot.  Ohjelma on
suhteellisen bugiton, testin aikana ei yhtään koneen kaatumista voinut
yhdistää KingCONiin.  KingCON 1.1 vaatii 2.0 käyttöjärjestelmän
toimiakseen.  Ohjelmasta on ehkä eniten hyötyä kovalevyn omistajille ja
ehkä myös ohjelmoijille, jos kääntäjä tuprauttaa 4 sivua virheilmoitusta
kerralla.Ohjeet tulevat sekä tavallisessa tekstimuodossa että
AmigaGuide-formaatissa.  Installoinnin voi tehdä mukana tulevalla
scriptillä tai myös käsin. Installointi on selitetty melko selkeästi
dokumenteissa.  Kätevä ohjelma josta totuttuaan ei enää pääse irti.
