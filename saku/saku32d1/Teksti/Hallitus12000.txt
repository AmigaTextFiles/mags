2
1*
{3SUOMEN AMIGA-KÄYTTÄJÄT RY.                                   KOKOUSMUISTIO
{3HALLITUS 1999-2000
{3                                                             2.4.2000

{3HALLITUKSEN KOKOUS 1/2000


AIKA            1. tammikuuta - 2. huhtikuuta

PAIKKA          Internet-postituslista

LÄSNÄ           Terho Henriksson
                Tomi Jaskari
                Timo Kemppaala
                Oliver Kruusi
                Valtteri Murto
                Jarmo Piippo
                Janne Pikkarainen
                Anu Seilonen
                Tapani Tanskanen
                Paula-Christiina Wirtanen

 
{31
{3Tästä kokousmuistiosta
 
Tähän muistioon on kerätty Suomen Amiga-käyttäjät ry:n hallituksen  Internetissä
postituslistallaan ja IRC-kokouksissaan 1.1.-2.4.2000 käymän keskustelun pääkoh-
tia. Otteet ovat erittäin tiiviitä lyhennelmiä, eikä muistion ole edes tarkoitus
sisältää selvitystä kaikista käsitellyistä aiheista, vaan tuoda esille yhdistys-
toiminnan kannalta merkittävät seikat.
 
Hallituksen postituslista tavoittaa kaikki  hallituksen  jäsenet,  mutta  kaikki
eivät välttämättä ole ottaneet osaa kaikkiin aiheisiin.
 
{32
{3Käsiteltyjä aiheita
 
Yhdistyksen tiliasioiden hoito etenee. Janne Siren  ottaa  työstettäväkseen  ti-
linpäätösten tekemisen tilikausilta 1994-1999. Asiakirjojen valmistumisen ja ti-
lintarkastajien niille antaman hyväksynnän jälkeen järjestetään kevätkokous vas-
tuuvapauden myöntämistä varten kahdelle aiemmalle hallitukselle. Sen jälkeen ti-
liasioiden hoito ja siihen liittyvä jäsentietokannan ylläpitotehtävä tulevat me-
neillään olevan ja tulevien tilikausien osalta todennäköisesti siirtymään  Jarmo
Piipolle.
 
Taustaselvittely uuden Saku-tapahtuman järjestämisen  mahdollisuuksista  jatkuu.
Alustavien kyselyjen perusteella kiinnostusta tapahtumaa kohtaan on ainakin  pe-
riaatteessa olemassa niin järjestäjien, Amiga-jälleenmyyjien kuin yleisönkin ta-
holta. Valitettavasti myös yhdistyksen rahatilanne sanelee järjestämiselle  omat
ehtonsa, eikä ainakaan tällä hetkellä taloudellisia edellytyksiä  aiemmille  ta-
pahtumille kunniaa tekevän tilaisuuden järjestämiseen ole olemassa. Tilanne toi-
von mukaan kuitenkin nyt paranee Amigan suunnitelmien selviämisen ja uusien  de-
veloper-työkalujen julkistuksen myötä. Erityisen toivottavaa olisi saada  yhdis-
tyksen tämän vuoden osalta tavoitteestaan  jälkeen  jäänyt  jäsenmäärä  takaisin
vähintään entiselle tasolleen. Saku-tapahtuman  toteutusmahdollisuuksien  selvi-
tystyötä on mallikkaasti hoitanut Terho Henriksson, joka tammikuussa nimitettiin
yhdistyksen uudeksi tapahtumavastaavaksi.
 

Saku-lehden uuden web-painoksen taitto on siirretty päätoimittaja Anu  Seilosel-
le, jotta hän saa pidettyä kaikki langat käsissään lehden monimutkaisen  tuotan-
toprosessin kaikissa vaiheissa. Hallitus kiittää Risto Mäki-Petäystä hänen  vuo-
den jatkuneesta erinomaisesta työstään HTML-lehden toimittajana.
 
User Group Networkissa ei ole tällä hetkellä Suomen edustajaa edellisen  edusta-
jan Janne Sirenin lopetettua tehtävänsä. Yhteyshenkilö  käyttäjäryhmien  asioita
ajavaan User Group  Networkiin  olisi  todennäköisesti  kuitenkin  yhdistykselle
erittäin hyödyllinen olemassa, joten kiireellisyysjärjestyksessä etusijalla ole-
vien asioiden ja vastuullisten töiden tehtävänjaon selvittyä voidaan ryhtyä poh-
timaan uuden edustajan nimeämistä.
 
Ajatuksesta uuden logon aktiivisesta etsimisestä yhdistykselle  on  toistaiseksi
luovuttu. Nykyinen tuttu voimasammakko ei siis vieläkään ole  kohdannut  voitta-
jaansa, mutta bittikarttakuvan muodossa oleva logo olisi syytä saada  muunnettua
vektorimuotoon, jotta sen skaalautuvuus ja käyttömahdollisuudet paranisivat.
 
Usein toivottua ja ehdotettua uutta lukijakyselyä ei saada vielä ainakaan  Sakun
huhtikuun numeroon, mutta kyselyn tekeminen  seuraavaan  numeroon  on  kuitenkin
alustavan pohdinnan kohteena. Ajankohta kyselylle  on  tuolloin  todennäköisesti
otollisempi, sillä Amigan suunta ja kehitysnäkymät ovat ehkä  silloin  tarkemmin
selvillä kuin nyt.
 
Kaivattujen kerhoiltojen järjestämiseen ei edelleenkään  ole  ollut  aikaa  eikä
henkilöresursseja käytettävissä, mutta  kunhan  kiireellisten  yhdistystehtävien
hoito on ensin  saatu  vietyä  päätökseen,  voidaan  tutkia  mahdollisuutta  en-
simmäisen kerhoillan pitämiseen Oulussa. Suurin hankaluus on tarkoitukseen sopi-
vien tilojen löytämisessä, sillä niiden tulisi järjestyä ilman merkittäviä  kus-
tannuksia yhdistykselle.
 
Esitettiin  pohdittavaksi  mahdollisuuksia  tilisiirtolomakkeiden  lähettämiseen
jäsenille aina uuden tilikauden vaihduttua seuraavan vuoden jäsenmaksun  mahdol-
lisimman helppoa hoitamista varten. Käytännön toteutus ja hankkeen  kannattavuus
työmäärään nähden vaativat vielä  miettimistä,  mutta  alustavissa  pohdinnoissa
ajatus sai kuitenkin positiivisen vastaanoton.
 
Yhdistyksen nykyisessä kirjanpitojärjestelmässä jäsennumerot määräytyvät liitty-
misjärjestyksessä, joten ne vaihtuvat vuosittain aina jäsenyyden  uusimisen  yh-
teydessä. Käytäntö todettiin kirjanpitotarpeisiimme riittäväksi, joten  sitä  ei
tulla muuttamaan. Jäsenkohtaiset tietonsa saa  jokainen  halutessaan  tarkistaa,
kuten ennenkin, jäsenrekisterin ylläpitäjältä, joka tällä hetkellä on Tomi  Jas-
kari.
 
Päätettiin järjestää Saku-rompun kakkospainoksen  jäljellä  olevan  erän  myynti
postitse alkuperäiseen hintaan 40 mk/kpl plus  postikulut.  Myynnin  järjestelyt
sovitaan erikseen myöhemmin.
 
Pohdittiin saatua ehdotusta  järjestää  ulkomaisten  shareware-ohjelmien  rekis-
teröintejä kimppatilauksina. Todettiin, ettei yhdistys voi  ainakaan  nykytilan-
teessa ryhtyä ohjelmien rekisteröintejä välittämään. Ensinnäkin esteenä  on  re-
surssipula, vapaaehtoista ylimääräiseen jättiurakkaan ei  löydy,  ja  toisekseen
yhdistys ei voisi ottaa tilauksien välittämisestä lainkaan  palkkiota  yhdistys-
muotoon liittyvien sääntöjen takia.
 
Yhdistyksen Internet-kotisivuille on ehdotettu käytetyn Amiga-tavaran  osto-  ja
myyntipalstaa. Kaupankäyntisivun toteuttaminen ja ylläpito on  kuitenkin  varsin
kaukana yksinkertaisesta tehtävästä. Sivuilla pitäisi olla jatkuva valvonta,  ja
ilmoitusten pitäisi kulkea tarkastajan kautta, jottei niille pääse mitä  tahansa
tekstiä esille. Lisäksi vastaan saattaisi tulla myös tilaongelma, sillä  jo  en-
nestäänkin kookkaiden kotisivujen vaatima levytila rajoittaa ylimääräisten  pal-
velujen paikallista toteuttamista. Yhdistys ei siis  rajallisine  voimavaroineen
pysty kauppapaikkaa järjestämään, mutta jos joku yksityinen perustaa  asiallisen
ja luotettavan palvelun omille kotisivuilleen, ei linkin saaminen  sinne  yhdis-
tyksen linkkisivuilta ole lainkaan mahdoton ajatus.
 
Kotisivujen webmasterointi on maaliskuussa siirretty  Jarmo  Piipolle.  Hallitus
kiittää Janne Siréniä Jarmolle antamastaan mittavasta käyttöopastuksesta webmas-
terointia varten viime  vuonna  luomiensa  kotisivujen  ylläpitojärjestelmän  ja
apuohjelmien käyttöön.
 
Hallitus kiittää myös itseään ahkerasta yhdistysasioiden selvittelystä keskenään
sähköisten  viestimien  välityksellä,  sillä  tähän  mennessä  puolisen   vuotta
kestäneen kautensa aikana uusi hallitus  on  käynyt  painokasta  keskustelua  jo
peräti 1393 sähköpostiviestin verran.
 
Muistion kokosi ja kirjoitti Jarmo Piippo. Oikoluvusta kiitos Anu Seiloselle.
