1
1
0 MaxRally_1.IFF 197 0
1 MaxRally_2.IFF 322 60
2 MaxRally_3.IFF 322 0
3 MaxRally_4.IFF 322 100*















{2                                 Valtteri Murto
 
 
Amigisteja on jo ammoisista ajoista alkaen siunattu mitä erilaisimmilla  autope-
leillä. Nimet kuten Stunt Car Racer, Lotus 2, Nitro ja XTreme Racing ovat käsit-
teitä: pelejä, joiden kanssa jokainen meistä on  varmasti  viettänyt  illan  jos
toisenkin. Niinpä myös englantilaisen Fortressin Max Rallyyn kohdistuivat  aina-
kin omalta osaltani suuret odotukset.
 
Max Rally toimitetaan harhauttavan näköisesti cd-kotelossa kahdella levykkeellä.
Pyöriäkseen peli ei vaadi juuri mitään, megainen Amiga levyasemalla riittää. Pe-
li asentuu vaivatta myös kiintolevylle ja myös toimii hyvin, kunhan  muistia  on
yli kolme megatavua. Moniajoa peli ei tue. Pelaajia voi laitteistoista  riippuen
olla yhdestä neljään, ja myös kahden Amigan liittäminen toisiinsa on  mahdollis-
ta.
Pelissä on mukana 30 erilaista rataa, jotka on luokiteltu  vaikeusasteen  mukaan
tähdillä yhdestä viiteen. Erilaisina teemoina ovat mm. tavanomaiset metsä,  ava-
ruus ja formularata. Mitään revolutionääristä ratasuunnittelun kukkasta on vali-
koimasta turha hakea, radat ovat mitä suurimmassa määrin muunnelmia tutuista el-
lipsi- ja kahdeksikkoteemoista. Oman vivahteensa tosin tuovat erinäiset erikois-
radat, joissa ajetaan alati lähestyvää ruudun alareunaa karkuun erilaisten  kui-
lujen ja porttien läpi. Mielenkiintoisia, mutta vaikeita.
 
Pelaajalla on valittavissa  yksi  kuu-
desta hahmosta, jotka voi  halutessaan
nimetä  myös  itse.  Manuaalin  mukaan
ajajien autot käyttäytyvät eri  taval-
la, mutta itse en  ainakaan  huomannut
mitään eroja autojen välillä;  vastus-
tajien autot  ajavat  ryppäässä  rataa
ympäri sen kummempia töpeksimättä.
 
 
{5Moni kakku päältä kaunis...
{5---------------------------

Päämoodissa, "Championship", tulee pe-
laajan voittaa jokainen rata  päästäk-
seen  mestariksi.  Voitottomia  kisoja
saa olla korkeintaan viisi, sen jälkeen on peli auttamattomasti ohi.  Tallennus-
mahdollisuuksia peli ei tunne, eikä salasanoistakaan ole tietoakaan.  Koko  peli
on siis tahkottava kerralla läpi. Ei ehkä kuulosta pahalta tämän luokan pelissä,
mutta kun jokaisessa  kisassa  on ajettava 12 kierrosta, alkaa pinna palaa  vii-
meistään neljän kisan jälkeen. Vastustajat kiertävät  samoja  ajolinjoja  pitkin
tympäännyttäviä ratoja, ja pahimmassa tapauksessa yhden virheen jälkeen on  peli
menetetty, vaikka kierroksia olisi jäl-
jellä vielä kymmenen.
 
Toinen hyvin ärsyttävä asia ovat  pelin
äänet. Valikkomusiikki on kamalan  epä-
vireistä tracker-vingutusta,  ja  autot
kuulostavat siltä kuin naapurissa rais-
kattaisiin  ompelukonetta.  Asetuksista
voi  säätää  valikoihin   musiikin  tai
ääniefektit,  mutta   kaikkein  tärkein
asetus puuttuu kokonaan: äänet pois.
 
 
{2Ei niin pahaa, ettei jotain hyvääkin
{2------------------------------------
 
Grafiikoiltaan peli on  hyvää  keskita-
soa. Taustoissa on muutamia ihan näppäriä yksityiskohtia, ja valikkografiikatkin
menettelevät. Autot tosin ovat täysin animoimattomia pölkkyjä,  joista  ei  aina
kunnolla erota edes keulaa. Autojen ohjaus toimii myös ihan hyvin, vaihtoehtoina
perinteiset näppäimistö ja joystick.
 
Voi olla, että odotin peliltä ehkä hieman liikaa, mutta Max Rallystä jää  suuhun
hieman juosten kustun maku. Tekijät ovat ympänneet mukaan yhtä sun toista pikku-
nippeliä aina turboista hyppyreihin ja komeista hypyistä saataviin "boosteihin",
mutta liian monet perusasiat  ovat  päässeet  unohtumaan.  Tällaisenaan  pelistä
nauttii ehkä illan tai kaksi, jonka jälkeen palaa Aikaron ja kumppanien  seuraan
Xtreme Racingin pariin. 


{8        Max Rally

        Tekijä:         Fortress Software, http://www.allcomm.co.uk/~fortress/

        Levittäjä:      Crystal Software & Electronics, http://www.csande.co.uk

        Demoversio:     http://www.allcomm.co.uk/~fortress/download/maxdemo.lha
                        (528 kt)

        Vaatii:         1 Mt (3 Mt kiintolevylle asentamiseksi)

        Pelaajia:       1-4 (tukee jaettua näyttöä sekä koneiden linkittämistä)

        Grafiikka:      80%
        Äänet:          45%
        Pelattavuus:    65%
        Addiktio:       50%

        Yleisarvosana:  62%


Muiden arvioita: Amiga Format 80%, Ami-
ga Flame 80%,  Amiga Nutta  82%,  Amiga
MAX 81% sekä Amiga  Information  Online
88%.
 
Testikappaleen  Suomen  Amiga-käyttäjät
ry:lle toimitti Crystal Software & Ele-
ctronics. Kiitos!
