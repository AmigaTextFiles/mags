2
1*

{3                                   Hanger 18
{3                                   ---------
 
                                Petteri Bamberg
 
 
Nimesi on Rorian Hill. Tutkit ufoja työksesi, kunnes sinut  lavastetaan  syylli-
seksi vanhempiesi murhaan. Vangitsemisesi jälkeen sinut kiikutetaan  vankilapla-
neetta Titanille tiilenpäitä laskemaan. Titanilla tapaat kuitenkin erään miehen,
jonka tietojen ja muutaman vangin avustuksella pääset pois  vankilasta.  Ulkoil-
maan päästyänne alkaa asioiden selvittely. Miksi sinut on lavastettu  murhaajak-
si, ketkä yrittävät saada sinua hengiltä, miksi salaperäinen mies  auttoi  sinut
pakoon?
 
Hanger 18 on eräänlainen tasohyppelyn ja Syndicaten sekoitus. Itse peli  on  ku-
vattu sivulta päin, ja ruudulla seisoskelevaa agenttihahmoa liikutetaan joystic-
killa (ampuminen hoituu kätevästi hiirellä). Jokaisessa kentässä on jokin tietty
tehtävä, joka pitää selvittää. Tehtävää ei välttämättä suoraan  sanota  missään,
vaan se selviää pelin edetessä. Jokaisen tason loputtua näkyy  raytrace-HAM-ani-
maatio, joka vie tarinaa eteenpäin. Animaatiot ovat yleisesti katsoen melko  hy-
viä, tosin pienenä kauneusvirheenä  mainittakoon,  että  kaikkien  animaatioissa
esiintyvien henkilöiden kasvot ovat hiuksia ja silmien väriä lukuunottamatta sa-
mat kuin sankarinkin.
 
Vastaantulevista vihollisista ei sanan voimalla selviä, joten  aina  välillä  on
tartuttava reikärautaan. Alun pistoolilla ei kovin pitkälle pötki. Pumppuhaulik-
ko on kelpo perusase, jonka tulinopeus tosin ei ole oikein realistinen (n. neljä
laukausta sekunnissa). Uzilla tekee nopeasti selvää niin ihmisistä  kuin  kybor-
geistakin, mutta kun eteen jyrisee tankki, täytyy turvautua  järeämpiin  vehkei-
siin kuten kranaatteihin, maamiinoihin  ja  raketinheittimeen.  Räjähdykset  sy-
tyttävät toisinaan tulipaloja, joihin kävelevät  viholliset  syttyvät  iloisesti
palamaan ja lopulta rojahtavat kasaan karrelle palaneena à la Syndicate.
 
Hanger 18 on kelpo peli, joka on mielestäni yksi Alastair Murrayn  parhaimmista.
Musiikki on erinomaisen elokuvamaista  digitoituine  instrumentteineen,  eivätkä
grafiikatkaan hullumpia ole. Ainut moitteen sana tulee siitä, että peli hujahtaa
kokeneelta pelimieheltä päivässä tai kahdessa läpi. Jos  Alastair  Murray  tekee
pelistä vielä jatko-osan, sitä kannattaa kyllä odottaa. 

Aminet (yhteensä n. 4,3 Mt!):
http://ftp.sunet.se/pub/aminet/game/shoot/hanger18_1.lha ... hanger18_7.lha
 

{3        Hanger 18

        Tekijä:         Alastair Murray

        Vaatii:         Amiga, 1 Mt muistia, kiintolevy

        Testattu:       Amiga 1200, 2 Mt Chip, 4 Mt Fast, 85 Mt kiintolevy

        Grafiikka:      88%
        Äänet:          92%
        Pelattavuus:    85%
        Kiinnostavuus:  94%
        Yleisarvosana:  92%

Kirjoittajan tavoittaa sähköpostitse osoitteesta piibii@hotmail.com ja myös
Sakunetistä.
