5
1*

{3                         Aliens Confidential Multimedia
{3                         ------------------------------

                                Timo Kämäräinen


Ufot, humanoidit ja muunlaiset paranormaalit ilmiöt saavat jatkuvasti enemmän ja
enemmän suuren yleisön huomiota. Kiinnostus kyseisiin ilmiöihin on saanut  liik-
keelle myös paljon alan profeettoja, kuten mm.  suomalaisen  Juhan  Af  Grannin.
Myös yksityiset ihmiset kertovat omista paranormaaleista  kokemuksistaan  innok-
kaasti - usein vain julkisuutta tavoitellakseen. Onkin usein vaikea tietää, kuka
profeetoista puhuu totta ja kuka palturia. Kätevänä nyrkkisääntönä voinee pitää,
että 95% esimerkiksi humanoidiyhteyksistä on valhetta. Mutta mahdollisesti  jos-
tain löytyy totuuskin, vai onko kaikki puhe muukalaisista ihmiskunnan mielikuvi-
tuksen tuotetta?


{3Mikä on ACM?
{3------------

Aliens Confidential Multimedia on englantilaisen Ground Zero Softwaren  loistava
multimediatietosanakirja  ufoista,  muukalaisista  jne.  ACM  pyrkii  vastaamaan
edellä esittämääni kysymykseen antamalla  laajan  aineiston  jokaisen  Amigistin
tutkittavaksi. ACM on yhdeksän levykkeen laajuinen - siis varsin kattava. Levyk-
keet pitävät sisällään yli 200 artikkelia ja lisäksi useita megatavuja  kuvatie-
dostoja, ja mikä on kaikkein parasta - Aliens Confidential Multimedia on PD:tä!



{3Miten ja missä ACM toimii?
{3--------------------------

ACM on suunniteltu AGA-koneita varten. Sen käyttöliittymä on kätevä  AmigaGuide-
pohjainen hypertekstivalikko. Valikkoon on jaettu aihepiireittäin artikkelit  ja
niihin mahdollisesti liittyvä kuvamateriaali. Teosta on miellyttävä käyttää, ai-
nut häiritsevä piirre on levykkeiden kanssa säheltäminen. Kiintolevylle asennus-
mahdollisuutta ei ole.


{3Ja ACM pitää sisällään...
{3-------------------------

ACM on nielaissut sisäänsä huiman määrän erilaisia  artikkeleita.  Siitä  löytyy
tietoa muun muassa seuraavilta aihealueilta: kidnappaukset, Apollo 11:n  ufokoh-
taaminen, humanoidilajit, Yhdysvaltojen hallituksen yhteistyö humanoidien  kans-
sa, ufohavainnot, Roswellin tapaus (ufon putoaminen) jne. Lista on  aivan  liian
pitkä kirjoitettavaksi tähän. Aineisto on tekijöiden mukaan valittu huolella  ja
noudattaen  totuudellisuusperiaatetta.  Niinpä  jos  mukaan  on  eksynyt  hiukan
epäluotettavaa aineistoa, siitä on huomautus aineiston lopussa!

Itseäni ACM:ssa kiinnostivat mm. tekstit ja valokuvat Marsissa sijaitsevista py-
ramideista ja ihmiskasvojen mallisesta veistoksesta. ACM:ssa on  loistava  kuva,
josta näkyvät hyvin kuuluisat Yhdysvaltojen satelliitin nappaamat kuvat. Kuvassa
on todellakin ihmisen kasvot muotoiltuna neliön muotoisen pyramidin  päälle,  ja
15 kilometrin päässä siitä on joukko pyramideja. Tekstitiedostot kertoivat, että
kyseiset pyramidit muodostavat  kaiken  lisäksi  jonkinlaisen  kuvion  joidenkin
tähtien mukaan... Onko ennen nykyihmistä elänyt joku kaltaisemme olento? ACM  on
tarjonnut ainakin minulle loistavia virikkeitä paranormaalien ilmiöiden pohtimi-
seen.

Parasta ACM:ssa on se, että siitä puuttuu hyvin pitkälle  kaupallisen  edun  ta-
voittelu. Suurin osa materiaalista on ilman julkisuushakuisuutta julkaistua  ma-
teriaalia. (Tulipa paradoksaalinen lause!) Esimerkiksi kuvassa, jossa  näytetään
loukkaantuneelle humanoidille tehtävää leikkausta (Roswellin tapaus), on huomau-
tus, joka kertoo, ettei se ole aito. Materiaalia voi  siis  tutkia  kriittisesti
ilman naurunpurskahduksia.


{3Yhteenveto
{3----------

Aliens Confidential Multimedia on pakkohankinta jokaiselle  Amigan  omistajalle,
jota vähänkin kiinnostaa aihealueet ufoista aina lentäviin mattoihin.  Hinta  ei
varmasti ole este, sillä onhan ACM PD:tä. Se vaatii  kuitenkin  AGA-koneen,  eli
jos et omista sellaista, niin kauppaan - MARS MARS! Mistä löydät ACM:n? Sen voit
tilata Englannista, jossa se on yleisessä levityksessa. Voit  kysyä  myös  kave-
reiltasi, josko ACM olisi kävellyt vastaan. Itse kopioin levykkeet myöskin  mie-
lelläni. Veloitan nimelliset 5 mk/levyke. Mukaan saat myös PD/SW-listalevykkeen,
jossa on myös lista monista ufo-lehdistä. Hinta on 50 markkaa + postikulut.  Pu-
helinnumeroni on (941) 212139, kysy Timoa. (Saku tai Suomen Amiga-käyttäjät  ry.
eivät vastaa tästä palvelusta, toim. huom.) Parhaiten tavoitat minut  viikonlop-
puisin, muulloin voit jättää tilauksen kiintolevylle. 
