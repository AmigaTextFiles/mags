5
1*
Jos unohdetaan hetkeksi Doom-kloonit, vuoden 1995 merkittävin Amiga-peli on Team
17:n Worms. Worms ilmestyi myös PC:lle ja lähes kaikille konsoleille,  mutta  se
sai alkunsa Amigalla, ja monien mielestä Amiga-versio on myös joukon paras. Mut-
ta onko Worms hyvä? Ainakin Tapani Tanskanen ja Janne Siren ovat sitä mieltä.

{3                                     Worms
{3                                     -----

Worms  on  mielestäni   vuoden   mielenkiintoisimpia   pelejä.   Pelaajalla   on
käytettävissään neljä matoa, joilla yritetään tuhota vastustajan  madot  esimer-
kiksi ampumalla tai tönäisemällä ne veteen. Madot  voivat  liikkua  kävelemällä,
hyppäämällä tai teleportilla siirtyä minne tahansa. Köydellä ne voivat kiipeillä
jyrkänteet ylös. Pelaajia (joukkueita - enemmänkin pelaajia jos kukin pelaa omaa
matoaan, toim. huom.) voi olla jopa neljä yhdessä pelissä. Tietokone pelaa  myös
tarvittaessa, joten yksinkin voi pelata.

Madoilla on runsas valikoima erilaisia aseita, kuten  haulikko  tai  dynamiitti.
Taivaalta putoaa  myös  lisäaseita,  kuten  räjähtävä  lammas...  Aseilla  pitää
tähdätä tarkasti, jotta osuu kohteeseen. Tuuli ja painovoima vaikuttavat  ammus-
ten kulkuun. Jotkut ammukset osaavat itse hakeutua kohteeseensa, jos ei  tähtäys
heti aluksi ota onnistuakseen. Pelaaminen muistuttaa melko paljon Scorched Eart-
hia.

Grafiikka on erittäin toimivaa ja nopeaa.  Amiga-versiossa  ei  värejä  ainakaan
liikaa ole, mutta kyllähän niillä pärjää. Itse kentässä on korkeintaan kahdeksan
väriä, minkä lisäksi taustalla on vuoria ja copper-taivas.  Vaikka  ohjekirjassa
lukee, että peli hyödyntää AGA-piirejä, ei  sitä  ainakaan  grafiikassa  huomaa.
Taivas olisi voinut olla vähän värikkäämpi AGA-koneissa,  miksei  tietysti  itse
kenttäkin, mutta se tuskin olisi enää yhtä helppoa muuttaa koneen mukaan. Vaikka
madot ovat pieniä, niiden animointi on toteutettu hyvin. Kenttää  voi  vierittää
hiirellä, ja vieritys on luonnollisesti 50 Hz eli todella hyvän  näköistä.  Yksi
erittäin mahtava ominaisuus Amiga-versiossa on se, että omia kenttiä  voi  tehdä
yksinkertaisesti piirtämällä ne esim. Deluxe Paintilla.

Äänet ovat varsin mainioita. Kaikki äänet saa kuulumaan vasta  kahden  megatavun
CHIP-muistilla. Peliin sopisi erittäin hyvin taustalle joku musiikki,  joka  CD-
versiossa luonnollisesti onkin. Peli ei moniaja,  mutta  siinä  on  Sleep-optio,
jolla pääsee systeemiin koska tahansa.

Tapani Tanskanen

                                     * * *

Pudotetaan pussiin Lemmings, Scorched Earth, aimo annos hyviä ideoita,  pelatta-
vuutta ja söpöyttä, sekoitetaan ja lopputuloksena pussista putoaa  Worms.  Pelin
kehityskaari ei ole ollut aivan näin suoraviivainen, mutta edelliseen on  kitey-
tetty kaikki oleellinen.

Worms ei missään nimessä ole omaperäisyyden huippu.  Se  sekoittaa  monia  hyviä
ideoita ja hioo ne täydellisyyteen. Wormsissa neljän madon joukkueet  kamppaile-
vat sivulta kuvatussa maastossa siitä, kenen madot jäävät viimeisenä  ryömimään.
Matoihin on lisätty paljon inhimillisiä piirteitä: ne  kulkevat  pystyasennossa,
käyttävät ihmisten aseita ja mikä tärkeintä, ne puhuvat - harva voi olla  hymyi-
lemättä, kun pikkuruiset madot huutelevat kimeällä  äänellään  "Revenge!",  "Bye
bye!", "You'll regret that!", "Stupid!" tai naureskelevat  pirullisesti  toisten
epäonnelle.

Peliin voi osallistua kerrallaan yhdestä neljään joukkuetta joko  ihmispelaajien
tai tietokoneen ohjaamana. Jakamalla joukkueiden madot, jotka voi nimetä,  vielä
eri pelaajien kesken voi kentällä parhaimmillaan kamppailla 16  ihmistä  madoksi
naamioituneena. Tässä vaiheessa kannattanee tehdä selväksi, ettei Worms ole  yk-
sinpelinä kovin pitkäkestoinen, vaan se on suunniteltu  pelattavaksi  kavereiden
kesken, ja mitä enemmän pelaajia, sen parempi.

Madot on aseistettu monenlaisilla pyssyillä: uzeilla, haulikoilla,  dynamiiteil-
la, miinoilla, kranaateilla, singoilla, maaliinsa hakeutuvilla  ohjuksilla  jne.
Varustukseen kuuluu myös kiipeilyvälineitä, kaivuutarpeita  ja  muita  tuikitar-
peellisia asioita räjähtävää ympäriinsä hullun lailla  juoksevaa  lammasta  tie-
tenkään unohtamatta. Madot voivat myös töniä ja  potkia  toisiaan,  ja  tietysti
myös hyppiä ja kävellä.

Kuulostaako väkivaltaiselta? Varmasti. Ei epäilystäkään, Worms on hyvin väkival-
tainen peli, onhan siinä tarkoituksena listiä vastustajan  madot  hengiltä  mitä
väkivaltaisimmin tavoin, mutta toteutus ei ole väkivaltainen negatiivisessa mie-
lessä. Kaikki on Wormsissa niin hupaisalla tavalla  toteutettua,  etteivät  edes
ELSPA:n (European Leisure Software Publishers  Association)  ikärajaihmiset  ole
kehdanneet asettaa pelille ikärajaa, vaan se on sallittu  kaikille  ikäryhmille.
Joku voisi väittää, että Worms tekee väkivallasta hauskaa, mitä se  ei  oikeassa
elämässä suinkaan ole, mutta toisaalta emmekö me voisi  yrittää  löytää  niinkin
ikävästä asiasta edes jotain iloa elämäämme pelin muodossa? Parempi että  lapset
tekevät hakkelusta toistensa bittimadoista kuin toisistaan...

Wormsin pelikenttä liikkuu hiiren osoittimen perässä. Ruudulla näkyy  kerrallaan
vain 320x200:n pisteen (ylijäävät 56 pisteriviä käytetään  valikko/tietopalkkiin
ruudun alalaidassa) alue 960x350:n pisteen kentästä. Peli osaa arpoa  lähes  lo-
puttoman sarjan erilaisia pelikenttiä, joita voi myöhemmin kutsua pelin antamal-
la numerosarjalla, jos mieltyy johonkin tiettyyn kenttään. Erilaisia  grafiikka-
tyyppejä eli erilaisia rakennuspalikkasarjoja, joista tasot arvotaan, on kahdek-
san, joskin näistä vain puolet toimii ilman kahden megatavun  CHIP-muistia.  Ai-
noana Worms-peleistä sen Amiga-versio tarjoaa myös mahdollisuuden  ladata  esim.
Deluxe Paintilla piirtämiään kenttiä peliin. Useita  pelaajien  tekemiä  kenttiä
onkin jo ilmestynyt purkkeihin.

Hiirellä ohjataan  myös  aseiden  valintaa  (joskin  näppäimistölle  löytyy  pi-
kanäppäimet useimpiin toimintoihin) ja tähdätään  kaukoaseita  kuten  hakeutuvia
ohjuksia. Muuten peliä pelataan näppäimistöltä. Ohjaus on kohdallaan,  eikä  pe-
lattavuus jätä valittamisen varaa - se on juuri niin hyvä kuin sen  tarvitseekin
olla. Ei, se on parempi kuin sen tarvitsee olla.

Graafisesti Worms on riittävä. Ruudunvieritys on  täysin  virheetöntä  ja  peli-
kenttä selkeä. Pelin lupailemat AGA-lisäykset rajoittuvat suuremman CHIP-muistin
hyödyntämiseen kenttägrafiikoiden koossa ja äänien määrässä. Lisävärejä jää kai-
paamaan, mutta pelin tiimellyksessä moinen haave unohtuu hyvin nopeasti.  Amiga-
versiossa ei myöskään ole muissa versioissa olevaa zoomausta,  mutta  zoomerista
onkin kuulunut varsin ristiriitaisia kommentteja. Jotkut pitävät siitä visuaali-
sista syistä, mutta harvat katsovat sen lisäävän pelin  vetovoimaa  ja  pelatta-
vuutta, enemminkin päinvastoin.

Wormsin CD-ROM-versiossa kaiuttimista tulee musiikkia  täydeltä  laidalta  monen
raidan verran; CD-versioon kuuluu myös FMV-pätkiä. Levykeversiossa  ei  ole  mu-
siikkia, mutta harvat äänitehosteet ovat hyviä ja varsinkin puhe lisää tunnelmaa
suunnattomasti.

Worms ei moniaja, mutta siitä pääsee tarvittaessa kesken  pelinkin  Workbenchiin
ja se myös asentuu kiltisti kiintolevylle. Silläkin uhalla että  toistaisin  it-
seäni - yksi sana: osta.

Janne Siren 


{3        Worms

        Testattu:       Amiga 1200, KS 3.0, FAST-muistia 4 Mt, 68882 FPU
                        Amiga 1200, KS 3.1, FAST-muistia 4 Mt, 68881 FPU

        Yhteensopivuus: Kaikki Amigat, joissa on vähintään 1 Mt muistia

        Julkaisija:     Team 17/Ocean

        Pelityyppi:     Worms :-)
        Pelaajia:       1-16

        Ikäraja:        3 v. (ELSPA)

        Grafiikka:      85% (pisteet antoi Janne Siren)
        Äänet:          89%
        Pelattavuus:    97%

        Yleisarvosana:  95% (yksinpelinä 89%)
