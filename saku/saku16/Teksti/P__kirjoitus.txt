5
1*

{3                                  Pääkirjoitus
{3                                  ------------

                      Saku 1/96 #16 - 1. tammikuuta, 1996


Saku sai alkunsa kaksi ja puoli vuotta sitten vuoden 1993 kesällä Tomi  Jaskarin
toimittaman Amiga-kerho 1 -levykelehden muodossa. Pasi Kovasen avustuksella Ami-
gakerho kypsyi ensimmäiseksi Sakuksi. Tomi Jaskarin jälkeen Sakusta huolehti nu-
meroon seitsemän saakka Pasi Kovanen, ja kahdeksan viimeisintä numeroa ovat  al-
lekirjoittaneen kasaamia. AmigaGuide-Sakua olin kasaamassa sen synnystä lähtien.

Mutta aikansa kutakin. Tämä on toistaiseksi viimeinen päätoimittamani  disketti-
ja AmigaGuide-Saku, ja seuraavasta numerosta lähtien  puikoissa  heiluu  itäisen
Suomen koordinaattorina ja Sakun avustajana tutuksi tullut  Esa  Heikkinen,  nyt
Sakun neljäs päätoimittaja. Esa Heikkinen esiteltiin Sakun numerossa 12.

Miksi? Aikani ei yksinkertaisesti enää riitä Sakun  kasaamiseen.  Valitettavasti
ulkopuolinen apu on ollut kaukana riittävästä. Liian moni on tuudittautunut vain
siihen, että lehti putoaa postiluukusta ilmeisesti ymmärtämättä,  että  tämä  on
ryhmätyö, joka ei yksinkertaisesti voi jatkaa ilman meidän kaikkien panosta. Jos
päätoimittaja joutuu kirjoittamaan puolet lehden artikkeleista (ja tässä tapauk-
sessa ilman mitään palkkiota), niin homma ei yksinkertaisesti pysy kasassa kovin
kauan. Jos jokainen tekee oman pienen osansa, lopputulos on paljon parempi  eikä
kenenkään tarvitse uhrata  hommaan  suhteettomasti  vapaa-aikaansa.  Here's  ho-
ping...

Tämä ei suinkaan tarkoita, että luopuisin Sakun parissa puuhastelusta  -  toimin
edelleen Suomen Amiga-käyttäjät ry:n hallituksessa ja lehden  avustajana  sikäli
kun vapaa-aikani antaa myöden. Muistakaa kuitenkin vastaisuudessa osoittaa  leh-
den yhteydenotot uudelle päätoimittajalle. Kiitos antoisasta puolestatoista vuo-
desta, ja pidetään Amigan lippua korkealla!

Onnellista uutta vuotta!

Janne Siren

PS. Amiga- ja Beatles-faneille tiedoksi: The Beatles Anthologyn (MTV3:ssa ohjel-
ma  pyöri  nimellä  Beatles  Story)  ensimmäisessä  osassa  näkyi  Amiga  2000:n
näppäimistö ja hiiri Ringon ja Georgen taustalla näkyneessä studiossa... :-) 

PPS. Muistakaa uusia jäsenyytenne! Jäsenmaksuhan on vuodelle 1996 vain kuusikym-
mentä markkaa mikäli ei halua Sakuja postitse kotiin. Lisää asiasta  on  Organi-
saatio-sivuilla. Broadline Oy tarjoaa jäsenille 60 markan alennuksen,  soita  ja
kysy lisää!
