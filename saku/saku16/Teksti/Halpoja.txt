5
1*

{3                              Halpoja ja ilmaisia
{3                              -------------------

                                 Valtteri Murto


{3Charr v1.00d
{3------------

Amigalle löytyy joko PD:nä tai sharewarena monenlaisia Scorched Earthin  tyyppi-
siä tankkipelejä, ja Charr on yksi niistä. Charr pohjautuu Michael Boeh'n aikai-
semmin tekemään Artillerus-peliin, mutta peliä on paranneltu paljon. Jos  Scorc-
hed Earthin perusidea on jollekin vielä tuntematon, niin kerrottakoon se  tässä:
Scorched Earthissa erilaiset pelaajan tai tietokoneen ohjaamat tankit  yrittävät
ampumalla tuhota toisiaan sivulta kuvatussa maastossa.

Charr eroaa Scorched Earthista monessakin kohtaa, mutta perusidea on sama.  Suu-
rimmat erot ovat tankkien sijasta ohjattavat robotit ja mahdollisuus ampua usei-
ta ammuksia samaan aikaan. Ruudulla voi samaan aikaan taistella yhdestä  kahdek-
saan ihmisen tai tietokoneen ohjaamaa robottia. Tietokoneen ohjaamien  robottien
älykkyyttä voi säätää viiden eri arvon asteikolta mieleisekseen,  ja  viisaimmat
robotit tarjoavatkin jo kiperän vastuksen. Selkeästä alkuvalikosta valitaan  ro-
bottien määrä, tietokonepelaajien viisaus,  sekä  kierrosten  määrä.  Kierroksen
voittaa robotti, joka viimeiseksi on jäljellä. Kierrosten loputtua robottien an-
siot eli niiden ansaitsemat rahat lasketaan yhteen, ja eniten rahaa kerännyt ro-
botti on voittaja.

Ammuksia on kaikkiaan 26 erilaista, mutta kun niitä yhdistellään, saadaan aikaan
tuhansia erilaisia yhdistelmiä. Ammukset voi esim. säätää niin, että ne ammutaan
joko yhtenä läjänä tai sarjatulena. Ammusvarastosta löytyy  esim.  ydinräjähdyk-
siä, ryömiviä ammuksia ja laavaa, vain muutamia  mainitakseni.  Joistakin  tosin
löytyy "halpa" ja "kallis" versio, joiden erona yleisimmin on  aseen  tulivoima.
Täysin holtittomasti ei kuitenkaan kannata  muita  robotteja  ammuskella,  koska
ajattelemattomalta pelaajalta loppuvat nopeasti rahat ja sitä myöten pelikin.

Jokaisella robotilla on ympärillään suojakehä, joka tehonsa mukaan estää  robot-
tia vahingoittumasta vihollisten ampumista ammuksista. Suojat  voivat  olla  ym-
pyröitä tai ainoastaan sivuilta ja päältäpäin suojaavia. Hauskimpia ovat suojat,
jotka ammusten osuttua niihin lähettävät ammukset takaisin sinne, mistä ne  ovat
tulleet. Tämä saa paljon hauskaa aikaan esim. monen pelaajan pelissä,  kun  kal-
liit ammukset napsahtavatkin oman robotin nilkkaan. Suojat tosin  ovat  kalliita
ja niistä joutuu maksamaan joka kierroksella uudestaan, mutta hyötyä  niistä  on
paljon. Charrin robotit ovat näet melko helposti hajoavaa laatua ilman suojaa.

Raha on yksi Charrin peruselementeistä. Sitä on pelin alussa jokaisella robotil-
la tuhat yksikköä, mutta raha hupenee yllättävän nopeasti, sillä ammukset maksa-
vat kohtalaisen paljon, eikä ilman suojaakaan kovin pitkälle pötkitä. Suoja  vie
yllättävänkin paljon rahaa, varsinkin jos suoja on  kalliimmasta  päästä.  Rahaa
saa lisää aina seuraavan kierroksen alussa sen mukaan, miten  hyvin  on  edelli-
sellä kierroksella menestynyt. Rahaa saa mm. toisten robottien tappamisesta sekä
aseiden osumista.

Grafiikassa Charr on kultaista keskiluokkaa; grafiikka  tekee  tehtävänsä,  eikä
oikeastaan mitään jää kaipaamaankaan. Kuolinanimaatiot ovat hauskoja. Pelissä on
hieno (?) 3D-alkuintrokin, mutta siitä en voi sanoa mitään, sillä se toimii vain
koneissa, joissa on 68030 tai tehokkaampi prosessori. Valikoissa soi ihan  kuun-
neltava MED-musiikki, joka on aika  omalaatuista  rynkytystä.  Räjähdysääniä  on
vain yksi, mutta hienot kuolinanimaatioiden äänet ovat  verrattomia.  Kuunnelkaa
vaikka itse!

Pelattavuudessa Charr on yllättävän helppokäyttöinen, sillä  minkään  vastaavan-
laisen pelin kontrollisysteemiä en ole näin nopeasti sisäistänyt. Menee vain pa-
ri minuuttia, ja homma käy kuin tanssi.  Pelin  tiimellyksessä  taitamattomimmat
pelaajat saavat ihmetyttävästä asiasta apua osoittamalla kyseistä kohtaa.  Esim.
kaikista aseista ja suojista saa tietoa niitä osoittamalla, jolloin saa tietoon-
sa esim. aseen tyypin, tulivoiman, hinnan jne. Tietokoneen ohjaamat robotit myös
tilanteen mukaan heittelevät läppää: "en haluaisi olla sinun  housuissasi  juuri
nyt" tai kuollessaan "emmekö olleetkaan kavereita".  Erilaisia  tekstejä  löytyy
noin sata. Charr on ihan mukava peli tietokoneita  vastaan  pelatessakin,  mutta
kavereiden kanssa pelatessa ei riemulla ole rajoja. Sääli  vain,  ettei  pelissä
ole modeemi-, lähiverkko- tai nollakaapelitukea, joten kaikkien pelaajien täytyy
istua saman pöydän ääressä. Mutta siinähän on  mukava  piruilla  kaverille,  kun
tämän ampumat ydinräjähdykset pomppaavatkin suojista takaisin ja tappavat  hänen
robottinsa. :-) Charr asentuu kiltisti kiintolevylle, ja vie vain  kolmisensataa
kiloa. Moniajoa peli ei tue, mutta takaisin Workbenchiin pääsee.

Charr on PD:tä, mutta tekijä lupaa jatkoa peliin, jos hän  saa  tarpeeksi  rahaa
kiitoksena pelaajilta. 

{3        Charr v1.00d

        Testattu:       Amiga 1200

        Tekijä:         Michael Boeh

        Grafiikka:      82% (ilman 3D-introa)
        Äänet:          87%
        Pelattavuus:    92%
        Kiinnostavuus:  84%/96% (yksin/kavereiden kanssa)

        Yleisarvosana:  91%
