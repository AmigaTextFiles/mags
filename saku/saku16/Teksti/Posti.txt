5
1*

{7                                     Posti
{7                                     -----

"Tietokone on pelkkä tyhmä laite"

Kritisoin kirjeessäni lyhyesti Timo Kämäräisen artikkelia  ("Futurologisia  ske-
naarioita", Saku #15), jossa hän kritisoi mediakuvien Heimo Laukkasen artikkelia
(Saku #13), joka kritisoi Antti Apusen artikkelia, jossa kritisoitiin...

Ensin oli siis Soundissa Antti Apusen artikkeli "Tiedon valtatietä valvontakame-
roiden helvettiin", jonka ajatuksia ja pelkoja Heimo Laukkanen käsitteli  asial-
lisesti ja  kriittisesti  sekä  syytti  Apusta  turhasta  teknofobiasta.  Sitten
Kämäräinen syytti Laukkasta turhasta teknologian ihannoinnista  sekä  media-  ja
teknologiakriittisyyden puutteesta.

Koin Heimo Laukkasen kirjoituksen aivan toisenlaiseksi. En kokenut sitä teknolo-
gian ihannoinniksi, vaan siinä mielestäni nimenomaan peräänkuulutettiin asialli-
sempaa suhtautumista  teknologian  aikaansaamien  vaikutusten  puntarointiin  ja
kiinnitettiin huomiota Apusen pelkofantasiointiin.  Oudolla  tavalla  Kämäräinen
sortuu poleemisessa kirjoituksessaan itse siihen, mitä hän ensimmäisessä  kappa-
leessaan sanoo pyrkivänsä välttämään ja mistä hän toisia  syyttää:  tunteenomai-
seen sanahelinään, kritiikittömyyteen ja teknologian  vaikutusten  ylikorostami-
seen.

Aivan kuin olisi olemassa vain kaksi äärimmäistä vaihtoehtoa:  tietokoneet  ovat
joko paratiisin- tai helvetinenkeleitä. Automaattinen tietojenkäsittely ei  kui-
tenkaan automaattisesti helpota tai pahenna yhtään mitään, kuten esimerkiksi by-
rokratian hoitamista. Se mahdollistaa yhä voimakkaamman  byrokratisoitumisen  ja
tietojenkäsittelyn epärationalisoinnin, jos byrokratiaa ja lakeja säätäävät  ih-
miset haluavat niin päättää. Mutta se mahdollistaa myös  tietojenkäsittelyn  yk-
sinkertaistamisen.

Se mahdollistaa myös informaation, mielipiteiden ja  ihmisten  välisen  kommuni-
koinnin tehostamisen ja lisääntymisen, mikä mielestäni on  demokratiaa  parhaim-
millaan, ei harvainvaltaa. Ihmiset voivat olla helpommin yhteydessä toisiinsa ja
mahdollisesti esittää  mielipiteitään  ja  lukea  toisten  ajatuksia  yhteisesti
päätettävistä asioista - tai mistä asioista vain. Tämähän on mahdollista jo  ny-
kyään ilman tietokoneita: kenellä tahansa on mahdollisuus mennä  lähimpään  kir-
jastoon lukemaan esim. kunnalliskokousten päätösasiakirjoja ja esityslistoja  ja
kertoa mielipiteistään päättäjille tai kirjoittaa heille viesti. Tämä ns. demok-
ratia  vain  helpottuisi  tietokoneiden  ansiosta.   Järjestelmässä   mielestään
vääryyttä kokenut voi kirjoittaa siitä tietoverkkoihin, ja jos muut katsovat sen
aiheelliseksi, he reagoivat siihen.

Niille, jotka haluavat tehdä rikollisia toimia, löytyy  jo  nykymaailmasta  ihan
tarpeeksi mahdollisuuksia. Raha on jo nyt  lähinnä  bittimuodossa  olevaa  dataa
pankkien tietokoneissa, mutta sen varastaminen on juuri siitä syystä  vaikeampaa
kuin perinteisen paperirahan, eikä se käy missään nimessä enteriä painamalla.

Eivät tietokoneet ja verkot mitenkään mullista ihmiseloa, eivät  hyvään  eivätkä
pahaan suuntaan. Ihmisen elämä tulee jatkossakin olemaan suhteellisen tylsää  ja
vaivalloista, jopa siinä määrin, että ihmiset haluavat saada tajunnalleen  akti-
viteettia pelottavilla tulevaisuuden kauhuskenaarioilla.  Tietokoneissa  ei  ole
mitään mystistä. Ne eivät tiedä mitään  eivätkä  tee  mitään,  elleivät  ihmiset
käske niitä tekemään (tai käske niitä  käskemään),  mutta  ne  voivat  helpottaa
laiskaa ihmistä kommunikaatiotoimissa ja niiden kanssa puuhastelu on monin  ver-
roin harmittomampaa ja terveydelle vaarattomampaa kuin monet muut toimet.  Minua
ne ovat ainakin aktivoineet kirjoittamaan, ja nähtävästi myös Kämäräistä.

Petri Keckman, Helsinki 

{3--------------------------------------------------------------------------------

1. Mihin ZoomWindows pitää laittaa?

2. Mitä eroa on mustesuihku- ja kuplamustesuihkukirjoittimella?

Janne Uki, Turku

Toimitus:

1. Yritäpä tarkentaa kysymystäsi. Tuo ei vielä kuvaile ongelmaa, joten  sitä  on
vaikea yrittää ratkaista.

2. Kuplamustesuihkukirjoitin on mustesuihkukirjoitin siinä missä muutkin. Muste-
suihkukirjoittimissa käytetään erilaisia tapoja piirtää piste paperille.  Kupla-
mustesuihkukirjoittimissa mustesuihkupään suuttimen yhteydessä on pieni välikam-
mio ja ohut metallilevy. Metallilevyä lämmitetään jolloin kammiossa oleva  muste
höyrystyy ja muodostaa kuplan joka työntää mustepisaran ulos suuttimesta. Toinen
menetelmä perustuu pietsosähköön. Mustepisarat lennätetään  muuttamalla  kirjoi-
tuspään muotoa pietsosähköisesti, jolloin  pisaran  vetää  liikkeelle  suuttimen
kärkeen muodostuva alipaine.

Janne Siren 

{3--------------------------------------------------------------------------------

Saku pyrkii asiantuntijoiden avulla selvittämään ongelmasi ja vastaamaan palaut-
teeseesi Posti-palstan kautta. Voit lähetellä mielipiteitä ja kysymyksiäsi  seu-
raavaan osoitteeseen postitse. Koordinaattorit voivat  myös  välittää  saamaansa
palautetta lehteen. 

Saku
c/o Esa Heikkinen
Vilhulantie 6 C 24
76850 Naarajärvi

BBS: (958) 422 757 (klo 21-04)
NMT: 9400-677-055
Internet: oh4kju@kauhajoki.edu.fi
