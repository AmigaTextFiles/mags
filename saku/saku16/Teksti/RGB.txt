5
1
3 RGB.IFF 0 0*

{3                  Amigan liittäminen televisioon RGB-johdolla
{3                  -------------------------------------------

                                 Esa Heikkinen


Ne jotka käyttävät televisiota monitorina, haluaisivat varmasti paremman  kuvan-
laadun kuin mitä antennijohdolla taikka CVBS-videojohdolla on mahdollista saada.
Ainahan voi hankkia  monitorin,  mutta  jos  televisiossa  sattuu  olemaan  RGB-
sisäänmeno, saadaan sen kautta lähes sama kuvanlaatu kuin RGB-monitorilla, aina-
kin huomattavasti parempi kuin antennijohdon tai CVBS-videoliitännän kautta.

Tässä ohjeet Amigan liittämiseksi RGB-liitäntään. MikroBitissä 9/91 on julkaistu
samankaltainen ohje, mutta sen mukaan rakennetulla kaapelilla voit  jopa  rikkoa
Amigan tai television liitännät, koska siinä ei ole tehty mitään tasonmuunnoksia
oikein: kytkennän on suunnitellut henkilö, joka ei tunne liitäntöjen ominaisuuk-
sia. Lisäksi MikroBitin kytkentä ei toimi kaikkien RGB-liitäntäisten televisioi-
den kanssa, koska siinä ei ole  kytketty  kontrollinastoja  lainkaan.  Tuloksena
näkyy valkoinen kuva yms. Joten jos olet kokeillut kyseistä kytkentää ilman  tu-
losta, niin kokeile, josko tämä toimisi paremmin.


{3Onko televisiossasi RGB-liitäntää?
{3----------------------------------

Ennen kuin rakennat, täytyy selvittää, onko televisiossasi RGB-liitäntä.  Ulkoi-
sesti liitäntä on Scart, ts. RGB-sisäänmeno sijaitsee Scart-liittimessä. Suurim-
massa osassa nykyisiä televisioita on Scart-liitäntä, mutta joissakin  malleissa
Scart ei sisällä RGB-nastoja. Asian voit tarkistaa  televisiosi  käyttöohjeesta.
Etsi sivu, jossa on Scart-liittimen nastajärjestys. Katso, onko nastoissa 7,  11
ja 15 sinisen (blue), vihreän (green) ja punaisen (red) sisäänmenot. Jos on, te-
levisiosi sisältää RGB-sisäänmenon. Jos sinulla ei ole käyttöohjetta tai ohjees-
sa ei ole mainittu Scartin nastoja, voit kysyä asiaa paikallisesta  elektroniik-
kahuollosta tai -liikkeestä tai television myyjältä. Ainakin  sellaiset  televi-
siot, joissa on teksti-TV tai mahdollisuus asentaa teksti-TV,  hallitsevat  myös
RGB:n.


{3Kytkentä
{3--------

Amigan liitämisessä Scartiin on huomioitava muutama seikka. Ensinnäkään Scartis-
sa ei ole lainkaan sisäänmenoa tahdistuksille, mutta tahdistus  voidaan  syöttää
CVBS VIDEO IN -liitännästä televisiolle. Amigasta tuleva tahdistus on  kuitenkin
TTL-tasoinen, ts. se vaihtelee jännitetasoilla 0V  -  5V,  kun  taas  television
CVBS-tahdistus tapahtuu jännitealueella -0,7 - 0V. Siten tahdistusta ei  missään
nimessä voi liittää suoraan, kuten MikroBitin kytkennässä oli tehty.

Tahdistus muutetaan televisiolle sopivaan muotoon 1 kilo-ohmin vastusten,  tran-
sistorin, 82 ohmin vastuksen  ja  10  mikrofaradin  elektrolyyttikondensaattorin
muodostamalla kytkennällä. Kytkentä toimii siten, että 1 kilo-ohmin  vastuksilla
vaimennetaan 0 - 5V jännitevaihtelu noin puoleen, minkä jälkeen  sillä  ohjataan
transistoria. Transistorin emitteriin kytketyn 82  ohmin  vastuksen  yli  syntyy
noin 1,8V:n suuruinen tahdistusjännite. Tällä jännitteellä ladataan elektrolyyt-
tikondensaattoria. Maapisteenä käytetään TV:n VIDEO IN -liitännän 75  ohmin  ot-
toimpendanssia. Koska tahdistus on suurimman osan  ajasta  1,8V  jännitetasossa,
lataantuu  elektrolyyttikondensaattoriin  jännitettä,   eikä   TV:n   VIDEO   IN
-liitäntään muodostu juurikaan positiivista jännitettä käynnistyshetken jälkeen.
Aina kun tahdistuspulssi tulee, katkeaa transistorilta tuleva lataus, ja tällöin
kondensaattori alkaa purkautua 82 ohmin vastuksen kautta samalla muodostaen TV:n
liitäntään negatiivisen jännitteen, jonka televisio tulkitsee tahdistukseksi.

Koska videossa (joka tavallisimmin on TV:n Scartiin liitetty laite) ei ole  RGB-
ulostuloa, ottaa televisio oletuksena sisään CVBS-kuvasignaalia.  Siksi  televi-
siolle pitää kertoa, että halutaan syöttää sisään RGB-kuvasignaalia. Se tapahtuu
asettamalla jännite nastaan 16, joka aktivoi RGB-sisäänmenon. Joissakin  televi-
sioissa tämä ei kuitenkaan riitä, vaan lisäksi asetuksia pitää muuttaa. Jos kaa-
peli ei heti toimi, kokeile muuttaa asetuksia.

Nyt on kuitenkin vielä sellainen ongelma, että kytkettäessä nastaan  16  jännite
silloin kun televisio ei ole  AV-kanavalla,  jatkuu  TV-lähetyksen  vastaanotto,
mutta RGB-signaalit otetaankin Scartilta. Koska tahdistus ja  kuva  tulevat  eri
lähteistä, on tuloksena sekasotku, minkä vuoksi kannattaa myös nastaan 8  kytkeä
jännite. Tällöin TV pakotetaan siirtymään AV-kanavalle ja  ottamaan  myös  CVBS-
signaali Scartilta,  jolloin  Amigalta  tulevat  tahdistukset  pääsevät  sisään.
Tällainen kytkentä tuo varmuuden lisäksi myös mukavuutta, sillä televisioon  tu-
lee Amigan kuva näkyviin automaattisesti, kun  koneeseen  kytketään  virta.  Jos
kuitenkin haluat mahdollisuuden myös TV:n katseluun Amigan ollessa päällä, lisää
kytkin Amigan nastasta 22 lähtevään johtoon. Katkaisemalla tämä jännite  siirtyy
TV takaisin normaalitilaan.


{3Rakentaminen
{3------------

Kytkentä mahtuu helposti Amigan taakse tulevan 23-napaisen  D-liittimen  sisään.
470 ohmin vastukset Scartin  nastoissa  8  ja  16  kannattaa  kuitenkin  asentaa
Scart-liittimen sisään: tällöin riittää, kun Amigalta tuo yhtä  johdinta  pitkin
Scartin sisään 12V:n jännitteen vastusten päihin.































Itse kuvasignaali kulkee R-, G- ja B-johtoja pitkin ja sen  voi  kytkeä  televi-
siolle suoraan. Johtoa rakennettaessa tulee kuitenkin käyttää suojattua kaapelia
videolinjoissa, eli jokaisen signaalijohdon ympärillä kulkee  kuparisukka,  joka
kytketään maahan. Kytkentään sopiikin helposti saatavilla oleva johtomalli, jos-
sa on kolme suojattua ja kaksi suojaamatonta kaapelia. Kaksi ylimääräistä kaape-
lia tarvitaan tahdistuksia ja 12V:n  jännitettä  varten.  Maa  siirtyy  Amigasta
TV:lle RGB-johtojen suojasukkia pitkin. HUOM: ÄLÄ UNOHDA KYTKEÄ MAANASTOJA, kyt-
kennässä niitä ei tilanpuutteen vuoksi ole piirretty - kuva piti saada mahtumaan
320x256-tilaan, jotta se erottuisi hyvin myös modulaattorilla varustetuissa Ami-
goissa. Maa löytyy Amigasta nastoista 16, 17, 18, 19 ja 20. TV:n Scartissa maata
löytyy nastoista 4, 5, 9, 13, 17, 18 ja 21 (nasta 21 on Scart-liittimen metalli-
runko-osa).


{3Ääni
{3----

Jos haluat kytkeä myös Amigan äänen televisioon, voit hankkia lisäksi  suojattua
parikaapelia (diodikaapelia) ja kaksi RCA-liitintä.  Äänen  voi  kytkeä  Scartin
nastoihin 6 (vasen kanava), 2 (oikea kanava) ja 4 (maa).


{3Mahdolliset ongelmat
{3--------------------

Kytkentä on laadittu siten, että  sen  pitäisi  toimia  kaikissa  televisioissa,
joissa on RGB-liitäntäinen Scart. Silti saattaa tulla tilanne, ettei homma  toi-
mi. Siksi hieman apua: 

Vika                    Mahdollinen syy
----------------------- ---------------------------------------------------
Kuvaa ei tule           Scartin nastat 8 ja 16 kytketty oikein? Mittaa, tu-
                        leeko niihin jännite kun käynnistät Amigan.

Kuva ei tahdistu        Muunninkytkentä  rakennettu  oikein?  Onko  Scartin
                        nasta 8 oikein kytketty? Kokeile,  tahdistuuko  AV-
                        kanavalla. Jos tahdistuu, voi  vika  olla  nasta  8
                        kytkennässä, taikka TV ei muusta syystä siirry  au-
                        tomaattisesti AV-tilaan (katso käyttöohjeita).  Tu-
                        leeko Amigasta 5V:n jännitettä kytkennälle?

Musta taikka harmaa     RGB-sisäänmeno ei toimi. Tarkista Scartin nastan 16
kuva, vilahtaa hetken   kytkentä ja että siihen tulee jännitettä kun  Amiga
valkoisena kun Amigan   käynnistetään. Jännite ei  ole  kovin  suuri,  noin
käynnistää              voltin pari. Jos nastassa näkyy  jännite,  tarkista
                        RGB-linjojen kytkentä (maat ja signaali-nastat  oi-
                        kein?). Jos ei edelleenkään kuvaa, voi  olla  ettei
                        TV:ssä olekaan  RGB-sisäänmenoa,  kokeile  toisella
                        TV:llä.

TV ei kytkeydy AV-      Nasta 8 kytketty väärin tai jännitettä ei tule Ami-
kanavalle kun Amigan    gasta. Joissakin televisioissa pitää  automaattiva-
käynnistää.             linta asettaa erikseen päälle, ennen kuin TV totte-
                        lee sitä. Katso lähempiä ohjeita TV:n ohjeista.

                        Jos kuvaa ei edelleenkään tule, tarkista TV:n käyt-
                        töohjeista tai kysy myyjältä, onko  TV:ssä  todella
                        RGB-sisäänmeno ja jos on, kuinka se  saadaan  käyt-
                        töön.

Monet ongelmat saattavat johtua viasta Amigassa.  Jos  Amigasi  on  600-  taikka
1200-mallia, joissa on  sisäinen  modulaattori,  ei  videoporttia  saatikka  sen
jännitelähtöjä normaalisti käytetä. Näin  ollen  jos  niissä  on  vikaa,  ei  se
välttämättä ilmene  mitenkään  muuten  kuin  modulaattoria  tai  tätä  kytkentää
käytettäessä. Kannattaa siis tarkistaa käyttöjännitteet, jos  ongelmia  ilmenee.
Jännitteet voi ilman mittaamista tarkistaa kytkemällä ulkoisen modulaattorin. Se
ei toimi, jos jompikumpi jännite puuttuu. Kannattaa myös tarkistaa, että  Scart-
liittimen nastat on kytketty oikein - huomaa, että  numerointi  menee  limittäin
alkaen liittimen tasaisesta päästä ja päättyen lovettuun päähän (kuva).

Lopuksi vielä muistutus, ettei tätä kaapelia voi käyttää Amigan kuvan nauhoitta-
miseen videolle, koska videossa ei ole RGB-sisäänmenoa. 
