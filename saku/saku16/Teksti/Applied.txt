5
1*

{3                      Bruce Schneier: Applied Cryptography
{3                      ------------------------------------

                               Antti Vähä-Sipilä


Kirjoitat rakkauskirjeesi sähköpostina ihastuksellesi. Hänen  vihamielinen  sys-
teemioperaattorinsa lukee sen ja nauraa räkäisesti leperryksillesi.  Tilaat  ma-
sennustasi lievittämään viinapullon verkosta. Webbisivulle kirjoittamasi luotto-
kortin numero joutuukin hämäräperäisen nörtin hikisiin käpäliin, ja  Luottokunta
lähettää  seuraavassa  kuussa  sinulle  elämäsi  laskun.  Maksaaksesi  sen  alat
välittää ruohoa. Keskustelet seuraavasta diilistä puhelimessa poliisien nauhoit-
taessa kaiken läheisessä keskuksessa ja ennen kuin huomaatkaan, olet posessa.

Vaikka tapahtumien kulku ei olisikaan näin julma etkä itse  harrastaisi  laitto-
muuksia, on tiedon salaus joka tapauksessa asia, josta  sinun  on  paras  tietää
edes jotain. Uusimpia tietosuojamurtoja ovat olleet esimerkiksi  Microsoft  Win-
dows 95:n ylläpitämän salasanatietokannan haavoittuvuus ja WWW-selain  Netscapen
käyttämän salauksen yksittäisen avaimen selvittäminen.

Koodereille perustietoja tarjoaa Bruce Schneier kirjassaan "Applied  Cryptograp-
hy". Kryptografia on tiede, joka  käsittelee  tiedon  salausta  esimerkiksi  sen
siirtoa tai varastointia varten. Se on yksi haara suuremmasta käsitteestä  kryp-
tologia, joka käsittää kryptografian takana olevat matemaattiset menetelmät. Sa-
lattujen viestien purkua ja algoritmien tutkimista taas kutsutaan  kryptoanalyy-
siksi.

Applied Cryptography aloittaa kertomalla hieman  salauksen  ja  salakirjoituksen
historiasta. Kirja etenee kuvaten erilaisia avaimen-  ja  viestinsiirtoprotokol-
lia. Schneier luo myös katsauksen elektronisten vaalien sekä digitaalisen  rahan
ongelmiin ja toteutukseen.

Kirjan varsinainen anti on kuitenkin erilaisten kryptausalgoritmien  kuvaamises-
sa. Salaisen avaimen algoritmit kuten DES ja sen variantit IDEA, FEAL  ja  useat
muut stream- ja blokkikryptausalgoritmit käydään läpi riittävän tarkasti,  jotta
niitä voi itse soveltaa. Myös yksisuuntaiset hash-funktiot ja allekirjoitusalgo-
ritmit saavat oman lukunsa: MD4, MD5 ja DSA esitellään. Julkisen avaimen järjes-
telmistä mukana ovat mm. RSA ja Diffie-Hellman. NSA:n Skipjackista löytyy  pieni
kappale, mutta sattumoisin ei algoritmia...

Näiden omituisten kirjainyhdistelmien takana on useita  tunnettuja  sovelluksia.
Kryptausohjelma PGP käyttää RSA- ja IDEA-koodauksia. Erittäin monet tietoliiken-
neyhteydet käyttävät DES-algoritmia yksin-, kaksin- tai kolminkertaisena. MD5 on
suosittu tapa tarkistaa esimerkiksi ohjelmistojen  muuttumattomuus  levityspake-
teissa. Mukaan on myös sisällytetty tietoja algoritmien turvallisuudesta.

Kirjan lopusta löytyy kattava valikoima valmista C-lähdekoodia  useimpiin  ylei-
simpiin kryptausalgoritmeihin. Yhteensä Applied Cryptography käsittelee  yli  30
kryptaus- ja varmennusalgoritmia. Sivuja teoksessa on yli 700.

Teosta voi suositella niille, jotka koodaavat ohjelmiinsa jonkinlaista salausal-
goritmia, koska ilman todellista tietoa salaus tuudittaa käyttäjät  vääränlaisen
turvallisuudentunteen valtaan. Myös eri tahojen tietosuojasta vastaavat  ihmiset
saattavat hyötyä kirjasta. Sen luettuaan osaa varsin hyvin  arvioida  erilaisten
hyökkäysten tehokkuutta ja oman organisaation tiedonsiirron  suojaa.  Internetin
asiaa koskevissa uutisryhmissä on Applied Cryptography jo kauan ollut se  kirja,
jonka pariin usein kysyttyjen kysymysten esittäjät on  ohjattu.  Tässä  on  myös
kirjan huono puoli: se yrittää kahmia hieman liian ison palasen. Näin laaja alue
vaatisi lähes tuplamäärän sivuja, jotta syventävä tieto mahtuisi myös mukaan.

Kryptologia pohjautuu  varsin  monimutkaiselle  matematiikalle.  Halukkaat  alan
opiskelijat hyötyvät vankoista algebran ja numeroteorian perustiedoista, ja myös
informaatio- ja koodausteoria antaa hyvän säväyksen. Applied Cryptographyn luke-
miseen ei kuitenkaan vaadita muuta kuin perustiedot logiikasta, lukiotason mate-
matiikka ja älyä ymmärtää kaavioita  erilaisista  lineaarisista  järjestelmistä.
Tätä voi myös pitää AC:n huonona puolena; kryptografian matemaattiset  perusteet
jäävät kirjaa lukiessa vähintäänkin epäselviksi. Kirjan paras käyttöalue on  to-
dellakin nimensä mukaisesti sovellusohjelmien kehityksessä.  Mikäli  kryptologia
muuten kiinnostaa, kirjassa on edustava viiteluettelo, ja useimmat yliopistot ja
korkeakoulut tarjoavat alan kursseja.

Applied Cryptographyn ensimmäistä painosta riivanneet  asiavirheet  on  suureksi
osaksi saatu siivottua pois,  ja  kirjailija  tarjoaa  bugikorjaustekstejä  sekä
elektronisesti että painettuna. Kirja on  saanut  lisää  paksuutta  ensimmäiseen
painokseen nähden. Sen oheislevykkeille on myös tungettu enemmän tavaraa.  Vali-
tettavasti oheislevykkeitä ei saa Yhdysvaltojen aseidenvientilainsäädännön vuok-
si viedä ulos Yhdysvalloista eikä Kanadasta, joten  suomalaisten  lukijoiden  on
odotettava, kunnes levykkeet ovat saatavissa jostakin eurooppalaisesta  Interne-
tin palvelimesta. Tämä  tietenkin  rikkoo  kirjailijan  tekijänoikeuksia,  mutta
minkäs teet, kun et muutoinkaan niitä voi saada.

Kirjaa saa ostaa mm. Akateemisesta. Hintaluokka oli yli 500 mk, eikä sitä  ollut
saatavissa vielä marraskuussa. Korkeakoulun kirjakauppa lupautui tilaamaan  sitä
yli 300 markkaan, mutta omani sain 270 markalla kimppatilauksen yhteydessä  suo-
raan kustantajalta. US-hinta pehmeäkantiselle versiolle on 50 USD. 

        Kirja:          Applied Cryptography: Second Edition.
                        Protocols, algorithms and source code in C
        Tekijä:         Bruce Schneier
                        schneier@counterpane.com
        Kustantaja:     John Wiley & Sons, Inc.
                        http://www.wiley.com/
        ISBN:           pehmeäkantinen 0-471-11709-9
                        kovakantinen 0-471-12845-7
