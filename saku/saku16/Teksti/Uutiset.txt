5
1
0 Uutiset.IFF 213 2*









{FThe Surfer - Amigalla Internetiin
{F---------------------------------

Amiga Technologies julkaisee helmikuussa  Internet-käyttöön  suunnitellun  Amiga
1200 -paketin. Paketin nimeksi tulee The Surfer. Mukana on Amiga 1200  -tietoko-
ne, 14400 bps modeemi, Amiga Magic -hyötyohjelmapaketti ja  kaikki  tarpeelliset
Internet-ohjelmat, mukaanlukien WWW-selain. Paketin myyntihinta  tulee  Saksassa
olemaan pyöreästi 3600 kotoista markkaa, mutta Suomessa hinta noussee 4000  mar-
kan paremmalle puolelle. Internet on nyt kova sana,  ja  päätös  osoittaa  Amiga
Technologiesilta hyvää markkinatuntemusta, jota sen edeltäjä Commodore harvemmin
näytti omaavan. Halpa Internet-kone löytää varmasti markkinoita. Internet-ohjel-
mistot tulevat myyntiin myös erikseen.

Janne Siren


{F68020-kiihdytin Amiga 600:aan
{F-----------------------------

Lisälaiterintamalla unohduksiin vajonnut Amiga 600 saa vihdoin ensimmäisen kiih-
dytinkorttinsa. Apollo 620 -kiihdytin sisältää  68020-prosessorin,  joka  hyrrää
ilmeisesti 14 megahertsin taajuudella. Kiihdytinkortti asennetaan vanhan proses-
sorin päälle, joten se jättää trapdoor-laajennuspaikan vapaaksi. Kortilla on  25
megahertsin 68882 FPU ja SIMM-paikka yhdestä kahdeksan megatavun  SIMM-kortille.
Yhteensopivuuden säilyttämiseksi kortin saa myös helposti kytkettyä toiminnasta.
Hinta  on  Englannissa  noin  1500  mk  ja  lisätietoja  voi  kysellä  numerosta
990-44-181-345-6000.

Janne Siren


{3Amiga esillä Kotimikro '95 -messuilla
{3-------------------------------------

Helsingin messukeskuksessa 18.-19.11 järjestetyillä Kotimikro '95 -tietokonemes-
suilla esiintyi Movetronin lisäksi myös Amiga. Amiga  Technologiesin  valmistama
Amiga 1200 liitettynä Amiga M1438S -monitoriin oli yleisön kokeiltavana Triosof-
tin kojussa. Esillä oli myös suomenkielisiä Amiga-esitteitä ja Back for the  fu-
ture -juliste koristi seinää. Alakerran pelisalissa  pääsi  pelaamaan  CD32:lla.
Amigan osuus koko messutapahtumassa oli pikkuruinen, mutta ennakkoarvailut  Ami-
gan täydellisestä puuttumisesta ainakin osoitettiin vääriksi. Ehkäpä ensi vuonna
Amigan panos on merkittävämpi.

Janne Siren


{3Uusi Amiga on epäyhteensopiva?
{3------------------------------

Amiga Technologiesin valmistamien Amigoiden levykeasema tuottaa ongelmia eräiden
trackloadereiden kanssa. Tästä syystä muutamat pelit, kuten  Citadel  ja  Fears,
kieltäytyvät toimimasta. Levykeasema on Panasonicin JU 257 A, PC:n HD-levykease-
ma, joka on jumpperoitu toimimaan DD-asemana. Mikään suuri ongelma  tämä  tuskin
tulee olemaan, sillä trackloadereita  käytetään  nykyisin  varsin  vähän,  niitä
käyttävät ohjelmoijat on pakotettu tekemään niistä yhteensopivia ja varsin harva
ohjelma lienee epäyhteensopiva muutenkaan.

Amigan levykeasemat tuottavat Amiga Technologiesille päänvaivaa  myös  HD-rinta-
malla, sillä kukaan ei ole toistaiseksi suostunut valmistamaan Amigalle  sopivia
HD-asemia. Uudet Amiga 4000T -koneet tulevatkin toistaiseksi DD-asemilla  varus-
tettuina. Tähän tullee pian korjaus, sillä amerikkalainen Dell, joka  muistetaan
yhtenä Commodoren ostajaehdokkaana, on tuonut markkinoille Amigaan  sopivan  HD-
aseman joka ei muista kolmannen  osapuolen  valmistamista  HD-asemista  poiketen
vaadi erillistä ajuriohjelmaa kirjoittaakseen HD-levykkeille.  Myöskään  Sakussa
12 testattu Chinon ei vaadi ajureita. Ehkäpä Amiga Technologies lisensoi  aseman
Delliltä tai Chinonilta?

Janne Siren 
