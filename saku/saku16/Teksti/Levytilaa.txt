5
1*

{3                      Helppoa levytilaa: Seagate ST51080 A
{3                      ------------------------------------

                                Teemu Valkeapää


Kuten useimmilla varmasti on tiedossa, Amiga 1200 -koneissa  käytettävän  2,5":n
kiintolevyn tilalle voi asentaa myös 3,5":n kiintolevyn. Mitä varten  tällaiseen
operaatioon sitten yleensä kannattaa ryhtyä? Ainakin yksi hyvä  syy  tulee  heti
mieleen,  nimittäin  hinta.  Koska   useimmilla   Amiga-harrastajilla   ei   ole
käytettävissään rajoittamatonta määrää tuhatlappusia, alkaa  3,5":n  kiintolevyn
asennus varmasti levytilan loppuessa kiinnostaa verrattuna  lähes  kaksi  kertaa
kalliimpiin 2,5":n kiintolevyihin.

Mitä eroa sitten 2,5":n ja 3,5":n kiintolevyissä on  asennusta  ajatellen?  Alun
perin A1200 on suunniteltu käytettäväksi  2,5":n  levyn  kanssa,  joten  kotelon
sisään ei ole jätetty turhaa tilaa. Tämän takia isompaa kiintolevyä asennettaes-
sa yleensä joudutaan leikkelemään kotelon sisällä olevia peltejä ja ehkä muotoi-
lemaan myös itse koteloa. Eräs ongelma on aina ollut 3,5":n levyjen korkeus:  ne
nimittäin yleensä ovat paitsi leveämpiä myös korkeampia, eikä  joskus  auta  muu
kuin jättää koneen kotelo hieman löysäksi, jotta  kiintolevy  tai  sen  kaapelit
eivät joutuisi liian ahtaaseen väliin.

Nyt tähän ongelmaan on olemassa helpompikin ratkaisu,  nimittäin  Seagaten  uusi
3,5":n kiintolevy, ST51080 A. Valmistustekniikan kehittyessä levyn korkeutta  on
pystytty pienentämään 19 millimetriin, ja esim.  normaaliin  PC:n  tornikoteloon
kiintolevyn asennuspaikkaan sopii näitä levyjä kaksi päällekkäin. Levyn  kapasi-
teetti on 1033,6 megatavua, hakuaika 10,5 ms, pyörimisnopeus 5400 kierrosta  mi-
nuutissa ja suositushinta ostohetkellä 1350 markkaa, eli megatavun hinnaksi  tu-
lee 1,31 markkaa. Mainittakoon, että MikroPC-lehden numerossa  11/95  tämä  levy
selvisi kiintolevytestin voittajaksi.

Tämänkaltaisen levynvaihto-operaation pystyy kokeneempi  käyttäjä  periaatteessa
suorittamaan itsekin, vain välikaapeli 2,5":n levystä  3,5":n  levyyn  tarvitsee
erikseen hankkia. Tämän jutun  perustana  olevassa  tapauksessa  levy  kuitenkin
asennutettiin Partfix Oy:ssä, puh. (949) 700 172, jolta levy sekä kaapeli tilat-
tiin. Asennus tehtiin vankalla ammattitaidolla, ja kyseistä liikettä voikin suo-
sitella kaikille, jotka empivät omakätistä hommaan ryhtymistä.


{3Jäähdyttelyä
{3------------

Koska kyseinen kiintolevy on tarpeeksi matala, se voidaan asentaa A1200:n  aivan
vasempaan ylänurkkaan ilman, että mitään peltejä tai  koneen  koteloa  tarvitsee
leikellä. Aivan muotoilematta kone ei kuitenkaan säilynyt, sillä  kiintolevyillä
on tapana kuumentua. Tämän vuoksi koneen koteloon F10-näppäimen yläpuolelle  il-
manvaihtoritilään muotoiltiin ritilän korkuinen neliömäinen aukko katkomalla ri-
tilän alapuolen muovirivat, ja syntyneeseen aukkoon asennettiin  liimalla  pieni
kiintolevystä virtansa ottava tuuletin. Koska ritilän yläpuolen  muoviripoja  ei
katkottu, kokonaisuudesta tuli myös hyvän näköinen.  Tuuletin  kierrättää  ilmaa
hyvin, jos kohta lisää oman ripauksensa koneessa jo olevan Bigfoot-muuntajan hu-
minaan.


{3Itse asennus
{3------------

Aivan aluksi ennen asennusta koneen vanha 80 megatavun kiintolevy varmuuskopioi-
tiin Ami-Backilla levykkeille. Aikaa tähän kului noin puolitoista tuntia,  joten
kiintolevytilan kasvaessa huomattavasti  on  myös  varmuuskopiointiin  liittyvät
asiat mietittävä uusiksi. Kukapa jaksaisi kopioida 1000 megatavua levykkeille?

Asennus aloitettiin poraamalla koneen  kotelon  alemman  puoliskon  vaakasuoraan
osaan heti monitorikaapelin liittimen yläpuolelle kaksi reikää, joiden läpi  ki-
ristettiin kiintolevyn kiinnitysruuvit, ja näin levy  saatiin  tukevasti  kiinni
koneeseen. Sitten levyn ja alle jäävien piirilevyjen väliin  laitettiin  eriste-
pahvi kuumuudelta suojaamaan. Tämän jälkeen oli vuorossa tuulettimen liittäminen
edellä kuvatulla tavalla, sen jälkeen levyn ja koneen välinen kaapeli kiinnitet-
tiin, ja lopuksi levy osioitiin neljään osaan HDToolbox-ohjelmalla. Ohjelma tun-
nisti ja osioi levyn nikottelematta, ja levy on asennuksen jälkeisten  viikkojen
aikana toiminut moitteettomasti.


{3Kustannukset
{3------------ 

Kiintolevy: 1350 mk
Tuuletin:     65 mk
Kaapeli:     160 mk
Työ:         285 mk
Yhteensä:   1865 mk

Itse tekemällä työ siis tulee jonkin verran halvemmaksi, ja  myös  tuulettimesta
voi tinkiä. Kannattaa kuitenkin olla varma osaamisestaan ennen  kuin  alkaa  po-
railla koneen koteloa. Ammattilaisen tekemä asennus on varma,  työ  onnistuu  ja
sillä on takuu.
