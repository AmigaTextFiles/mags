5
1*

{3                                Final Calc v1.0
{3                                ---------------

                                  Ron G. Grant

                           Käännös: Antti Vähä-Sipilä


Olen jo pitkän aikaa halunnut korvata MaxiPlan-taulukkolaskennan uudella.  Apuun
riensi nyt Softwood, jolla on pitkä historia Amigaa tukevana yrityksenä. Tauluk-
kolaskentaohjelma on monimutkainen kapistus, eikä sellaista voi  nopeasti  koko-
naan arvostella. Siksi tämäkin artikkeli perustuu suhteellisen lyhyeen testijak-
soon.

Ohjelma asennetaan Installerilla. Vaatimukset koneelta ovat 2-3 megatavua  muis-
tia, 5 megatavua kiintolevytilaa ja KickStart 2.0. Ohjekirja on vaihteeksi  kun-
nollinen. Se on riittävän laaja ja tulee kansiossa, mutta joillakin alueilla  on
menty siitä mistä aita on matalin. Muutoin se on kyllä mukavaa luettavaa. Mukana
on esimerkkitaulukkoja ja muutamia makroja, joiden avulla ohjelmaan on  helpompi
tutustua.

Toisin kuin MaxiPlanissa, minun ei enää ollut tarpeen kirjoittaa  joitakin  tau-
lukkoja käsin uudelleen, jos halusin tuoda ne muista ohjelmista. Final Calc osaa
lukea MaxiPlanin ja Lotuksen .WKS- ja .WK1-formaatteja automaattisesti. Se  osaa
myös kirjoittaa Lotus  1-2-3:n  formaatteihin.  Softwoodin  esite  ei  maininnut
mitään MaxiPlanin tuesta, joten se tuli täytenä yllätyksenä. Olisi mukava  nähdä
enemmänkin tuettuja formaatteja, koska varsinkin Amigalle on tärkeää tukea  niin
useaa tallennusmuotoa kuin mahdollista. Toivottavasti Excelin ja  muiden  Amigan
taulukkolaskentojen tuki lisätään tulevaisuudessa.

Käyttäjä  saa   AmigaGuide-muotoisia   ohjeita   aina   halutessaan.   Taulukkoa
työstettäessä muutosten lukumäärä näkyy ruudun oikeassa alakulmassa.  Undo/Redo-
toiminto osaa korjata useita tasoja. Backup-tiedostojen automaattinen luonti on-
nistuu, ja ohjelmassa on jonkinasteinen tiedon kryptaus sekä versionhallinta.

Työn alla voi olla yksittäinen lomake tai useasta taulukosta koostuva  projekti.
Funktiot, makrot ja alueet voivat käsittää minkä tahansa  alueen  mistä  tahansa
taulukosta moniulotteisella tavalla. Oli hyvin yksinkertaista esimerkiksi  koota
useamman vuoden "Tulot"-taulukot yhdeksi projektiksi. Projektissa liikkuminen on
helppoa ja loogista.

En aluksi pitänyt kursorinäppäinten toimintaperiaatteesta, koska ne eivät  aivan
toimineet totuttuun Amiga-tyyliin. Käyttäessäni ohjelmaa enemmän  huomasin  kui-
tenkin, että systeemi sisälsi erilaisia moodeja, kuten  muokkauksen,  syötön  ja
alueet. Esimerkiksi muokkauksen aikana muokattava alue toimii kuten  Amigan  st-
ring-gadget. Tietojen syötön aikana shiftattu kursorinäppäimen painallus liikkuu
sivun kerrallaan ja alt-näppäimellä kuorrutettu kursorinäppäin liikkuu  taulukon
alkuun tai loppuun. Tabulaattorilla ohjelma siirtyy aluetilaan,  jolloin  alueet
voi määritellä kursorinäppäimillä. Ilmeisesti tekijä käytti enemmänkin aikaa do-
kumentissa  liikkumisen  miettimiseen.   Vanhaan   VisiCalc-tyyliin   kauttavii-
vanäppäily tuo valikot ruudun alareunaan. Kuten huomaat, asian voi tehdä  useam-
malla kuin yhdellä tavalla.

Ruudun värikäsittely ei oikein sopinut ajatusmaailmaani. Jos yrittää värjätä so-
lun nelivärisellä ruudulla, värityyppi varastoidaan soluun, mutta solun ulkonäkö
ei muutu. Vasta kahdeksanvärinen näyttö antaa halutun tuloksen. Mutta jos  vaih-
taa palettia, ainoastaan neljää väriä voi muuttaa.  Jopa  16-värisellä  näytöllä
voi vaihtaa vain niitä neljää väriä. Miksi? Loput väreistä käytetään graafeihin,
jotka ovat parhaita näkemiäni. Haluaisin silti kontrolloida värejä  kuten  Turbo
Calcissa.

Versiossa 1.0 on muutamia bugeja, kuten tulostuksen muotoilun puutteet tietyissä
tapauksissa. Ohjelmasta löytyy myös kohtia, joissa se kaatuu tai jumiutuu.  Kur-
sorin nopeuden määritykset tallentuvat  jokaista  taulukkoa  kohden,  ja  hiiren
käyttö vieritykseen on hankalaa. Jos valitset  alueeseen  liikaa  soluja  kurso-
rinäppäimillä, peruutus takaisin päin ei enää poista aluetta, kuten odotettavis-
sa olisi. Myös funktioiden kanssa oli joitakin ongelmia.

Puutteista huolimatta ohjelma oli yllättävän täydellinen. Kirjasinten ja tyylien
tuen ansiosta ohjelmalla voi jopa kirjoitella hieman tekstiä. Pieniä ominaisuuk-
sia löytyy pikkuhiljaa ja ARexx-tuki on olemassa. Kaavioita  voi  animoida  muun
muassa ajan funktiona.

Loppujen lopuksi voin sanoa, että tällaista ohjelmaa on jo odotettu ja että luo-
tan Softwoodin kykyyn antaa tuotetukea myös vastaisuudessa.

Ohjelman on tehnyt Khalid Aldoseri. Sen kustantaja on Softwood, Inc.,  P.O.  Box
50178, Phoenix, AZ 85076, USA. Firman puhelinnumero on +1-602-431-0949 ja lista-
hinta on 249 USD. Suomessa ohjelmaa kannattaa kysellä  niiltä  tavallisilta  ta-
hoilta.

(C) 1995 Ron G. Grant <granr@sasknet.sk.ca>. Artikkeli on peräisin uutisryhmästä
comp.sys.amiga.announce ja sen lyhennelmä on julkaistu tekijän luvalla. 
