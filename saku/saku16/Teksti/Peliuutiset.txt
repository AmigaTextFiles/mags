5
1*

{3                                  Peliuutiset
{3                                  -----------

                                  Janne Siren


{3Gloom ja Alien Breed 3D saavat jatkoa
{3-------------------------------------

Kuten jo edellisessä numerossa kerroimme, Gloomille on tulossa  uudet  21  tasoa
lisälevykkeen muodossa. Lisälevyke julkaistaneen CD32:lle kokonaan uutena pelinä
Gloom 2:n nimellä. Kaikkein herkullisin Gloom-uutuus  tullee  kuitenkin  olemaan
Gloom Deluxe. Se toimii kaikilla Amigoilla  (tukee  myös  grafiikkakortteja)  ja
käyttää chunky-planar-konversioita, jolloin ruudulle saadaan 1x1-, 2x1-, 1x2- ja
2x2-pikseleitä 256 värillä. Tarkkuus  on  siis  samaa  tasoa  kuin  Doomissa  ja
Breathlessissa. Gloom Deluxe  tulee  myös  tukemaan  I-Glasses-virtuaalikypärää.
Gloom Deluxen esittelyversio on esitelty Pelikatsaus-palstalla.

Alien Breed 3D saa vieläkin herkullisemmalta kuulostavaa jatkoa. Pelistä on  tu-
lossa 1x1-pikselisillä grafiikoilla varustettu versio, joka toimii AGA:n lisäksi
myös grafiikkakorteilla ja OCS-koneilla. Mukana tulee mm. joukko apuohjelmia uu-
sien tasojen ja hirviöiden kehittelyyn, 16 uutta tasoa ja uusi juoni  sekä  mah-
dollisuus pelata vanhoja tasoja uudella paremmalla enginellä, "läpinäkyviä" sei-
niä (esim. portteja ja aitoja), älykkäitä tiimityöskentelyyn kykeneviä  vihulai-
sia, lasiesineitä, ylös ja alas katselu ja kahdeksankanavainen  ääni,  joka  jäi
puuttumaan ensimmäisestä AB3D:stä. Uusittu versio ilmestyy vuoden  1996  alussa.
Alkuperäiseen AB3D:hen tulee myös pian ilmainen korjauspaketti, joka korjaa  pe-
lin bugeja.

Janne Siren 


{3Dungeon Master 2 ilmestyi
{3-------------------------

Dungeon Master 2 on vihdoin ilmestynyt myös Amigalle. Pelin laatikkoon ja ohjei-
siin ristiriitaisesti painetut laitteistovaatimukset ovat herättäneet paljon ky-
symyksiä. Peli toimii sekä OCS- että  AGA-koneilla,  mutta  vaatii  kiintolevyn,
vähintään 68020-prosessorin ja kolme megatavua muistia (kaksikin megaa  riittää,
mutta äänet eivät silloin kuulu).

Janne Siren


{3Formula 1 Grand Prix 2 Amigalle?
{3--------------------------------

Virtual Kartingistaan tuttu OTM keskustelee Microprosen kanssa  mahdollisuudesta
kääntää Formula 1 Grand Prix kakkonen Amigalle.  Microprose  itse  ei  luottanut
tarpeeksi Amigan kykyihin ja jätti projektin aikoinaan kesken.

Janne Siren 
