5
1
0 Trackball.IFF 199 63*


{F                   Alfa Data "Crystal" Trackball (TKB-MT-AC)
{F                   -----------------------------------------

{F                             Veli-Matti Vuorensyrjä


















{FAivan kokeilunhalusta innostuin hankkimaan käyttämäni Alfa Datan optisen  hiiren
{F(ks. Saku #12) rinnalle saman valmistajan  trackball-laitteen.  Trackballhan  on
{Fkuin hiiri ylösalaisin käännettynä: laitteen päällä on pallo, niin kuin mekaani-
{Fsessa hiiressäkin - isompi vain - jota eri suuntiin pyörittämällä  saadaan  koh-
{Fdistin Amigan näytöllä liikkumaan.

Kun Alfa Data Trackball saapui Englannista, josta sen olin tilannut, kytkin  sen
välittömästi Amiga 2000 -tietokoneeseeni. Se voidaan liittää  aivan  normaalisti
hiiren tilalle, mutta itse liitin sen koneeseeni hiiren rinnalle niin ikään Eng-
lannista tilaamallani hiiriportin jakajalla, jonka avulla voidaan  yhteen  port-
tiin liittää kaksi hiirtä tai muuta ohjainta. Tässä RoboShift-laitteessa on hii-
ri- tai joystick-liitäntään liitettävän johdon päässä pieni n. 7,5 cm x  3,7  cm
kokoinen muovinen kappale. Kappaleessa on kaksi Atari-liitintä, joita myös Amiga
käyttää hiiren ja joystickin liittiminä, sekä punainen ja  vihreä  ledi,  joilla
osoitetaan, kumpi ohjaimista on kytkeytyneenä ohjaustilaan. Ohjaustila  vaihtuu,
kun hiiren tai trackballin vasenta näppäintä painetaan.

Alfa Data Trackball on n. 10,5 cm x 14,0 cm x 5,4 cm kokoinen (leveys x syvyys x
korkeus), varsin miellyttävästi muotoiltu laite. Väriltään  vaaleahkona,  hiukan
harmaaseen vivahtavana se sopii hyvin Alfa Datan hiiren ja tietenkin myös Amigan
viereen. Laitteen yläosassa on läpinäkyvä, lepotilassa yleensä tummahko  ohjaus-
pallo halkaisijaltaan n. 4,6 cm. Kun ohjauspalloa liikuttaa tai  painaa  vasenta
näppäintä, pallon alapuolella oleva valonlähde muuttaa pallon punaisena  välkeh-
tiväksi. Oikean näppäimen painallus muuttaa  värin  vihreäksi.  Laitteen  kolmas
näppäin on lukitusnäppäin, joka muuttaa pallon värin punaiseksi,  kunnes  paine-
taan vasenta näppäintä.

Lukitusnäppäin tuntuu toimivan hiukan virheellisesti,  koska  sillä  voi  lukita
vain vasemman eli toimintonäppäimen. Yleensähän trackball-ohjaimissa voi  lukita
oikean  eli  valikkonäppäimen  tai  molemmat   näppäimet.   Näin   ollen   luki-
tusnäppäimestä on hyötyä lähinnä peleissä, joissa se toiminee autofirena.  Luki-
tusnäppäimen puute on kyllä helposti korjattavissa esim.  Magic  Menu  -ohjelman
avulla, ja tällä PD-ohjelmalla saa käyttöön myös muita  hyödyllisiä  toimintoja.
Magic Menu on shareware-ohjelma, jonka rekisteröiminen maksaa vain $5.

Trackballin näppäimet kuten myös ohjauskuula ovat melko suurikokoiset ja  onnis-
tuneesti sijoitetut: niiden avulla on helppo ja mukava ohjailla  Workbenchin  ja
ohjelmien toimintoja. Trackball kyllä vaatii hieman totuttelua, ennen  kuin  sen
käyttö sujuu yhtä vaivattomasti kuin hiiren käyttö, mutta Alfa Data Trackball on
kuitenkin niin onnistuneesti suunniteltu, että sen käytön omaksuminen  on  help-
poa.

Alfa Data Trackball on  varsin  luotettavan  tuntuinen.  Se  on  toiminut  ilman
minkäänlaisia ongelmia jo pidemmän aikaa, kuten myös saman  valmistajan  optinen
hiiri, joten uskallan suositella kumpaakin ilman epäilyksiä. 

{3        Alfa Data "Crystal" Trackball (TKB-MT-AC)

        Valmistaja:     Alfa Data Computer Technic Corp., Taiwan

        Sopivuus:       Kaikki Amiga-mallit sekä Atari ST -tietokoneet

        Hinta:          Englannissa £31.49 - £34.99 (n. 208 - 230 mk.)

        Näppäimet:      Kolme mikrokytkintä, kaksi toimintonäppäintä ja
                        lukitusnäppäin

        Tarkkuus:       162 dpi

        Mikrokytkinten arvioitu ikä:    Miljoona kytkentää

        Rajoitettu takuu:               2 vuotta
 
Muita saman valmistajan tuotteita:  Useita  eri  hiirimalleja,  myös  "johdoton"
(infrapuna), optinen ja kynähiiri.  Lisäksi  käsiskannereita,  kiintolevyasemia,
muistikortteja (A500), elektronisia hiiri/joystick- sekä Kickstart-vaihtajia.

Alfa Data Trackball -ohjainta voi tilata Englannista ainakin  allaolevilta  myy-
jiltä. RoboShiftin tapaisia hiiriportinjakajia on saatavilla useilta jälleenmyy-
jiltä Englannista ja Suomesta, esim. Karelia Computer Ky, puh. (973) 897 088.

Special Reserve, P.O. Box 847, Harlow,  CM21  9PH,  United  Kingdom  (edellyttää
liittymistä jäseneksi)

First Computer Centre (Showroom address) Dept. AF, Unit 3,  Armley  Park  Court,
Stanningley RD, Leeds, LSI22AE, United Kingdom 

Puhelin:  990-44-113-231-9444
Faksi:    990-44-113-231-9191
BBS:      990-44-113-231-1422
Internet: sales@firstcom.demon.co.uk
