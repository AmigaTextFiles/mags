5
1*
Sitä odotettiin kuin kuuta nousevaa. Se tuli ja lunasti lupauksensa. Se on tois-
taiseksi julkaistuista Amigan Doom-klooneista kokonaisuutena paras. Mikä se  on?

{3                              Alien Breed 3D (AGA)
{3                              --------------------

                                  Janne Siren 


Kaukaisella planeetalla olevan tutkimuskeskuksen asukeilla ei  mene  hyvin.  Ge-
neettisillä kokeilla syntyneet hirviöt pääsevät irti ja tappavat kaikki  ihmiset
lukuunottamatta pelaajaa, joka sattui olemaan onnettomuuden aikaan  tutkimuslai-
toksen ulkopuolella. Nyt pelaaja joutuu taistelemaan tiensä läpi 16:n hirviöiden
asuttaman kentän päästäkseen sukkulalle ja pakoon.

Alien Breed 3D:llä (AB3D) ei ole kovin paljon  tekemistä  aiempien  Alien  Breed
-pelien kanssa. AB3D on täysverinen 3D-räiskintäseikkailu Doomin hengessä. Se on
paljon enemmän kuin ne kaksi pientä DD-levykettä, joilla  se  tulee,  antaisivat
odottaa. Alien Breed 3D on monessa mielessä Doom ja monessa mielessä se  on  pa-
rempi kuin Doom.

Suurin puute AB3D:ssä on sen pieni ja palikkainen peli-ikkuna. AB3D  pirtää  pe-
linäkymän samalla periaatteella kuin edellisessä  Sakussa  esitelty  Gloom,  eli
tarkkuus on rajoitettu pieneen ikkunaan 2x2-pisteillä tai  kokoruutuun  3x3-pis-
teillä. (Kokoruudun saa esille  numeronäppäimistön  Enter-näppäimellä,  mitä  ei
mainita ohjekirjassa.) Epätarkkuuteen kuitenkin tottuu  hyvin  nopeasti,  ja  se
unohtuu, kun peliin pääsee sisälle. AB3D todellakin pelaa hyvin, ei vain esitte-
le kaunista grafiikkaa.

Doomiin verrattuna perusidea on samanlainen. Pelaaja juoksee monitasoisissa luo-
lastoissa, keräilee aseita ja avainkortteja, painelee seiniin upotettuja  nappu-
loita, avaa ovia ja siinä sivussa räiskii vimmatusti vastaan tulevia  hirviöitä.
Suoraviivaisen toiminnan lisäksi pirulliset tasot vaativat ripauksen  taktikoin-
tia ja malttia. Tasojen välillä tulevat tekstinpätkät vievät  juonta  eteenpäin,
kokonaisuus on hyvin kasassa ja pelaajalla on selkeä  tavoite.  AB3D  on  paljon
enemmän seikkailupeli kuin esimerkiksi Gloom.

Hitaille koneille suunniteltua pientä peli-ikkunaa lukuunottamatta  AB3D:n  gra-
fiikkaengine hakee vertaistaan Amigalla ja ohittaa Doominkin kevyesti. Lainehti-
va vesi, johon voi sukeltaa, päällekkäiset kerrokset,  gouraud-varjostus,  upeat
räjähdykset sekä seinille lentävä veri  ja  ruuminosat  kaikki  lisäävät  omalta
osaltaan pelin mukaansatempaavaa tunnelmaa.

Aseistusta on viiden eri aseen verran, erikoisuutena seinistä  kimpoilevia  kra-
naatteja ampuva kranaatinheitin ja kolmanneksen ruudusta peittävä raketinheitin.
Ammuksien loppuminen on vakavasti otettava  ongelma,  joten  Gloomin  kaltaiseen
silmittömään räiskintään ei kannata sortua, tai huomaat pian  kaikkien  aseidesi
louksuttavan tyhjinä.

Vastaan kävelee kymmenkunta erinäköistä ja -kokoista hirviötä. Hirviöillä on yk-
silöllinen kestokyky ja erilaisia aseita. Jotkut hirviöt  lentävät  (ja  todella
lentävät eri korkeuksilla ja vaikka pelaajan yläpuolella), jotkut tyytyvät liik-
kumaan maata pitkin. Perinteisten vihulaisten lisäksi AB3D:stä löytyy myös upei-
ta tekstuuripinnoitettuja vektorihirviöitä.

16 tasoa ei ole kovin paljon, mutta toisaalta en ole  itse  vielä  päässyt  edes
12:tta kenttää läpi. Jatkoa seuraa keväällä kakkososan  muodossa,  jonka  mukana
tulee tasoeditori, uusia tasoja, älykkäämpiä hirviöitä ja  engine,  joka  pystyy
1x1-pisteen grafiikkaan kokoruudulla, mikäli koneessa riittää puhtia...

AB3D pyörii kiitettävästi FAST-muistillisella Amiga 1200:lla kaikilla  lisämaus-
teilla, mutta perus-A1200:n omistajat joutunevat luopumaan gouraud-varjostukses-
ta tai lattiapinnoituksesta. Kiihdytin on ehdottomasti suositeltava lisävaruste,
muttei välttämätön. AB3D ei moniaja, mutta asentuu kiintolevylle. Pelitilannetta
ei voi tallentaa, mutta tasojen välillä saa koodin jolla voi jatkaa samasta  ta-
sosta.

Älä edes mieti kahdesti vaan osta. Vuoden paras Amiga-peli.

{3        Alien Breed 3D (AGA)

        Testattu:       Amiga 1200, KS 3.1, FAST-muistia 4 Mt, 68881 FPU

        Yhteensopivuus: AGA-piiristöllä varustetut Amigat

        Julkaisija:     Team 17/Ocean

        Pelityyppi:     3D-räiskintä
        Pelaajia:       1-2

        Ikäraja:        11 v. (ELSPA)

        Grafiikka:      93%
        Äänet:          90%
        Pelattavuus:    94%

        Yleisarvosana:  95%
