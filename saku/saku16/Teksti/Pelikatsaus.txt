5
1*

{3                                  Pelikatsaus
{3                                  -----------

Pelikatsauksessa kerrotaan pelien esittelyversioista.


{3Breathless
{3----------

Breathlessin toinen esittelyversio julkaistiin  joulukuussa  pelin  ilmestymisen
aikoihin. Engine on kehittynyt sitten edellisen demon. Seinät ovat edelleen aina
90 asteen kulmissa toistensa suhteen, mutta grafiikka on kehittynyt,  peliin  on
lisätty mahdollisuus katsella ylös ja alas ja kentällä ravaa nyt hirviöitä, joi-
ta voi ampua ja jotka myös ampuvat takaisin. Pelattavuudessa Breathless ei pääse
AB3D:n tasolle, mm. kääntyminen on aivan liian hidasta, mutta kokonaisuutena pe-
li on varsinkin tehokkailla koneilla oikein mukava. Breathless  edelleen  monia-
jaa.

Julkaisija: Fields of Vision/Power Computing

Janne Siren 


{3Gloom Deluxe
{3------------

Gloom Deluxe on käytännössä sama vanha Gloom uudella grafiikkaenginellä  ja  uu-
silla tasoilla. Itse asiassa esittelyversion taso on  alkuperäisestä  Gloomista.
Uusi engine lisää kyllä huomattavasti pelin tunnelmaa. Kentät ovat edelleen lit-
teitä, mutta grafiikan tarkkuuden voi valita nyt paljon vapaammin  c2p-tekniikan
ansiosta. Pisteiden koko voidaan valita 1x1:ksi, jos koneessa riittää tehoa,  ja
ruudun tarkkuus voi olla niin suuri kuin vain grafiikkapiiristö sallii.

Pelaajan edessä näkyy nyt aseen kuva ja ase heiluu liikuttaessa.  FAST-muistilla
varustetussa A1200:ssa peli pyörii 320x256-ruudulla 1x1-pisteillä varsin  hyvin,
kun peli-ikkunan kokoa laskee sopivasti. Suurempia tarkkuuksia  kaipaavien  kan-
nattaa varautua ostamaan huomattavasti  tehokkaampi  kone  ja  mielellään  vielä
näyttökortti. CyberGraphics-näyttöohjelmistoa tukeva Gloom Deluxe toimii CyberG-
raphicsilla vaikka Workbench-ikkunassa, mikä voi olla aika mukava kokemus. Gloom
Deluxe toimii myös OCS- ja ECS-koneilla ja tukee I-Glasses-virtuaalikypärää.

Ja kyllä, Gloom Deluxe myös moniajaa niin haluttaessa. Kun tuloillaan  on  vielä
Alien Breed 3D:n jatko-osa, niin tuskinpa tehokoneiden omistajat voivat enää va-
littaa, ettei heidän koneilleen löydy pelejä.  Alkuperäisen  Gloomin  omistajien
kannattaa miettiä kahdesti, mutta jos koneessa riittää rahkeita, niin mikä ettei
- uudella enginellä voi pelata vanhankin pelin tasoja.

Julkaisija: Black Magic

Janne Siren 


{3XTreme Racing
{3-------------

XTreme Racing on kolmiulotteinen  tekstuurimapattu  kilpa-autopeli  Super  Mario
Kartin hengessä. Puolisen tusinaa autoa kiertää suurella nopeudella  korkeusero-
tonta rataa tönien ja ammuskellen toisiaan, hyppien ja liukastellen, kukin  pyr-
kien ensimmäisenä maaliin. Useampi pelaaja voi ottaa yhteen  jaetulla  ruudulla,
ja lisäksi pelitilannetta voi katsella autojen takaa erillisestä  kameraikkunas-
ta.

Kolmiulotteisten pelien virta tuntuu olevan loputon, enkä minä  valita.  Autope-
lien saralla XTreme Racingia edelsi syksyllä julkaistu Virtual  Karting,  lukui-
sista Doom-klooneista puhumattakaan. XTreme Racingin engine on  joukon  parhaim-
mistoa, vaikkei sen toteutus nyt aivan  Doom-kloonien  kanssa  vertailukelpoinen
olekaan. Peli tarjoaa parhaimmillaan 1x1-grafiikat kokoruudulla,  mutta  hitaam-
pien koneiden omistajat voivat pienentää tarkkuutta ja  peli-ikkunan  kokoa  tai
käyttää Virtual Kartingin  tapaista  ditheröityä  mutta  nopeaa  blitter-ruutua.
2x2-pisteen grafiikat pyörivät A1200/FAST-koneellani aivan  kiitettävästi  koko-
ruudulla.

Grafiikka on muutenkin pelissä varsin onnistunutta. Autot ovat  sarjakuvamaisia,
mutta sopivat peliin hyvin, sillä muutenkaan pelissä ei ole suuremmin tavoiteltu
realismia. Pelattavuuskin on kohdallaan ja vauhtia riittää, kun  asettaa  ruudun
tarkkuuden vastaamaan koneen tehoja. Upea peli, joka ottaa  irti  kaiken  tehok-
kaistakin koneista. Osta.

Julkaisija: Silltunna Software/Black Magic

Janne Siren 
