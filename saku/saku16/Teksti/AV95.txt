5
1*

{3                        Messuraportti: Audio Visual -95
{3                        -------------------------------

                                  Janne Siren


Audio Visual -95 -messut keräsi yhteen Helsingin Wanhaan Satamaan  83  näytteil-
leasettajaa ja noin 8000 kävijää multimedian ja audiovisuaalisten  järjestelmien
merkeissä. Audio Visual -95 oli vuoden 1995 ainoa alan  suurtapahtuma  Suomessa.
Etupäässä ammattilaisille tarkoitetut messut järjestettiin 14. - 16.11.95.  Itse
käyskentelin paikalla muutaman tunnin ajan keskiviikkona 15.11. Pääsylippu  mak-
soi 40 markkaa.

Alaan tarkemmin tutustumattomille suurin osa näytteilleasettajista oli tuntemat-
tomia, mutta muutamia tuttujakin nimiä (HPY, Yleisradio, Sony  Finland,  Silicon
Graphics jne.) erottui joukosta. Kojut oli ripoteltu Wanhan Sataman sokkeloiseen
messuhalliin hieman sekavasti, mutta toisaalta tarjolla olleet  tilatkaan  eivät
olleet aivan parhaat mahdolliset. Kaiken lisäksi tuuletus toimi  ajoittain  tur-
hankin laiskasti.

Esillä oli monenlaista näyttöä, kameraa, tietokonetta ja äänijärjestelmää.  Esi-
merkiksi Videra esitteli videokonferenssijärjestelmäänsä, jolla  on  mahdollista
välittää ISDN-liittymän kautta laadukasta reaaliaikaista  ääntä  ja  videokuvaa.
Videra VCS H.320 sisältää mm. 29-tuumaisen television ja 850 megatavua kiintole-
vytilaa. Painoa laitteelle kertyy noin 85 kiloa.

Silicon Graphicsin grafiikkatyöasemia oli esillä useassakin kojussa. Vihreä  Si-
licon Graphics Indigo on ulkonäöltään mielestäni ruma,  mutta  laitteen  sisältä
löytyy potkua aivan riittämiin. Pääsimme pyörittelemään Silicon Graphicsin osas-
tolla reaaliaikaisesti laskettuja kuvia, joissa liikkui noin 150  000  polygonia
30 framea sekunnissa ilman mitään havaittavaa tahmausta ja vieläpä korkeassa re-
soluutiossa.

Sonyn kojussa ihmetyttivät esittelymonitoreissa pyörineet avuttomat kuvat. Anka-
rasti  ditheröidyissä  kuvissa  oli  arviolta  16  väriä,  eivätkä  kuvat   edes
täyttäneet koko kuva-alaa, vaan reunoille jäi useiden senttien paksuiset  mustat
palkit. Ei varmasti parasta mahdollista mainosta muuten hyville näytöille.

Amigaa etsimään Audio Visual  -messuille  ei  kannattanut  tulla,  sillä  kaikki
näkemämme koneet olivat joko PC:itä, Macintosheja tai Silicon Graphicsin kaltai-
sia työasemia. Tämä on harmillista, sillä juuri tällä alalla Amiga on vahvimmil-
laan. Silicon Graphicsin videotyöskentelyesitykset olivat vaikuttavia, mutta kun
jo pelkkien ohjelmien hinnat liikkuvat siellä 120 000  markan  tuntumassa,  niin
kotoinen Amiga alkaa tuntua yhä järkevämmältä vaihtoehdolta -  sopivilla  video-
ja äänikorteilla varustettuna siitäkin irtoaa  ihmeitä  ja  paljon  huokeammalla
hinnalla. Ehkäpä esimerkiksi Broadlinen olisi kannattanut esittäytyä messuilla?

Videotekniikan ammattilaisille, joille tapahtuma olikin suunnattu, Audio  Visual
-95 varmasti oli mielenkiintoinen kokemus,  mutta  kaltaiseni  harrastelijan  se
jätti varsin kylmäksi - ainoastaan Silicon Graphicsin työasemat tarjosivat  mie-
lenkiintoista ajanvietettä. Seuraavat Audio Visual  -messut  järjestetään  vasta
vuonna 1997, joten osallistumistaan ehtii vielä harkita. 
