5
1*

{3                              The Digital Universe
{3                              --------------------

                                  Ron G. Grant

                           Käännös: Antti Vähä-Sipilä


Distant Sunsin tekijä Mike Smithwick informoi meitä  hiljattain  eräässä  uutis-
ryhmässä siitä, että Virtual Realities lopettaa Distant Sunsin Amiga-version tu-
kemisen. Tämä oli suuri isku kaltaisilleni astronomiasta  kiinnostuneille.  Olin
odottanut tietoja uusista päivityksistä, mutta sama trendi, johon Amigan omista-
jat ovat jo kaikkialla tottuneet, näkyi jatkuvan.

Muutamaa viikkoa aiemmin olin löytänyt jättimäisen "Digital_Universe_Demo"-nimi-
sen tiedoston. Tavallisesti olisin jättänyt sen omaan arvoonsa, mutta  koska  se
kertoi olevansa astronomiaan liittyvä, imuroin sen 14400:llani ja ihastuin  sii-
hen. Tilasin kaupallisen version kaksi päivää myöhemmin.

Ohjelma käyttää MUI:a. Toisin kuin jotkut muut, en itse ole ikinä kärsinyt siitä
johtuvista ongelmista. Ohjelma ei ole koskaan kaatunut, eikä se ole  hidas  ver-
rattuna Distant Sunsiin. Tarvitset kuitenkin paljon  levytilaa  (17  megatavua),
muistia ainakin 3 megaa ja mieluiten FPU:n. Ja mitä suurempi numero prosessorisi
kyljessä on, sitä parempi. Luonnollisesti KS  2.04  on  myös  vähimmäisvaatimus.
Testikoneena toimi Amiga 2000 kuorrutettuna 40 MHz:n G-Force 030:lla, KS 3.1:llä
ja 12 megalla muistia.

Tämä on yksi hienoimmista ohjelmista, joita olen koskaan ajanut Amigalla. Piste.
Ominaisuuksia löytyy vaikka muille jakaa. Vaikka Distant Suns 5.0:n 20000 tähden
laajennusosan jälkeen Distant Sunsin hakemiston koko oli 4,6 megaa,  on  Digital
Universen peruskokoonpanon koko melkein 18 megaa!  Muutamia  tärkeimpiä  ominai-
suuksia ohjelmasta:

- Yale Bright Start Catalogue (YBS), 9110 tähteä.
- Smithsonian Astrophysical Observatory Catalogue (SAO), yli 250000 tähteä.
- Messierin lista 110 taivaankappaleesta (galakseja, tähtisumuja, klustereita).
- Sky & Telescopen NGC 2000.0 -luettelo, 13226 taivaankappaletta.
- Jost Jahnin 2298 komeetan ratatietokanta.
- Jost Jahnin pikkuplaneettatietokanta, asteroidien ratatietoja.
- Noin 900 Maan satelliitin radat.
- Osaa generoida tähtikarttoja yötaivaasta mille tahansa  päivämäärälle  vuosien
100000 eKr. ja 100000 jKr. väliltä.
- 700 sivua AmigaGuide-hypertekstiä, 250 kuvaa.
- Tarkkuus on tyypillisesti alle yhden kaarisekunnin.

Ohjelman voi konfiguroida useille eri tarkkuuksille tarpeistasi riippuen. Tähti-
laskelmat ovat järjestelmässäni nopeita, ja ottaen huomioon tähtien määrän,  no-
peus peittoaa Distant Sunsin. Jos kohdistat katseesi Saturnukseen, näet sen ren-
kaat ja voit zoomata lähemmäksi, kunnes näet sen tarkasti. Renkaat ovat oikeassa
asennossa. Kaikki  sen  kuut  näkyvät  oikeissa  paikoissaan.  Kuun  zoomaaminen
näyttää sen muodon ja sen päällä on karttaruudukko, joka näyttää sen navat,  ek-
vaattorin ja asennon.

Tähden klikkaaminen hiirellä avaa informaatioikkunan, jossa  näkyy  paljon  tie-
teellistä ja tarpeellista tietoa. Tietopaketista on hypertekstilinkki  AmigaGui-
den tähtitietokantaan, josta löytyy kyseisen tähden historiallista tietoa ja ku-
via. Taivaan tutkiminen ja kuvien katselu (ja joskus myös ääninäytteiden kuunte-
lu) saa ajan kulumaan kuin siivillä.  Eräänä  iltana  katselin  Plutoa  ja  olin
hämmästynyt nähdessäni Clarionin (Pluton kuu) tulevan juuri näkyviin.

Jos klikkaat tiheän tähtisikermän kohdalle, voit valita  kuvasuurennoksesta  sen
tähden, jota tarkoitit. Ohjelma osaa tehdä ShowAnimilla  pyöriviä  animaatioita.
Kaikki operaatiot voi pysäyttää hiirellä, mikäli niihin näyttää kuluvan  liiaksi
aikaa.

Oman sijaintisi leveys- ja pituusasteiden määrittely voidaan tehdä vierittämällä
läpi kaupunkilista  ja  valitsemalla  sieltä  asuinpaikkasi.  En  tiedä,  kuinka
täydellinen lista on, mutta löysin kanadalaisen Reginan kaupungin, joka sopi mi-
nulle kuin nyrkki silmään. Voit myös asettaa korkeutesi merenpinnasta  sekä  ul-
kolämpötilan. Yötaivaan asennon voit määritellä myös tekstitiedostona, jonka pe-
rusteella ohjelma generoi kuvan.

Tulostus onnistuu mistä tahansa tilanteesta  oletustulostimelle  ja  tulostimesi
maksimiresoluutiolla. Ruutukuvia voi myös tallentaa IFF-kuviksi. Ruudun koon voi
valita itse näyttömuistin koon mukaan.

Digital Universellä voi myös tehdä raportteja esimerkiksi kuun nousu- ja laskua-
joista, kulmasta ja sijainnista. Voit itse valita, miltä  ajanjaksolta  raportin
haluat ja mitä tietoja haluat siihen. Raportteja voi tehdä useilla eri vaihtoeh-
doilla.

Ohjelma on kehitetty kokonaisuudessaan Amigalla.  Kaikki  toimi  kuten  Amigalla
pitääkin toimia, eikä ikäviä yllätyksiä esiintynyt. Ohjelma ei koskaan kaatunut,
eikä ongelmista ollut merkkiäkään. Tämä ei ole kovinkaan tavallista uudelle  oh-
jelmistolle. Tämä on suurin ohjelmisto, jota olen Amigalla käyttänyt  ja  odotin
hieman vaikeuksia. Asennuksen jälkeen (14 levykettä, normaali Installer) totesin
sen kuitenkin olevan varsinainen "Plug-n-Play"-sovellus.

Ohjelma tukee useita grafiikkakortteja, mutta en voinut testata niitä. Ohjelmas-
sa kerrotaan olevan yhden bugin, joka kaataa  sen  joillakin  grafiikkakorteilla
alkudemossa, mutta ohjelman voi käynnistää myös ilman demoa.

Ohjelmassa ei ole ARexx-tukea, päivämääräformaattia ei voi vaihtaa, ja suurimpia
puutteita on tilannetallennuksen puuttuminen. Toivoisin myös, että ruudulle sai-
si esimerkiksi planeettojen nousu- ja laskuajat omaan ikkunaansa ohjelman käytön
aikana.

Digital Universe ei ole täydellinen, mutta se on hyvä yritys. Toivottavasti yri-
tys tekee lisää softaa, sillä sain PC-kaverini tällä kateellisiksi. Minun on pa-
ras mainita, ettei minulla ole ohjelmiston tekijöiden kanssa mitään tekemistä  -
satuin vain imuroimaan demon Aminetistä. Tämä ohjelma tarjoaa  astronomi-Amigis-
teille todellisen herkkupalan.

Syzygy Research & Technology Ltd. hyväksyy luottokortit maksuvälineenä, ja emai-
liin vastataan nopeasti. Tuotteet voi tilata Internetin kautta.

Ohjelmistoa voi tilata suoraan tekijältä Dan  Charrois'lta,  Syzygy  Research  &
Technology  Ltd.,  Box  75,  Legal  AB,  Canada  T0G   1L0.   Puhelinnumero   on
+1-403-961-2383.    Internet-osoitteet    <sales@syz.com>,    <support@syz.com>,
<URL:http://www.syz.com>. Ohjelmiston hinta on noin 150 USD ja 700-sivuisen pai-
netun hakuteoksen hinta noin 90 USD.

(C) 1995 Ron G. Grant <granr@sasknet.sk.ca>. Artikkeli on peräisin uutisryhmästä
comp.sys.amiga.announce ja se on julkaistu tekijän luvalla. 
