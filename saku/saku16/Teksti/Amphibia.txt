5
1
0 Amphibia.IFF 0 3*































{3                              Sakusta Amphibiaan?
{3                              -------------------

                                  Tomi Jaskari


Mikä Amphibian on tarkoitus olla?
Miksi haluamme Amphibian?
Miten teemme Amphibiasta totta?

Aion vastata näihin kysymyksiin tässä artikkelissani.


{3Mikä?
{3-----

Amphibian on tarkoitus olla lehti, joka erottuu muista ja joka  antaa  mahdolli-
suuden hyödyntää Amigan synnynnäiset multimediakyvyt. Amphibia on  jotain,  joka
liikkuu ketterästi sekä maalla, merellä että myrskyssä. Jotain  sellaista,  mitä
emme ole ennen nähneet.

Multimediakone Amiga pystyy esittämään sekä liikkuvaa kuvaa että soittamaan  mu-
siikkia samalla tehden jotain kolmatta ja neljättä asiaa. Kyvykkyyttä löytyy jo-
kaisesta Amigasta; on vain osattava löytää tai tehdä ohjelmat koneen hyödyntämi-
seksi  kunnolla.  Amphibian  on  tarkoitus  olla  eräs  ohjelma,   joka   auttaa
hyödyntämään Amigan mahdollisuudet sekä yhdistää koneen eri puolet  mahdollisim-
man saumattomasti.

HTML ja World Wide Web ovat lupaus, jota  Sakussakin  on  esitelty;  esimerkiksi
Antti Vähä-Sipilä kertoi hypertekstin suuresta mahdollisuudesta vuoden 1994 vii-
dennessä Sakussa. Artikkelissaan Antti muun muassa mainitsee sen tosiasian, että
World Wide Webin kasvuvauhti on arvioitu 20 prosentiksi kuukaudessa.  Onko  tämä
hallittu informaatioräjähdys?

Marraskuun 1995 WIRED-lehdessä on raakaa dataa siitä, että 3,5 tuuman  levykkei-
den tarjonta ylittää tällä hetkellä kysynnän  25  prosentilla,  eli  levykkeiden
valmistajilla on kovat ajat. Samalla ennustetaan, että  näiden  niin  sanottujen
korppujen valmistus hiipuu vuosikymmenen loppuun  mennessä,  kun  optisista  le-
vyistä tulee uusi siirrettävän  massamuistin  päälaji.  Toivon,  että  Amphibian
avulla voimme pysyä mukana tässä kehityksessä, joka lupaa tuoda yhä enemmän  ti-
laa tietokoneenkäyttäjien hyödynnettäväksi. Seuraavasa Sakussa aion esitellä op-
tista massamuistitekniikka tarkemmin valottaen, mitä kehitys lupaa  ja  mitä  on
tarjolla jo nyt.

Amphibian on tarkoitus kuitenkin aluksi mahtua yhdelle tai kahdelle 880  kilota-
vun levykkeelle kaikkine artikkeleineen ja efekteineen. Sen on  tarkoitus  tulla
toimeen ihan omillaan ilman modeemiyhteyttä  tai  kiinteää  linjaa  Internetiin.
Ehkä se myöhemmin kykenee kommunikoimaan myös verkkoon, mutta sen näyttää  aika.
Amphibia ei ole yksin viemässä Amiga-käyttäjiä kohti hypertekstin ja WWW:n  kul-
ta-aikaa. IBrowse on tulossa oleva kaupallinen ohjelma, joka  toivottavasti  me-
nestyy ja vie käyttäjänsä suorinta tietä maailmanverkoston sydämeen.

Amphibian on tarkoitus suoriutua tiedonjakelutehtävästään  jokaisessa  Amigassa,
eli jopa 256 kilotavun keskusmuistilla varustetussa  Amiga  1000:ssa,  jossa  on
Kickstart 1.3. Amphibian on tarkoitus toimia myös Motorolan  68060-huippuproses-
sorilla varustetussa Amiga 4000:ssa.

Jotta jokainen  kykenevä  voisi  personalisoida  ohjelman  omaan  käyttöönsä  ja
hyödyntää Amphibian suunnittelun hedelmiä, on lähdekoodin tarkoitus olla julkis-
ta, vapaasti levitettävää sekä mahdollisimman siirrettävää koodia.


{3Miksi?
{3------

Sakun viimeiset kolme numeroa (enemmänkin, toim. huom.)  ovat  ilmestyneet  sekä
diskettilehtenä, AmigaGuide®-dokumenttina  että  World  Wide  Web  -kotisivuina.
Tästä kolminkertaisesta toimitustyöstä on tarkoitus päästä eroon. World Wide Web
on yhä globaalimpi media, joten olemme valinneet mielestämme viisaasti, että Sa-
kusta ja sen kustomoidusta formaatista siirrytään HTML-kuvauskieleen  ja  maail-
manlaajuisesti ymmärrettyihin tiedostomuotoihin.

Saku diskettilehtenä on toki ollut mitä parhain ohjelma,  eikä  sen  korvaaminen
välttämättä ole mikään helppo suunnittelu- eikä ohjelmointityö. Täytyy  tarkasti
myös miettiä, mitä ominaisuuksia haluamme Sakusta perintönä siirtää eteenpäin ja
mitkä piirteet pitää jättää unholaan. Tarkoitus on, että disketiltä lehtemme  on
suoraan siirrettävissä kotisivuiksi World Wide Webiin ilman, että  kuvia  joutuu
konvertoimaan tai dokumenttien sisältöä muuten muokkaamaan. Mutta haaste on mie-
lenkiintoinen ja opettavainen.

Muitakin syitä löytyy. Hyperteksti on kerta kaikkiaan kätevää, ja Sakusta  voisi
olla vieläkin enemmän hyötyä, jos kaikki Sakulla oleva  tieto  olisi  linkitetty
yhdeksi kokonaisuudeksi. Amphibian eräs tarkoitus on  helpottaa  tiedonhakua  ja
auttaa käyttäjiään tekemään uusia linkkejä dokumentteihinsa. Haluamme siis  laa-
jentaa lehtemme ilmaisumahdollisuuksia sekä organisoida yhteisen  tietolähteemme
paremmin.



{3Miten?
{3------

Amphibiaan liittyvät yksityiskohdat ovat askarruttaneet  mieltäni  lähes  vuoden
ajan. Muutkin ovat pohtineet, mutta emme ole vielä  oikeastaan  päässeet  yhtei-
symmärrykseen siitä, mitä Amphibialta haluamme ja kenellä on aikaa sitä  toteut-
taa. Nyt tuntuu kuitenkin siltä, että toteuttamisen aika on tullut. Tässä  ehdo-
tukseni:

Teemme tarkan suunnitelman siitä, mitä tiedostomuotoja Amphibia  tukee  ja  mitä
HTML:n piirteitä tarvitsemme välttämättä. Kuvatiedostojen formaatiksi  on  kaksi
ehdokasta: GIF89a ja PNG. HTML:n piirteistä on tarkoitus käyttää  lähes  kaikkia
HTML 2.0:n luonnoksessa kuvattuja tageja. Myös taulukkojen esittämiseen  tarkoi-
tetut HTML 3.0:n piirteet olisivat hieno, joskaan ei aivan  välttämätöm  ominai-
suus.

Aki Laukkasen ylläpitämä postilista Internetissä on toiminut jonkinlaisena  tie-
donkeruualtaana, ja sen avulla on tarkoitus jatkaa Amphibian suunnittelua  tule-
vaisuudessa ja analysoida erilaisia ideoita ja  toivottuja  piirteitä.  Listalle
voi liittyä pyytämällä sitä Akilta, sähköpostiosoite on "Aki Laukkanen"  <alauk-
ka@voima.jkl.fi>.

Kolme Amiga 2000:ta odottaa innokkaita toteuttajia: olemme  nimittäin  ostamassa
Suomen Amiga-käyttäjien nimiin tiedeskus Heurekasta poistettuja demokoneita,  ja
niitä on tarkoitus käyttää yhdistyksen toiminnassa  mahdollisimman  paljon.  En-
simmäinen käyttötarkoitus koneille on Amphibian rakentaminen.  Koneista  puuttuu
vielä toimiva kiintolevy ja yksi muuntaja on rikki,  mutta  pianhan  yhdistyksen
hallituksessa saamme ne käyttökuntoon.

Itse aion koordinoida projektin toteuttamista ja delegoida asiat, joita en  itse
osaa tehdä, muille innokkaille Saku-Amphibisteille. Toivottavasti saamme jonkin-
laisen ohjelmaversion aikaiseksi jaeltavaksi suuremman porukan kritiikkiä varten
maaliskuun Sakun mukaan.

Amphibian kotisivun URL on "http://www.helsinki.fi/~jaskari/Saku/amphibia.html" 
