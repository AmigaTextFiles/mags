2
1*

{3                                   HyperCOM 3
{3                                   ----------
 
                                Petteri Bamberg
 
 
Viime Sakussa (#30, 4/99) Tuomo Mämmelä kirjoitti  HyperCOM1-sarjaportista.  Ar-
tikkelin luettuani heräsi mielessäni ajatus. Koska koneestani oli yli vuosi sit-
ten kärähtänyt hiiriportti ja jouduin pakosta uhraamaan koneen ainoan  sarjapor-
tin PC:n sarjahiirelle, olisi toinen sarjaportti kuin taivaan lahja. Sarjahiirtä
kun ei voinut modeemisessioiden aikana käyttää,  ja  osoittimen  liikutteleminen
näppistä paukuttamalla alkoi pitemmän päälle kyrsiä.
 
Seuraavana päivänä selailin lukion atk-luokassa Amiga-jälleenmyyjien kotisivuja,
ja Amigatorin hinnastosta löytyi läjä HyperCOM-tuotteita. HyperCOM1 (yksi  nopea
sarjaportti) maksoi vaivaiset 120 markkaa! Suurempi malli, HyperCOM3,  jossa  on
kaksi nopeaa sarjaporttia ja yksi rinnakkaisliitäntä (nopea sekin), maksoi  sit-
ten 330 markkaa.
 
Aluksi aioin tilata HyperCOM1:n, mutta sitten muistin, että koneestani oli  myös
rinnakkaisportti hajonnut, niin että se jumitti koneen aina kun yritin  tulostaa
jotain matriisikirjoittimellani (tosin äänendigitoijani toimi siinä aivan asial-
lisesti). Valitettavasti silloiset rahavarani  eivät  riittäneet  HyperCOM3:een,
joten jätin asian hautumaan. Onneksi kuitenkin  varovainen  tiedustelu  isältäni
paljasti, että hän suostuisi maksamaan puolet kortista, joten seuraavana päivänä
kävin Amigatorin kotisivuilta tilaamassa kortin itselleni ja jäin odottelemaan.
 
 
{D                                                                     ---------->
{3Asennuksen ihmeitä
{3------------------
 
Viikon odottelun jälkeen postilaatikkoon kolahti postiennakkolappu. Kävin  hake-
massa paketin ja ajoin kotiin tarkastelemaan lähemmin ostostani. Paketista  pal-
jastui kirjekuori sekä punertava muovipussi, jossa oli  pieni,  tuskin  kämmenen
kokoinen kortti. Kortista lähti kolme johtoa: kaksi sarjaporttia, joista  toinen
oli tavallinen 25-napainen ja toinen 9-napainen, sekä yksi normaali  rinnakkais-
portti. Liittimet olivat jo valmiiksi kiinni asennusraudoissaan, joten  metalli-
seen tornikoteloon ne saisi kytkettyä aivan plug'n'play-tyyliin.
 
Koska oma tornini on tehty puusta, oli asentaminen aluksi hiukan  ongelmallista.
Lopulta nappasin tornistani takalevyn irti ja hakkasin taltalla  siihen  sopivan
kokoiset reiät, joihin sain  tungettua  liittimet  rautoineen.  Lopuksi  porasin
vielä levyyn tekemieni kolojen ylä- ja alapuolille reiät, joista kiinnitin asen-
nusraudat rautalangalla tukevasti takalevyyn. Kauniimminkin  tuon  olisi  voinut
tehdä, mutta tässä vaiheessa kyseinen ratkaisu riitti minulle.
 
Kun sitten tuli itse kortin asentamisen vuoro, syntyikin ongelma  numero  kaksi.
Miten päin kortti tulisi asentaa kelloportin nastoihin?  Kirjekuoressa  olleesta
lappusesta, joka oli luultavasti asennusohje, ei ollut apua, koska se  oli  sak-
sankielinen. Pieni maalaisjärjellä pähkäily osoitti, että kortti  mahtuisi  pai-
koilleen vain yhdellä tavalla, koska muuten  Kickstart-piirit  tulisivat  kortin
tielle. Kortti kiinni emolevyyn, koneen kuoret kiinni (poissa näkyvistä,  poissa
mielestä :) ja testaamaan!
 



{D                                                                     ---------->
{3Virtaa piireihin
{3----------------
 
Käynnistettäessä kone näytti toimivan kuten pitikin ja boottasi normaalisti aina
Workbenchiin asti. Hyvä niin. Virrat pois ja portteja testaamaan. Kytkin  modee-
min ja sarjahiiren portteihin kiinni ja boottasin koneen. Laitoin  kirjekuoressa
tulleen levykkeen asemaan ja asensin ajurit Install-ohjelmalla. Sitten  käynnis-
tin Jr-Commin ja asetin deviceksi hyperCOM3.devicen sekä unit-numeroksi  ykkösen
(1). Modeemiini syttyi TR-valo, mikä oli merkki siitä, että kone oli  yhteydessä
siihen. Näpyttelin terminaaliin ATZ, ja sain vastauksen OK - kaikki kunnossa.
 
Sitten sarjahiiren kimppuun. SerMouse-ajurille voi antaa parametriksi myös devi-
cen ja unit-numeron, joten se on yhteensopiva HyperCOMien kanssa. Ja vot, sarja-
hiirikin rupesi pelittämään. Fiilis oli mahtava, kun hiiri ja  modeemi  toimivat
yhtä aikaa sulassa sovussa. Rinnakkaisportin kanssa tuli sitten ongelmia. Mikään
omistamani ohjelma ei nimittäin antanut  valita  käytettävää  rinnakkaisporttia,
joten ainoa vaihtoehto oli metsästää ohjelma,  joka  huijaisi  vanhoja  ohjelmia
käyttämään muuta kuin parallel.deviceä.  Aminetistä  varmasti  löytyy,  täytyypä
katsella...
 
En tiedä, onko vika kortissa vai omassa koneessani, mutta myöhemmin  kävi  ilmi,
että korttia käyttävät ohjelmat sekoilevat melkoisesti,  ellei  kone  ole  ensin
lämmennyt muutaman minuutin verran. Lämpenemisen jälkeen  ongelmaa  ei  esiinny,
vaan ainoastaan sitten kun kone on ollut pidemmän aikaa käyttämättömänä.
 
 



{D                                                                     ---------->
{3Loppusanat
{3----------
 
Ylimääräisistä, nopeista sarjaporteista haikaileville  HyperCOM3  on  kannattava
ostos. Sitä paitsi, saapahan kaupan päällisiksi vielä  nopean  rinnakkaisportin-
kin. Esim. monilinjaisen boksin omistavalle SysOpille useammat sarjaportit  ovat
välttämättömiä. Nopean modeemin omistajat saavat  lisää  puhtia  tiedonsiirtoon,
kun koneen sisäinen sarjaportti ei ole enää pullonkaulana. 


{3        HyperCOM3

        Valmistaja: VMC, http://www.vmc.de, info@vmc.de

        Myyjä:      Amigator, http://www.vtoy.fi/~aho/, aho@sip.fi

        Hinta:      330 mk (HyperCOM1 120 mk)

        Vaatii:     A1200, jossa kelloportti vapaana

        Testattu:   A1200, 4 Mt Fast, 85 Mt kiintolevy, 8x CD-ROM

        Tekniikkaa: - kaksi nopeaa 460 kbps nopeuteen pystyvää sarjaporttia
                      (toinen 25- ja toinen 9-napaisella liittimellä)
                    - 32 tavun puskuri (Amigan sisäisessä portissa on vain
                      YHDEN tavun puskuri)
                    - yksi nopea rinnakkaisportti
                    - liitetään A1200:n kelloporttiin
 
{D                                                                     ---------->
        Plussaa:    erittäin nopeat portit
                    helppo asentaa
                    hyvä yhteensopivuus ohjelmien kanssa

        Miinusta:   lämpöongelmat? (omalla koneellani ainakin)
                    vain saksankielinen asennusohje

Kirjoittajan tavoittaa Sakunetistä tai sähköpostitse osoitteesta
piibii@hotmail.com.
