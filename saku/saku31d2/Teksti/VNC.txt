11
1
-1 VNC.IFF 0 0
1 VNC.IFF 0 0*

{E                        VNC - Virtual Network Computing
{E                        -------------------------------
 
                               Risto Mäki-Petäys
 
 
Hankittuani toisen koneen tuli tarve monitorinvaihtajalle. Toiseen monitoriin ei
ollut varaa eikä pöydällä olisi moiselle ollut tilaakaan. Pikaisena  hätäkeinona
toimi näyttökortin AGA-tilojen läpivientiliittimen hyödyntäminen, mutta  AGA-ti-
latkin oli tarkoitus saada näkymään. Hieman ennen  monitorinvaihtajaa  onnistuin
asentamaan lähiverkon ja VNC:n. Kyseinen ohjelmisto mahdollistaa koneen  graafi-
sen käytön IP-verkon yli. Ohjelmisto on ilmainen ja löytyy  mm.  Amigalle,  Win-
dowsille, Macille ja UNIXille. Eri käännökset ovat keskenään yhteensopivia.
 
Ohjelma yllätti toimimalla heti ensimmäisellä yrityksellä, toisin kuin testaama-
ni Samba- ja FTP-palvelimet. Turvallisuussyistä (vaikka koneet ovat kiinni  vain
toistensa välisessä verkossa) palvelin velvoittaa salasanaa  toimiakseen,  mutta
se voi olla yksinkertainenkin, toisin kuin UNIX-tunnuksissa. Amiga Foreverin te-
kijä väitti, ettei Amigan teho riitä PC:n ohjelmien käyttöön verkon  yli,  mutta
VNC:pä todisti väitteen vääräksi. Käyttö on CyberVision64:lla 1024x768x16bit-ti-
lassa hieman tahmeaa mutta toimivaa - yhtä nopea  kuin  koulun  Pentium  II:illa
testatessani, ja suurimpana pullonkaulana on verkkoyhteys. Protokolla  ei  näytä
käyttävän mitään virheenkorjausta tarkistussumman lisäksi, sillä täydellä tehon-
kulutuksella näytölle ilmestyy tyhjiä neliöitä. Pyyhkimällä  niitä  hiirellä  ne
kuitenkin korjaantuvat.
 
Käytin VNC:tä alun perin koaksiaalikaapeliverkolla, jolloin nopeus  oli  150-300
kt luokkaa. Yritin nopeuttaa toimintaa hankkimalla pari RJ-45-kaapelia ja hubin,
mutta nopeus on edelleen sama. Hitaus saattaa johtua PC:ssä olevasta ISA-pohjai-
                                         sesta  verkkokortista,  sillä  Amigalla
                                         olen parhaimmillani saanut toista megaa
                                         sekunnissa.  Nopeus  riittää  kuitenkin
                                         tiedostojen hallintaan ja koneen yksin-
                                         kertaiseen käyttöön.  Animaatiot  eivät
                                         oikein pyöri verkon yli,  ja  joidenkin
                                         harvojen ohjelmien kanssa tulee  ongel-
                                         mia (esim. piilotettu käynnistysvalikko
                                         ei ilmesty esille toisen koneen hiirel-
                                         lä). Hallintaohjelman (client) saa Ami-
                                         galla näkymään  omalla  näytöllään  tai
                                         ikkunassa.  Ikkunoidusta  versiosta  on
                                         eri kokoonpanoille  (mm.  paletillinen,
                                         16-bittinen, 32-bittinen, PIP) optimoi-
                                         dut versiot.
 
                                         Parhaillaan VNC sopii niille, joilla on
                                         kaksi  tai  useampaa  konetta  ja  yksi
                                         monitori tai koneet sijaitsevat toisis-
                                         taan kaukana. Jos on erillinen CD-polt-
                                         tokone, voi näppärästi hakea sen  kiin-
                                         tolevylle   tarvittavat   tiedostot  ja
                                         laittaa CD:n palamaan ilman  että  tar-
                                         vitsee poistua paikaltaan. Ongelmana on
                                         vielä CD-kelkan sulkeminen, joka ei oh-
                                         jelmallisesti Windowsissa onnistu  hel-
                                         posti. Periaatteessa VNC:tä voi käyttää
                                         etäverkonkin yli, mutta se on  modeemi-
                                         vauhdilla liian hidasta.

Parasta VNC:ssä on mielestäni ilmaisuus ja toimivuus.  Vaikka  näytölle  välistä
ilmestyy roskaa, VNC ei ole kertaakaan kaatanut kumpaakaan konetta ja on  toimi-
nut moitteetta myös koulun Windows NT -koneilla. Amigan  hallintaohjelman  (VVA)
mukana tulee lähdekoodi, ja se on saatavilla myös alkuperäisestä  palvelinohjel-
masta.


Aminet:
http://se.aminet.net/pub/aminet/comm/tcp/AmiVNC.lha (Server)

WWW:
http://www.uk.research.att.com/vnc
http://altern.org/dspach/sub-amiga/vva-vnc/vva095.lha (Client)


{E        Virtual Network Computing

        Tekijä:     Joerg Dietrich, dspach@altern.org (Client)
                    Stéphane Guillard, stephane.guillard@steria.fr (Server)

        Vaatii:     TCP/IP-verkko, AGA tai näyttökortti, AmigaOS 3.0

        Suositus:   nopea TCP/IP-verkko, näyttökortti, Fast-muistia,
                    AmigaOS 3.1

        Testattu:   A4000/040, CV64, Ariadne 2 ja
                    P200, 3COM Etherlink III 3c509B

Kirjoittajan tavoittaa sähköpostitse osoitteesta basscade7@hotmail.com.
