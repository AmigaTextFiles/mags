2
1*

{3                             Amiga Developer CD 2.1
{3                             ----------------------
 
                              "Tohtori AivoTurmio"
 
 
Amiga Developer CD on Amiga-yhtiön julkaisema CD, jossa on kaikkea  tarpeellista
Amigalle ohjelmia tuottaville (developer). Uusi Amiga Developer CD 2.1  on  jul-
kaistu juuri nyt  todennäköisesti  siksi,  että  uusi  AmigaOS  3.5  näki  juuri
päivänvalon. Uudelta Developer CD:ltä nimittäin löytyy uusi ajantasaistettu  Na-
tive Developer Kit 3.5 dokumentteineen, kirjastoineen ja esimerkkikoodeineen.
 
CD:ltä löytyy kaikki tarpeellinen esimerkiksi pelin tekemiseen. Suurin hyöty De-
veloper CD:stä kuitenkin on varmastikin C/C++ ja assembler-ohjelmoijille,  koska
CD sisältää ROM Kernel Manualin, Native Developer Kitit yms., joiden avulla siis
kyseisten kielten ohjelmoijat kykenevät toteuttamaan ohjelmallaan muitakin  kuin
peruskäskyjä, kuten tuottamaan grafiikkaa ruudulle.
 
Mitä kaikkea CD sitten sisältää? Tässä muutamia poimintoja: CD32 developer  kit,
CDTV developer kit, MakeCD 3.2B, Envoy 3.0, INet 225 developer kit v2,  MiamiSDK
2.1, Picasso96 developer kit, CyberGraphX  V4  developer  kit,  The  Amiga  Guru
Book.guide, MMULib, Camd v37.1 MIDI Developer Kit, Native Developer Kit 1.3-3.5,
WarpUp (PowerPC) Developer Documentation  ja  esimerkkejä,  DevCon  (1998-1993),
AmigaGuide Volume 1 (1987-1989) ja AmigaGuide Volume 2 (1990-1993) -  ja  paljon
muuta.
 
Levyllä oleva Personal Paint 6.4 SE on luultavasti sama versio, joka  on  tullut
A1200 Magic Bundlen mukana, eli muuten täydellinen Personal  Paint  6.4,  paitsi
ettei esimerkiksi GIF- ja JPEG-formaattiin tallentaminen onnistu  (niitä  pystyy
kyllä katsomaan). StormC 3.0 Lite taas on tietääkseni muuten sama kuin koko ver-
sio, mutta sillä  saa  tehdä  ohjelmia  vain  omaan  käyttöön.  En  tiedä,  onko
freewaren teko sallittua vai ei, mutta kaupallisten ohjelmien  teko  ainakin  on
kielletty.
 
Developer info -hakemistossa  on  esimerkiksi  koodaustyylistandardit.  Kaikkein
tärkeimpänä on Reference-hakemisto, josta siis löytyy ROM Kernel  Manualit  yms.
ja iso kasa esimerkkiohjelmia. Kopioidessani CD:n kiintolevylle ilmoitti DirOpus
Reference-hakemistossa olevan muistaakseni noin 15 000 tiedostoa, eli sieltä to-
della löytyy vaikka mitä. Osa referencestä on Guidena, osa HTML-muodossa ja  osa
ihan vain tekstinä, ja varsin monet kaikissa kolmessa formaatissa.
 
Amiga Developer CD 2.1 on ehdottomasti joka markan arvoinen ainakin niille, jot-
ka vähänkin vakavammin ohjelmointia harrastavat. Monien ohjelmien, kuten  Perso-
nal Paint 6.4:n takia on tämä rahansa arvoinen myös monille muille. 


{3        Amiga Developer CD 2.1

        http://www.haage-partner.com/aos35/aos35-devcd21-e.htm

        Myyjä:  Gentle Eye Ky, puh. (03) 363 0048
                ge@vip.fi, http://www.ge.vip.fi/

        Hinta:  220 mk
