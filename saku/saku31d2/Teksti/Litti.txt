2
1
0 LitPetro.IFF 0 47*

{4                             Haastattelussa: Litti
{4                             ---------------------
 
{1                    Kysymykset: Anu Seilonen ja Janne Sirén
 
 























Suomalaisella #amigafin-IRC-kanavalla vieraillessaan saattaa törmätä mielenkiin-
toiseen tuttavuuteen: tämä nykyään kanavan vakioasukkaaksi  laskettava  espanja-
lainen käyttää lempinimeä Litti, juttelee silloin tällöin sanan tai pari suomek-
si ja julistautuu suureksi Suomi-faniksi! Mistä oikein tarkalleen on kyse? Isku-
ryhmä Sirén & Seilonen päätti ottaa asiasta selvää.  Haastattelun  toteutti  Anu
Seilonen sähköpostitse ja osittain IRC:ssä. Kiitokset Janne  Sirénille  kysymyk-
sistä.
 
 
{3Kysymys: Kertoisitko vähän perheestäsi ja taustastasi.  Mikä  on  oikea  nimesi,
{3kuinka vanha olet ja missä asut?
 
Vastaus: Nimeni on David González Barragán, IRC:ssä käytän nimeä  Litti.  Täytän
helmikuussa 24 vuotta. Olen perheeni nuorin, minulla on yksi isoveli. Asun Alco-
bendas-nimisessä kaupungissa Madridista pohjoiseen.
 
{3K: Opiskeletko vai onko sinulla työpaikka?
 
V: En opiskele juuri nyt. Minulla on elektroniikka-alan  koulutus,  mutta  tällä
hetkellä olen työtön.
 
{3K: Milloin ja miten sinusta tuli amigisti? Onko Espanjassa Amiga-käyttäjäryhmiä?
 
V: Ostin ensimmäisen Amigani, A500:n, vuonna 1990. Näin sellaisen kaverillani ja
myös joissakin kaupoissa. Espanjassa on  käyttäjäryhmä,  mutta  en  tiedä  siitä
enempää - ainakaan se ei ole teidän veroisenne! (=
 
{3K: Mikä on nykyinen Amiga-kokoonpanosi? Onko  Espanjasta  helppo  löytää  Amiga-
{3tuotteita ja ovatko ne kalliita?
 
V: Nykyinen kokoonpanoni: Amiga 1200T, Blizzard PPC 603e+/240 MHz, 68040, 64  Mt
Fast, 2,3 Gt + 1 Gt IDE-kiintolevyt, 9 Gt SCSI-kiintolevy, 40x SCSI-CD-ROM,  SC-
SI-CD-R-asema ja Delfina 1200.
 
Espanjassa on ainakin pari kolme Amiga-kauppaa, mutta niillä on huonot varastot,
ja toimitusajat venyvät pitkiksi. Hinnat ovat suurinpiirtein samaa luokkaa  kuin
Suomessa. Itse ostan Amiga-ohjelmani  ja  -laitteeni  Suomesta,  tamperelaiselta
Gentle Eyeltä (terveisiä Boogielle!).
 
{3K: Milloin ja miten sinusta oikein tuli Suomi-fani?
 
V: Heheheh, hyvä kysymys... Joskus vuonna 1993 näin levykkeellisen 40 kt  Amiga-
introja Assembly 93:lta, ja ne kaikki oli tehty Suomessa! Suosikkijalkapalloili-
jani on suomalainen, samoin rallikuski... mitä tapahtui? Sen jälkeen olen  ollut
kiinnostunut Suomesta, ja nykyään pidän Suomesta paljon.
 
{3K: Oletko koskaan käynyt Suomessa? Jos et, suunnitteletko vierailua?
 
V: En ole koskaan käynyt Suomessa, mutta suunnitelmissani on käydä  tutustumassa
Suomeen ja tapaamassa suomalaisia ystäviäni.
 
{3K: #amigafin-kanavalla on hyvin vähän ulkomaalaisia, sinun lisäksesi ei  oikeas-
{3taan ketään vakituisia kävijöitä. Milloin ja miten löysit kanavalle?
 
V: Kun minulla ei vielä ollut Internet-yhteyttä, näin jossain  moduulissa  lähe-
tettävän terveisiä #amigafin:lle, suomalaiselle Amiga-kanavalle.  Liityin  kana-
valle heti kun sain Internet-yhteyden, ja nykyään olen kanavalla aina  kun  olen
Internetissä.
 

{3K: Onko teillä espanjalaista Amiga-kanavaa, ja millainen se on?
 
V: Kyllä on, mutta... Siellä on lähinnä vain  kaveriporukoita  samoista  kaupun-
geista, ja siellä vain kritisoidaan jatkuvasti Amigaa (PC-käyttäjiä,  luulisin).
Siellä ei ole minkäänlaista yhteishenkeä eikä kaveruutta. #amigafin:llä on  hyvä
olla.
 
{3K: Mikä on ollut muistettavin hetki #amigafin-kanavalla?
 
V: Jonkin aikaa sitten luulin, että minua pidettiin  kanavan  häirikkönä,  mutta
kaikki sanoivat päinvastaista ja kertoivat, että olen aina tervetullut  kanaval-
le. Liikuttavia hetkiä. (= Toinen hieno muisto on tuoreelta  uudenvuodenaatolta,
juttelimme ystävien kesken mukavia.
 
{3K: Onko #amigafin millään tavalla muuttanut käsitystäsi Suomesta ja suomalaisis-
{3ta?
 
V: Eipä oikeastaan. Keskustelen muidenkin suomalaisten kanssa, ja minulla on oma
käsitykseni suomalaisista, mutta sitä on vaikea selittää.
 
{3K: Oletko saanut kanavalla uusia ystäviä?
 
V: Olen! Minulla on joitakin ystäviä kanavalla (terveiset kaikille), mutta  eri-
tyisesti Wizor! Pidän kyllä kaikkia kanavalaisia ystävinäni.
 
{3K: Paljonko puhut suomea ja mistä olet oppinut sitä?
 
V: Puhun jonkin verran suomea, mutta huonosti. Olen opetellut sitä kirjoista  ja
sanakirjoista, ja minulla on Espoossa hyvä ystävä nimeltä  Marja,  joka  on  se-
littänyt minulle hieman asioita tästä vaikeasta kielestä.
{3K: Tässä jutussa on kuva sinusta Petro Tyschtschenkon kanssa. Milloin  ja  missä
{3se on otettu? Mitä pidät Petrosta noin yleensä?
 
V: Kuva otettiin joulukuussa 1998 Radykal Amiga Partyilla  Granadassa  etelä-Es-
panjassa. Petro on mukava ihminen, hänellä on aina aikaa jutella ihmisten kanssa
ja hän on hyvä siinä.
 
{3K: Amiga on hetki sitten myyty jälleen, tällä kertaa Aminolle. Mitä mieltä  olet
{3Amigan tilanteesta tällä hetkellä?
 
V: Myyty jälleen... no, meidän täytyy jälleen odottaa jonkin aikaa. Tällä kertaa
vaikuttaa vähän paremmalta mielestäni, mutta aika näyttää... Todelliset  amigis-
tit ovat vahvoja loppuun saakka!
 
{3K: Näemmekö sinua jatkossakin #amigafin-kanavalla? Sano jotain suomeksi kaikille
{3lukijoillemme!
 
V: Totta kai näette! Olen kanavalla aina kun olen linjoilla.  Kirjoittakaa  vain
/whois Litti tai kosh seen Litti, niin löydätte minut. (=
 
Terveiset kaikille ja hyvää uutta vuotta Suomen Amiga-käyttäjille!
 
 
Litin kotisivut löytyvät osoitteesta http://www.arrakis.es/~kuu.
