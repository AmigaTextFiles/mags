2
1
-1 Moonbases.IFF 0 0
0 Moonbases.IFF 0 51*

{8                                   Moonbases
{8                                   ---------
 
                                 Timo Kemppaala
 
























Amigalle ei ole monta CGX-tuella ryyditettyä strategiapeliä, mutta jo  tänäänkin
löytyy useita, jotka ovat kaupallisia tai  vaihtoehtoisesti  sharewarea.  Napalm
oli ensimmäinen kunnolla tehty kaupallinen Command & Conquer -klooni,  jota  to-
dellakin on nautinto pelata. Valitettavasti pelin vaatimukset ovat liian korkeat
useille käyttäjille: minimivaatimuksenakin on 16 Mt Fast-muistia ja 1  Mt  Chip,
jos sitä pelailee AGA-koneella. Grafiikkakortin omistajia hemmotellaan paremmil-
la grafiikoilla ja ihanalla nopeudella. Vaatimukset ovat siinäkin samat  minimi-
kokoonpanolla, mutta se on silti raskas koneille, joissa ei ole muistia  proses-
sorikortilla.
 
Moonbases on Command & Conquer -ideologian kevyempi versio, jossa ei ole  turhan
kauniita grafiikoita. Peli on pelattava ilman kaunista grafiikkaakin, ja  se  on
silloin ostoksen arvoinen. Itse testailin Moonbases-demoa ja tulin siihen tulok-
seen, ettei demon kahta kenttää jaksa loputtomiin hakata.  Kun  pelatessa  nälkä
vain kasvoi, niin Saku 99 -tapahtuman aikana livahdin ostamaan Gentle Eyeltä ky-
seisen pelin.
 
Pelissä on tehtävänä tietenkin vihollisen lahtaaminen erilaisilla  ajoneuvoilla.
Tapahtumat sijoittuvat vuoteen 2075 ja Kuuhun, jossa kaksi kilpailevaa  mineraa-
lienkaivuuyhtiötä (Sigma ja Omicron Corporation) tappelee siitä, kumpi saa  hal-
lita mineraalivarantoja Maahan  siirrettäväksi.  Pelaaja  voi  valita,  kummalla
joukkiolla pelin yrittää voittaa. Tehtäviä on 20, ne on jaettu  kahteen  kampan-
jaan ja niitä voi myös editorilla rakennella itse.
 
Ajoneuvot on luotu raytrace-tekniikalla, kuten myös pelin kuvat.  Ajoneuvoja  on
kahdenlaisia:  pyörillä  kulkevia  ja  leijuntakykyisiä,  raskaita  ja   pieniä.
Pyörälliset ovat tietenkin hitaampia kulkemaan ja toimimaan, mutta myös  halvem-
pia. Leijuntakykyiset ajoneuvot ovat nopeita ja kalliita, ja lisäksi niillä  voi
kulkea miinakenttien yli ilman miinanraivausta. Ajoneuvoja voi rakentaa sitä mu-
kaa kuin rahavarat antavat myöten, ja joukkoja voi myös valita  kerralla  paljon
siirrettäväksi.
 
Aluksia on eri taistelutilanteisiin, tiedusteluun ja mineraalien kaivamista var-
ten.  Pelaaja  joutuu  rahoittamaan  toimintansa  itse,  joten  mineraalit  ovat
erittäin arvokkaassa asemassa. Taistelualueen voi nähdä satelliitin avulla,  kun
ostaa siihen sopivan aseman, jolloin pääsee rakentamaan erilaisia  tiedusteluti-
lanteita vihollisen päänvaivaksi. Lisäksi maa-asema kannattaa hankkia, jos rahat
alkavat huveta. Vihollista voi myös yrittää huijata ja  härnätä  mielin  määrin,
jos siihen tuntee tarvetta. Vihollinen tekee myös pikahyökkäyksiä  kaivauksille-
si.
 
Pelissä on monipuoliset konfigurointimahdollisuudet eri laitteistoille. Sitä voi
pelata niin modeemilla kuin nollakaapelillakin  toista  vastaan.  Peli  on  itse
asiassa loistava, vaikkakaan ei tue AHIa, mutta ilmankin peliä pelaa. Peli tukee
CyberGraphX-  ja  Picasso96-ympäristöjä  (640x470)  sekä  AGA-tiloja   (320x256,
640x256). Värisyvyydenkin voi valita, mutta se on jo pöyhistelyä, koska  pelissä
ei ole tuhansia värejä. Pelissä on huippumusiikit ja  ääniefektit,  mukaanlukien
pelinaikaiset puheet. CD:llä tulee lisäksi  demoversiot  peleistä  The  Prophet,
Goal!, Phoenix Fighters, Blade ja PuttySquad.
 
Moonbases on kiinnostava, ja tehtäviä voi muokata mieleisekseen. Ainakin minulla
on ollut ilo pelata peliä iltamyöhään. Peli  aiheuttaa  pientä  riippuvuutta  ja
tehtäviäkin voi rakentaa itse.
 
Aminet (pelattavat demoversiot):
http://ftp.sunet.se/pub/aminet/game/demo/Moonbases_demo.lha (AGA, 680 kt)
http://ftp.sunet.se/pub/aminet/game/demo/Moon_RTG_demo.lha (RTG, 592 kt) 


{8                                                                     ---------->
{8            Moonbases

            Tekijä:         HomeGrown Software
                            http://www.eclipse.co.uk/homegrown

            Julkaisija:     Alive Mediasoft Ltd.
                            http://www.innotts.co.uk/alive-mediasoft

            Myyjä:          Gentle Eye Ky, puh. (03) 363 0048
                            http://www.ge.vip.fi, ge@vip.fi

            Hinta:          190 mk (12/99)

            Pelityyppi:     strategia

            Vaatii:         AGA tai CGX/P96, 1 Mt Fast, CD-ROM, 10 Mt HD

            Suositus:       68030/50 MHz tai nopeampi prosessori
