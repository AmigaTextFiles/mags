2
1*

{3                          Kun amigisti polttiksen osti
{3                          ----------------------------
 
                                 Timo Kemppaala
 
 
Mitä RC-harrastaminen oikeastaan on? Se on  monialainen  laji,  jossa  on  neljä
päälajia: RC-autot, RC-veneet, RC-lentokoneet ja  RC-helikopterit.  Nämä  sitten
jakautuvat useisiin alalajeihin.
 
Aloitin RC-harrastukseni 8 vuotta  sitten.  Silloin  olin  kiinnostunut  lähinnä
sähkis-crossareista. Ensimmäinen hankintani oli Tamiyan  valmistama  Ford  F-150
-sähkömonsteri, joita ei enää löydä mistään. Monsterin ostin  raskaan  työpäivän
ja kesäduunin päättymisen jälkeen. Auton kokoaminen ei  kuitenkaan  kädelliseltä
onnistunut, ja niin jouduin kaverien kanssa yhdessä tuumin miettimään, mikä oli-
si paras ratkaisu. Yritimme vielä yhdessä kasata autoa, mutta  turhaan:  kun  ei
osaa, niin ei osaa. Lopulta jätin auton rauhaan nurkkaan lojumaan.
 
Seuraavana viikkona kerroin toiselle, tietävämmälle kaverille, mitä oli tapahtu-
nut, ja hän suostui tekniikkanerona auttamaan raasua.  Tällaisella  sopimuksella
jatkoimme pari päivää viikossa puolen vuoden ajan, ja eräänä päivänä  auto  saa-
tiin liikkumaan. Tosin siinäkin meni hermot moneen kertaan, kun auto ei  välillä
toiminut kunnolla, mutta se todella liikkui. Ajelin  tällä  sähkärillä  puolisen
vuotta, kunnes se meni niin rikki, ettei sitä voinut enää korjata.
 
Ostin toisen sähkärin (4WD Ninja Marui), ja koska kokemus oli karttunut aloituk-
sesta yli 2000%:lla, koottiin uusi sähkäri kahdeksassa tunnissa ja vielä  ehdit-
tiin ajamaankin samana päivänä oston  jälkeen.  Tämä  vehje  olikin  varsinainen
haaste, sillä sille automerkille ei löytynyt pahemmin osia tuntemistani paikois-
ta, joten osien hajottua jouduin juoksemaan tuon  tuostakin  liikkeeseen,  josta
saisi osia entisten tilalle.
 
 
{3Siirtyminen polttiksiin
{3-----------------------
 
Lopulta vuoden käytön  jälkeen  rupesin  hinkumaan  parempaa  crossaria.  Eräänä
päivänä duunin jälkeen menin ja ostin .10-tyypin polttomoottorilla (1,5 cc)  va-
rustetun Kyoshon Peugeot 205 -korilla 2200 markalla. Pakettiin kuului  radio-oh-
jain, auto ja muut tarpeelliset osat. Auton kasaaminen kävi 5-6  tunnissa.  Auto
ei kuitenkaan ohjeiden mukaisesti käynnistettynä halunnut käynnistyä saati luva-
ta mitään sensuuntaistakaan. Autoa revittiin,  nyittiin  ja  viimeisenä  keinona
vielä hinattiinkin toisen sähkärin perässä normaaleista autoista tutulla  taval-
la, mutta ei.
 
Niin unohdin tämänkin auton nurkkaan, ja vielä viikkojen kuluttua  yritin  käyn-
nistää sitä, mutta turhaan. Lopulta purin auton alkutekijöihinsä, ja osat  levi-
sivät ympäri huonetta... Noin vuoden kuluttua siskon poikakaveri  löysi  puretun
auton jostain päin huonetta ja halusi sillä  päästä  surraamaan.  Parin  vaikean
tunnin jälkeen päätettiin viedä auto siskon kämpille. Osia etsittiin  pari  kuu-
kautta ja vihdoin saatiin sille lähes alkuperäinen muoto takaisin.  Osia  ostet-
tiin ja pariin otteeseen tehtiin itsekin, ellei kaupasta heti sopivaa löytynyt.
 
Valmiina auto näytti nyt crossarilta ja vielä todella upealta sellaiselta. Käyn-
nistysyritykset päättyivät täysin samoin tuloksin kuin ensimmäisissäkin käynnis-
tyksissä kotona. Lopulta päätimme irrottaa tulpan ja katsoa, josko  siinä  olisi
jotain häikkää, kun kone ei kerran suostunut käynnistymään. Parin minuutin  kat-
selun jälkeen veimme tulpan kauppaan näytille. Tulppamme nähtyään  myyjä  nauroi
hillittömästi: "Tämähän on palanut!" Uuden tulpan saimme 15  markalla,  ja  niin
jatkoimme matkaa.
 
 
{3Ensikokemukset polttarilla ajosta
{3---------------------------------
 
Tulppa laitettiin kiinni, löpöä tankkiin ja nykäisy, toinen... vasta kolmannella
kerralla moottori lähti käymään n. 5-7 sekunnin ajaksi. Siihen löytyi heti  rat-
kaisu: muutimme polttoaineen ja ilman sekoitussuhdetta  (säädimme  neulaa).  Nyt
sillä päästiin ulos astikin ajelemaan, mutta vuoden käyttämättömänä olleessa au-
tossa oli polttoaineletkukin päässyt murtumaan. Ostimme lisää letkua ja yritimme
uudelleen. Se toimi, ja pääsimme nyt ajamaan kunnolla. Auto oli todella  ärhäkkä
niin pieneksi.
 
Auto meni talvella, kesällä, oli keli mikä tahansa. Kerrankin  talvella  rupesin
sillä ajamaan lumihangessa. Pienen reitin tekemisen jälkeen auto  kulki  väkisin
lumessa. Ajon loputtua oli painoakin tullut lumen myötä lisää viisi kiloa.  Auto
oli toiminut siitä lähtien, kun se käynnistettiin ensimmäistä  kertaa.  Mäntäkin
ehdittiin vaihtaa. Sekin oli kivuton operaatio ja vaikein tekemäni muutos.  Auto
ehdittiin myydä eräälle Amiga-skenessäkin tunnetulle henkilölle, mutta  kyseinen
henkilö ei osannut autoa  oikein  käyttää,  joten  se  ostettiin  takaisin.  Nyt
siitäkin on muisto vain...
 
 
{3Uusi kesä ja uudet koneet
{3-------------------------
 
Jo perinteisesti kesäduunin jälkeen perjantaina päätin ostaa toisen auton (Kyos-
ho 2WD Rampage) Peugeotin jälkeen. Auton kokoaminen kävi nyt todella helposti ja
vaivattomasti. Osiakin oli todella vähän verrattuna  Peugeotiin  -  niin  vähän,
että kokoamisen jälkeen testauksessa kone huusi täysillä,  vaikka  kyseessä  oli
tyhjäkäynti. Siihen löysin nopeasti  ratkaisun  vähän  aikaa  ajeltuani:  soitin
liikkeeseen, josta oli auton ostanut ja vaadin saada puuttuneen tiivisteen  kaa-
suttimeen. Tiiviste saatiin samana päivänä, ja auto toimi hyvin sen jälkeen.
 
2WD-autolla oli vaikeuksia ajaa, kun puolentoista vuoden kokemukset 4WD-autoilla
olivat ihan jotain muuta. Ajeluun kuitenkin tottui, ja ajoin autolla lähes kaksi
vuotta, kunnes myin sen Peugeotin kanssa auttaneelle kaverilleni.  Mies  vuoros-
taan kunnosteli auton uutta vastaavaan kuntoon parin kuukauden aikana, minä taas
suunnittelin vielä kovempaa crossaria.
 
 
{31/8-skaalan polttis jyrää
{3-------------------------
 
Myynnin jälkeen menin Rampagen myyneeseen liikkeeseen mielessäni kovaakin kovem-
pi crossari. Se onnistuikin hyvin, sillä olin nähnyt ikkunassa hyvän auton, joka
myös näytti hyvältä mutta jota ei saanut kosketella ja katsella,  ellei  ostaisi
sitä. Menin siis ostamaan sian säkissä (Kyosho 4WD Burns), enkä voinut edes  pa-
lauttaa käytettynä ostettua autoa. Auto maksoi 3100 markkaa ilman radiota, mutta
hinta-laatu-suhde oli sitäkin huonompi. Kotona rupesin hetimiten tutkimaan autoa
tarkemmin.
 
Auto osoittautui huonoksi vitsiksi, sillä se oli ollut  luultavasti  kisapelinä,
niin pahasti se oli vammautunut. Pari kuukautta kirosin huonoa  onneani,  kunnes
eräs kaveri ilmoitti myyvänsä huippuautoa  halvalla.  Menin  seuraavana  päivänä
katsomaan, mitä olisi myytävänä, ja auto olikin sitä mitä  luvattiin.  Sitä  oli
viritelty useiden tuhansien hintaisilla systeemeillä ja se  oli  todella  kireän
näköinen peli. Annoin asian hautua pari päivää päässäni, ja lopulta ostin  auton
itselleni 1900 markalla.
Kotona piti autoa heti  päästä  testaamaan.  Löpöä  tankkiin  ja  käynnistimellä
pyörittämään. Auto käynnistyi ensiyrittämällä,  ja  ihmettelin  tätä  reaktiota,
sillä autohan oli ollut vuoden käyttämättömänä. Lähdin heti baanalle  ja  pistin
hanat pohjaan. Ajo  oli  todella  vaikeata,  sillä  minähän  olin  ajellut  vain
1/10-skaalan autoilla, eikä minulla ollut mitään kokemuksia tämän kokoluokan au-
toista saati sitten niiden tehoista, käyttäytymisestä ja muusta sellaisesta. Au-
tossa oli nopea "OS MAX 21" -moottori, joka on jo lopetettu malli. Auto  kiihtyi
0-50 km/h 0,9-1,2 sekunnissa jättäen  mustaa  vanaa  asfaltille  metrin  verran.
Vääntöä moottorilla oli vähintään 7 kertaa enemmän.
 
Tämä auto on Kyoshon  Turbo  Inferno,  ja  se  on  huippukuntoinen  yhä  tänäkin
päivänä. Nykyisellä moottorilla saan nopeamman kiihtyvyyden ja vauhdin kuin  ai-
kaisemmin, ja lisäksi olen ottanut 4WD Burnsista  erilaisia  osia  parantaakseni
sitä vieläkin paremmaksi. Nyt se on huippunopea, ja jos joku uskaltaa tulla  ot-
tamaan  mittaa  koneestani,  niin  siitä  vain...  Nykyään  ajaminen  on  jäänyt
vähemmälle, kun on kaikenlaisia muita menoja, mutta ajamista en lopeta, niin ki-
vaa se on...
 
 
{3Moottorit
{3---------
 
Radio-ohjattavat mallit voidaan motorisoida monilla  eri  tavoilla  mukaanlukien
sähkömoottorit, jotka ovat viime vuosina saavuttaneet myös lentokoneet ja  heli-
kopterit, kun niitä ennen oli vain autoissa. Kaksitahtipolttomoottorit (nitrome-
taaniseos), nelitahtipolttomoottorit ja  bensiinimoottorit  ovat  käytössä  mel-
keinpä kaikissa malleissa.
 
Erityisesti isot raskaat mallikoneet, helikopterit ja veneet käyttävät  nelitah-
tikoneita ja bensiinimoottoreita paremman voiman takia. Nopeat veneet  ja  autot
käyttävät enemmän kaksitahtikoneita, koska niillä saadaan kyllä  tarpeeksi  voi-
maakin, mutta ennen kaikkea kierroslukuja. Tietysti on poikkeuksia autoissakin.
 
 
{3Polttomoottori
{3--------------
 
Polttomoottoreita on kahta mallia: kaksi- ja nelitahtikoneita. Molemmat konetyy-
pit käyttävät "hehkubensaa", joka on metanolia, etanolia ja  synteettistä/risii-
niöljyseosta sekä nitrometaania käynnistystä  helpottamaan.  Isompi  ero  näillä
moottoreilla on se, miten bensa tuodaan koneelle ja pakokaasut poistetaan koneen
käydessä.
 
Kaksitahtimoottorin polttoaineen ja ilman sekoitus  (sekoitetaan  kaasuttimessa)
pakotetaan palokammioon männän ollessa alhaalla. Männän ollessa ylhäällä  sekoi-
tus puristetaan, ja kun mäntä on saavuttanut yläpään, hehkutulppa sytyttää polt-
toaineen (räjähdys). Palava kaasuseos pakottaa männän alas, ja matkalla alas tu-
lee uusi polttoaineryöppy palokammioon. Koko voimajakso ottaa kaksi  männän  is-
kua.
 
Nelitahtikoneen polttoaineen ja ilman sekoitus (sekoitetaan kaasuttimessa)  tuo-
daan palokammioon männän ollessa alhaalla läpi venttiilin, joka  toimii  kierto-
kangen ohjaamana. Männän tullessa ylös venttiili sulkeutuu ja sekoitusta  puris-
tetaan. Kun mäntä saavuttaa yläosan, hehkutulppa syttyy ja räjäyttää polttoaine-
seoksen, joka taas pakottaa mäntää  alas.  Seuraavalla  männän  nousulla  toinen
venttiili avautuu ja päästää pakokaasut pois, ja männän ollessa  alhaalla  polt-
toaine pääsee palokammioon ja sama reaktio alkaa alusta. Koko  voimajakso  ottaa
neljä männän iskua.
 

Hehkutulppa on yleinen sekä kaksi- että  nelitahtimoottoreissa.  Hehkutulppa  on
tehty pienestä platinalangasta spiraaliksi hehkutulpan sisään.  Moottorin  käyn-
nistämiseen tarvitaan sähkövirtaa, jonka ei tarvitse olla suurempi  kuin  1,5-2V
ja ampeereita n. 2-3, jotta saadaan potkua sytytykseen.  Normaali  1,5V  paristo
kelpaa  mainiosti,  mutta  niitä  tarvitaan  yleensä  kaksi,  jotta  virtaa   on
riittävästi. Lisäksi ne tyhjenevät hyvin nopeasti jatkuvan lämmittämisen vuoksi.
 
Sähkön täytyy mennä hehkutulpan läpi  kuumentaakseen  sen  sopivaksi.  Moottorin
kampiakselin täytyy pyöriä, jotta kone lähtisi käymään omillaan. Heti kun  mäntä
alkaa liikkua itse, otetaan hehkutin pois sylinteristä ja tulpasta.  Hehkutulppa
jatkaa reaktiota itsekseen, eikä se tarvitse hehkutusta. Polttoainesekoitus  mo-
lemmissa moottoreissa yleensä säädetään kahdesta  neulasta  kaasuttimessa.  Yksi
venttiili säätelee sekoitusta tyhjä- ja  hitaalle  käynnille,  kun  taas  toinen
säätää huippunopeutta ja polttoaineen määrää, joka moottorille annetaan.
 
Moottoreissa, jotka ovat siimaohjattaville malleille, ei yleensä ole  kaasutinta
ja ne toimivat aina täydellä kaasulla. Venttiili on asennettu ilmanottoon ja  se
mahdollistaa sekoituksen vain suuremmalle/tasoitukselle.  Kaasutuksen  ohjailuun
moottoreissa on yleensä laitettu pyörivä neula kaasuttimeen. Tämä  neula  ohjai-
lee, kuinka paljon polttoaineen ja  ilman  sekoitusta  päästetään  palokammioon.
Ruuvi sijaitsee kaasuttimen kyljessä vasemmalla puolella, joskus myös oikealla.
 
Kaksitahtimoottorit ovat yleisimpiä lennokkien ja 1/8-autojen voimanlähteitä. Ne
ovat yksinkertaisia, kevyitä ja helppoja  huoltaa.  Niitä  joutuukin  huoltamaan
suhteellisen paljon, jotta moottori toimisi kunnolla. Moottorin käydessä ne toi-
mivat hyvin nopeilla kierroksilla kirkuvalla  pörinällä,  joka  johtuu  nopeuden
tuplaantumisesta: kaikki osat käyvät tuplanopeudella verrattuna  isoihin  kaksi-
tahtikoneisiin. Kaksitahtikoneet ovat myös suhteellisen halpoja,  keskimääräinen
hinta on n. 900 mk.
 
Nelitahtimoottorit ovat kasvattaneet suosiotaan, ja ne tuottavat myös hiljaisem-
paa, aidontuntuista ääntä. Ne tuottavat myös voimansa vähemmillä kierrosluvuilla
kuin kaksitahtimoottorit. Kierroslukuja on vähemmän, koska niissä on  venttiilit
ja ne myös painavat hieman enemmän ja ovat kalliimpia kuin kaksitahtiomoottorit.
Nelitahtikoneet vaativat myös pikkuisen enemmän huoltoa kuin pienemmät  serkkun-
sa, mutta ne eivät missään tapauksessa ole vaikeampia  käyttää.  Ja  ne  todella
kuulostavat hyvältä...
 
Normaalisti kaksitahtikone kiertää minuutissa n. 32 000 kierrosta, ja  "turbote-
tuilla" moottoreilla saavutetaan vieläkin korkeampia lukuja, kuten oman  mallini
kaksitahtikone. Kaksitahtipolttomoottoria voidaan "turbottaa"  ostamalla  siihen
parempi "pilli" (pakoputkisarja), jossa kaasu puristetaan  tiheämmäksi  ja  pai-
neistus menee myös polttoainetankkiin, josta voidaan nopeuttaa polttoaineen kul-
kua polttokammioon. Myös pakokaasujen käyttö on  mahdollista,  sillä  paremmalla
pillillä koneesta saadaan nopeammin kierrokset maksimiin, jolloin tehoa on  tie-
tenkin myös enemmän käytössä.
 
Pilli toiminee eräänlaisena kaasuturbiinina RC-malleille. Sille ei  löydy  vielä
voittajaa, sillä olen testannut kahta eri pillisarjaa, joista  toinen  on  EFRA-
pilli (kisaluokitus) ja antoi mallilleni yli 10 000 rpm  lisää  kierroksia  kuin
normaalilla pillillä. Laskettuna saavutettu nopeus + kisapilliturbotus oli kier-
roksia koneessani siis 48 000 rpm. Nykyinen koneeni antaa 54 000  rpm  sopivalla
nitroseoksella, mutta olen tyytynyt vähemään säästääkseni mäntää  ja  sylinteri-
holkkia (49 000 rpm). Kisapillit ovat yleensä  mustia  kauttaaltaan  ja  nättejä
muutenkin. Ainoa syy niiden käyttämiseen on hinta, sillä ne maksavat 250-700 mk,
joten harrastaja ei tarvinne kaikkein nopeinta pilliä, jos tarkoituksena on ajaa
jossain hiekkamontuilla lähistöllä.
 
 
{D                                                                     ---------->
{3Bensamoottorit
{3--------------
 
Bensatoimiset moottorit ovat tuleet isojen malliautojen, veneiden  ja  lentävien
mallien voimanlähteiksi. Ne eivät tule yleensä pieninä, kuten kaksi- ja nelitah-
tikoneet, jotka sopivat "pienempiin ja keskikokoisiin" malleihin, vaan  todella-
kin isoille malleille. Ne antavat tehokkaan moottorin  järkeenkäyvällä  hinnalla
ja helppokäyttöisinä.  Sytytystulppa  ja  ulkoinen  virtalähde  tarvitaan  käyn-
nistämiseen, polttoaine on yleensä bensaa ja öljysekoitusta. Autot ja veneet  on
asennettu vetokäynnistimellä helppoa käynnistystä varten.
 
 
{3Sähkömoottorit
{3--------------
 
Sähkömoottorit ovat uusinta uutta  RC-helikoptereissa  ja  lentokoneissa,  mutta
ovat olleet jo käytössä hyvin suosittuina RC-autoissa. Ne ovat  myös  ideaalisia
nopeisiin veneisiin ja pienoismalliveneiden tehonlähteeksi kaikissa  kokoluokis-
sa. Uusilla nopeatoimisilla NiCd-akuilla (nikkeli-kadmium) saadaan tehoa  vaati-
vaankin moottoriin (pienentynyt koko ja parempi kapasiteetti). Menneen kahdeksan
vuoden aikana sähkömoottorit ovat tulleet suosituksi kaikissa RC-lajeissa.
 
Sähkömoottorit ovat yleistyneet tehonlähteeksi pienille lentokoneille, 1/12-  ja
1/10-kokoluokan rata- ja crossiautoihin, kuten myös pienille ja nopeille veneil-
le. Tämä sähkömoottori on tehokas ja  kevyt.  Moottorityyppiä  kutsutaan  rauta-
sydänmoottoriksi, alan termiä käyttäen  "sähkis".  Mabuchi-540  on  suosittu  ja
erittäin hyvä esimerkki tälläisestä voimanlähteestä. Monet  valmistajat  tekevät
myös omia muunnelmiaan tästä moottorityypistä.
 

Mallikoneet käyttävät polttomoottorien lisäksi myös sähkömoottorin parempaa ver-
siota, joka tunnetaan paremmin "Cobolt-Magnet"-moottorina  (koboltti-magneetti).
Tällainen moottori antaa paremmat tehosuhteet  käytettävään  malliin,  mutta  on
näillä eräät huonotkin puolensa. Ne ovat kalliita ja huomattavasti  tehokkaampia
ja painavampia kuin  rautasydänmoottori.  Mallinnetut  veneet  käyttävät  paljon
useammin painavampia, voimakkaampia ja pienemmällä kierrosluvulla toimivia moot-
toreita antaakseen voimaa näille hienoille ja isoille veneille.
 
Voimanlähteenä sähkömoottoreille käytetään NiCd-kennoja, jotka on pakattu pitku-
laiseen muotoon sarjakytkennällä. 6-7 kennon akut ovat  yleisiä,  mutta  isommat
kobolttikoneet voivat vaatia jopa 28 tai vieläkin enemmän! Nämä  akut  ovat  ke-
vyitä ja ladattavissa nopeasti 15-30 minuutissa. Niiden  ajoaika  jää  kuitenkin
suhteellisen lyhyeksi, 4-10 minuuttiin, ja siksi  kannattaa  miettiä,  millaisen
mallin haluaa rakentaa, polttomoottorit kun  antavat  30  minuuttia  vauhdikasta
ajoa laitteella kuin laitteella, ja polttomoottorit voidaan  tankata  myös  ajon
ollessa kesken.
 
 
{3Mistä pitäisi aloittaa?
{3-----------------------
 
Suoraan   sanoen,   yksikertaiseen,   helppohuoltoiseen,   kokonaissuoritukseen,
vähäiseen hintaan suosittelen,  että  aloittelija  valitsee  kaksitahtimoottorin
malliinsa. Toki muitakin kannattaa harkita, mutta mielestäni kaksitahti on moot-
tori,  joka  on  paremmalla  moottorilla  korvattavissa,  ja  voit  aina   pitää
ylimääräistä voimaa säästössä koneessasi ja ottaa sen käyttöön tiukassa  paikas-
sa.
 
Kokeneet kuljettajat/lentäjät valitsevat myös  kaksitahtikoneet,  ne  kun  kiih-
dyttävät  nopeammin  isotkin  autot  ja  helikopterit,   mutta   kokorajoituksia
niissäkin on. Esimerkiksi 1/8 vaatii kaksitahtikoneen, joka voi olla ja  yleensä
onkin 3,5 cc. Olen myös nähnyt yli  kymppitonnin  maksavia  1/4-suhteen  autoja,
joissa on bensamoottori ja ketjuvedolla  varustettu  voimansiirto,  Kaikki  osat
olivat siinä myös tuplasti kestävämpiä ja hintavampia kuin 1/8-autoissa.  Näiden
autojen maksiminopeus on siinä 30-40 km/h, koska jos  ne  osuvat  johonkin  sitä
suuremmalla vauhdilla, on täysi rikkoontuminen edessä.
 
Myynnissä on moottoreita, jossa on kuula- tai  liukulaakerituetut  kiertokanget.
Kuulalaakerituetulla moottorilla on parempi suorituskyky, toimintavarmuus ja  se
kestää myös pitempään kuin liukulaakerimoottori. Kuulalaakerimoottorit ovat myös
hitusen kalliimpia kuin liukulaakeriset. Toisaalta, eihän mikään estä sinua  os-
tamasta erikseen kuulalaakeria koneeseesi, mikä täytyykin  tehdä  aika  ajoin...
Liukulaakerimoottoreita ei enää pahemmin löydy, koska ne ovat lähes samanhintai-
sia kuin kuulalaakeriset, joten sellaisen ostaminen ei kannata pidemmän päälle.
 
 
{3Termistöä
{3---------
 
Seuraavassa on muutama termi, jotka yhdistetään moottoreihin ja  joihin  et  ole
mahdollisesti päässyt tutustumaan:
 
{5- Monikurkkuinen
Tavallinen kaksitahtimoottori sisältää yhden polttoaineen sisäänmenoaukon  pako-
kaasuaukon toisella puolen kaasuttimessa. Monikurkkuinen moottori  sisältää  eri
puolilla sylinteriä useita (yleensä 3-4) sisäänmenoaukkoja, jotka mahdollistavat
polttoaineen menon palokammioon. Tämä  puolestaan  mahdollistaa  enemmän  voimaa
kuin normaalikurkkuinen kaksitahtimoottori. Monikurkkuinen moottori on hiukkasen
kalliimpi korkeampien valmistuskustannuksien takia.
 
{5- Kylmä vai kuuma hehkutulppa?
On saatavilla  kahdenlaista  asteikkoa  olevia  hehkutulppamallistoa.  Kylmä  on
yleensä käytetty .15 ja pienemmän kuutiotuuman  moottoreissa,  kun  taas  kuumaa
hehkutulppaa käytetään kaikissa yli .15 kuutiotuuman moottoreissa.  Seuraa  val-
mistajan ohjeita.
 
{5- Suojahehkutulppa
Suojahehkutulpassa on metallinen tanko hehkutulpan halki  pohjassa,  mikä  estää
raa'an polttoaineen pääsyn hehkutulpan sisään ja vähentää  hehkutulpan  viilene-
mistä tyhjäkäynnin aikana.
 
{5- Pitkäiskuinen
Moottorin isku viittaa etäisyyteen, jonka mäntä kulkee ylhäältä  alas.  Pitkäis-
kuisessa moottorissa tämä etäisyys on hiukan pidempi  kuin  normaali-iskuisessa,
ja se tekee moottorin jonkin verran vahvemmaksi vääntää vähemmillä kierroksilla.
Aika usein moottori on "pitkäiskuinen", jos  iskun  etäisyys  on  suurempi  kuin
männän pituus.
 
 
{3Toimintavinkkejä
{3----------------
 
Pidä kaasuttimeen menevä polttoaine puhtaana  erillisellä  suodattimella.  Pistä
suodatin polttoainepullosi päähän,  kun  täytät  tankkia,  ja  toinen  polttoai-
nesäiliön ja kaasuttimen väliin. Jos lennät alueella, joka on pölyinen,  suosit-
telen käyttämään ilmansuodatinta kaasuttimesi ilmanottoon  pitääksesi  moottorin
ehjänä. Autoihin tuleviin hehkumoottoreihin suodatin on pakollinen.
 
Kun olet ajanut/lennättänyt malliasi tarpeeksi, aja moottori kuivaksi  sammutta-
malla polttoaineen tulo ennen kuin sammutat koneesi. Tämä varmistaa  sen,  ettei
kiertokangessa ole polttoainetta, jonka metanoli ja nitrometanoli  on  erityisen
altis kosteuden keräämiseen, ja se taas ruostuttaa eri  osia  koneesta.  Erityi-
sessä vaarassa ovat kuulalaakerit. Kun olet ajanut  moottorisi  kuivaksi,  käytä
jälkiöljyä antaaksesi moottorillesi entistä paremman suojan korroosiota vastaan.
 
Potkurikonetta käynnistäessäsi käytä nk. pelkuritikkua, koska kätesi ja  sormesi
ovat erityisessä vaarassa, kun kone lähtee käyntiin. Kun asetat  venttiilin  no-
pealle, käytä aina rikasta sekoitusta. Moottori, joka toimii laihalla  sekoituk-
sella, on altis vioittumiselle - erityisesti rengastetut moottorit.  Käytä  vain
valmistajan suosittelemaa polttoainetta ja propellia. Jos jokin osa toimii  huo-
nosti, vaihda se uuteen. Pahimmassa tapauksessa  auto/vene/lentokone  karkaa  ja
voi aiheuttaa turhaa huolta joko sinussa tai  naapureissa,  jos  vahinkoja  sat-
tuu...
 
Muista! Lennokkimoottorit ovat voimakkaita ja toimivat nopeilla kierroksilla. Ne
pystyvät repimään sormesi irti, jos ne ovat väärässä  paikassa  väärään  aikaan.
Yleisesti moottorit tulevat hyvin kuumiksi käynnin aikana.
 
Ole varovainen!
 
 
{3Valmistaminen kokeiluun
{3-----------------------
 
Ensimmäistä kertaa RC-mallia kokeileva on varmaakin sen kokoamisen jälkeen pelo-
nomaisissa tunnelmissa, sillä malli  maksaa  varusteineen  kaikkineen  yli  1000
markkaa mallista ja valmistajasta riippuen, joten omistaja on syystäkin  pelois-
saan sen rikkoontumisesta. Äärimmäisen tärkeää siksi onkin, että mallin rakenta-
nut tutustuu ennalta mallin toimintaan seuraamalla ohjeita,  jotka  ovat  mallin
mukana tulleet. Kun ohjeet on todettu ja useaan  kertaan  varmistettu,  että  ne
ovat jääneet pääkoppaan, voidaan siirtyä eteenpäin.
 
Ennen ulos lähtemistä kannattaa tarkistaa  kaikki  mutterit,  nivelet,  renkaat,
moottorin kiinnitys, vaihteisto ym. Sähkömalleissa  on  akun  kiinnittäminen  ja
liittimien tarkistaminen kannattavaa. Muista yhtä tärkeistä paikoista  neuvotaan
mallin ohjeessa. Kun tarkistukset on tehty, voit siirtyä ulos malleinesi. Mallin
tunteminen on erityisen tärkeää, ja mitä enemmän tiedät mallistasi, sitä  parem-
min sitä käytät.
 
Vikatilanteiden hallinta kuuluu myös harrastukseen. RC-malleissa täytyy  tietää,
miten mikäkin osa toimii ja  miten  se  kiinnitetään.  Esim.  helikopterit  ovat
erittäin teknisiä laitteita, joiden täydellinen tunteminen on vaadittavaa ja  ne
myös tarvitsevat jatkuvaa huoltoa ollakseen kunnossa. Autot ja veneet eivät  nyt
sentään ole helikoptereita, mutta niitäkin pitää huoltaa - tämä  pätee  kaikkiin
kotonakin... :) Jos olet tutkinut malliasi tarpeeksi, niin nyt viimeistään olisi
aika lähteä sinne ulos sitä testaamaan.
 
 
{3Mallin käynnistäminen
{3---------------------
 
Auto/malli  käynnistyy  yleensä  helposti,  etenkin  jos  kyseessä   on   sähkis
(sähkömalli). Sähkärissä tarvitsee vain kiinnittää akun johto vastaanottimeen ja
laittaa virta päälle. On  kuitenkin  parempi,  että  käynnistät  lähettimen  en-
simmäisenä, sillä jos malli pääsee karkaamaan, on jo melkeinpä myöhäistä yrittää
korjata tilanne käynnistämällä radio - malli voi olla jo siihen mennessä  tuhou-
tunut.
 
Kun olet laittanut radion, akun ja muut tarvittavat johtimet  kiinni,  voit  ko-
keilla malliasi. Aloita kuitenkin varovaisesti, ettei laite pääse käsistä.  Tämä
karkailu on etenkin polttomoottoristen autojen luonne, sillä polttomoottorin an-
siosta auto lähtee liikkeelle hyvin nopeasti,  jos  kaasua  annetaan  tarpeeksi.
Polttomoottoriauto kiihtyy asfaltilla yhdessä sekunnissa 50 km/h vauhtiin, ja se
saavuttaa 80 km/h hyvinkin nopeasti.
 
Tästä sain kerran karvaan, mutta turvallisesti päättyneen opetuksen  parvekkeeni
alla kokeillessani polttistani. Matkaa oli seinään n. 10 metriä  sateista,  liu-
kasta nurmikkoa. Auto lähti kulkemaan kaasu pohjassa  40  km/h  alle  sekunnissa
kohti talon seinää. Onneksi ei muuta särkynyt kuin polttoainesäiliö,  jonka  ai-
neet jatkoivat vielä matkaansa kun auto meni seinään... Auto ei  olisi  halunnut
pysähtyä siihenkään, vaan jatkaa matkaa muualle. Onneksi polttoaine pääsi  ulos,
jolloin siitä vaaratilanteesta säästyttiin.
 
Tärkeää on myös kriittisten  kohtien  kunnollinen  kiinnittäminen  polttiksessa.
Moottorin käydessä ruuvit löystyvät ja jopa voivat irrota kokonaan, mikä  on  jo
katastrofi auton kannalta. Tämän vuoksi kannattaa kriittisiin paikkoihin liimata
ruuvi kiinni, eli pieni ripaus liimaa auttaa ruuvia  pysymään  paikallaan.  Myös
lukkomutterit tekevät saman, mutta niitä ei voi joka paikkaan heitellä. Ajon lo-
puttuakin kannattaa auton kokonaisuuden tarkistaminen ja  kaikkien  ruuvien  ki-
ristäminen.
 
Nyt kun kaikki on  kiinni,  voit  yrittää  käynnistystä.  Polttomoottorin  käyn-
nistäminen on yleensä helppoa ja vaivatonta, mutta älä hätiköi  päästä  ajamaan.
Vaikka olisitkin omistanut sähkömallin ja rapatellut sillä, on polttomoottoriau-
to huomattavasti suuremman tehonsa ansiosta nopeammin kiihtyvä ja vaikeampi hal-
lita. (Voin olla väärässäkin, mutta oman kokemukseni mukaan tämä pätee.)
 
Käynnistämiseen tarvitaan 3,5 cc:n (luokan .21 moottori) 2V:n jännite ja  start-
tipyörä. Startterissa on helpointa käyttää normaalia auton akkua  virran  tuomi-
seksi käynnistimelle, muitakin kannattaa kokeilla. Startteri ostetaan  erikseen,
ellei se ole paketin mukana. Joissakin moottoreissa tulee vetonaru mukana, mutta
se on jo harvinaisuus tämänkokoisissa moottoreissa.
 
Täytä tankki sopivalla polttoaineella (ohje mallin mukana) ja paina pari  kertaa
tankin pumpusta (riippuen tankista ja autosta, onko pumppua) syöttääksesi  moot-
torille polttoainetta. Kun näet polttoaineen  menevän  moottoriin  asti,  lopeta
pumppaaminen ja kiinnitä hehkutin tulppaan ja toinen pää  hehkuttimesta  kanteen
(hattu). Odota muutama sekunti, jotta tulppa ehtii lämmetä tarpeeksi, ja  sitten
vasta käynnistä.
 
Yritä nyt käynnistää moottori vetämällä narusta. Jos sitä ei ole, käytä käynnis-
tintä, jonka kuminen pyörä laitetaan moottorin vauhtipyörän  alle  ja  painetaan
kierroksia käynnistimelle. Pyöritä käynnistimellä niin kauan, että moottori  al-
kaa käydä "omillaan". Kun moottori on käynnistynyt, säädä moottorin tyhjäkäyntiä
sopivaksi - tämä vaatii yleensä useamman  käynnistämisen.  Kun  kaikki  tuntuisi
olevan kunnossa ja kone on säädetty sopivasti, voit kokeilla liikkeellelähtöä.
 
Kun kerran olet näinkin pitkälle päässyt, niin otat radio-ohjaimen käteen.
Hana pohjaan ja baanalle!
 
Hauskoja hetkiä...
