2
1
0 Chaos.IFF 59 70*

{E                                     Chaos
{E                                     -----
 
{6                              "Tohtori AivoTurmio"
 
 























Viime numerossa Petteri Bamberg kirjoitti pelistä nimeltä  Chaos  1.0,  joka  on
siis Alastair Murrayn tekemä Chaos-pelin Amos-versio. Itse en pitänyt tuosta ky-
seisestä Amoksella räpelletystä Chaoksesta pätkän vertaa, mutta sen  sijaan  sa-
maisesta Chaoksesta on olemassa myös James Conwellin ja Sean A. Irvinen  yhdessä
tekemät versiot 0.7 ja 2.5.
 
Ideahan kävi jo pääosin selväksi edellisen Sakun jutusta:  tässä  versiossa  0-8
velhoa taistelee toisiaan vastaan taikojen ja erilaisten olentojen avulla.  Eroa
arvostellun version ja muiden versioiden kanssa kuitenkin on. Amoksen sijaan  on
käytetty C-kieltä. Loitsuja on enemmän ja useampaan kategoriaan kuuluvia. Illuu-
sioloitsuja ei ole, ja epäkuolleita vastaan voi taistella ainoastaan  taika  tai
toinen epäkuollut.
 
Suosittelen tutustumistarkoitukseen Chaos 0.7:ää,  vaikka  versiossa  2.5  onkin
paljon enemmän kaikenlaista. Chaos 2.5 on nimittäin vain  demoversio,  jossa  on
kierrosrajoitus. Muistaakseni kierroksella 18 tai 25 peli loppuu, kun sen sijaan
0.7:ää voi pelata niin monta kierrosta kuin haluaa.  Tämä  kierrosten  määrä  on
siksi tarpeen, että peliä voi pelata niin monella eri tavalla, ja  jotkin  tavat
ehdottomasti vaativat yli 25 kierrosta, jotta muuttuisivat riemuksi.
 
Jo se, että vaihtaa loitsujen määrän joko todella isoksi tai  vähäiseksi,  tekee
pelistä aivan uudenlaisen, ja eri loitsut saavat  ihan  uuden  merkityksen.  Jos
esimerkiksi laitat jokaiselle taikurille  viisi  loitsua,  niin  meditointipuut,
joista siis saa uusia loitsuja silloin kun ne katoavat ja olet  niiden  sisällä,
muuttuvat yllättävän arvoikkaiksi. Koska puut katoavat, mikäli  niiden  loitsija
kuolee, niin sen loitsijan hengissäpitokin muuttuu varsin mielekkääksi puuhaksi.
Toki on aina se riski, että joku saa lohikäärmeen niiden  viiden  loitsun  jouk-
koon, jolloin kyseinen sessio on usein aika ennalta arvattava.
 

0.7:ssä on kuitenkin suuria puutteita, ja kuten versionumerokin kertoo,  0.7  ei
ole valmis versio. On loitsuja, jotka eivät  toimi.  Eräs  tällainen  toimimaton
loitsu korvaisi pelaajan kuoltua tämän generaattorilla, josta  tulee  summamuti-
kassa elukoita vähän väliä. Näitä elukoita voisi sitten kuitenkin vielä kontrol-
loida. Myös koneen äly on monilta osin rajoittunut.  Kone  ei  esimerkiksi  itse
osaa käyttää meditointipuita tai linnoja. Kone kyllä tajuaa pyrkiä niitä  kohti,
mutta sen sijaan että pääsisi sisälle niihin, se vain hakkaa niitä. Chaos 0.7 on
rajoittamattomuutensa takia kuitenkin hyvä pelin demoversioksi.
 
Kun 0.7:ää on sitten jonkin verran kokeillut, kannattaa hankkia Chaos 2.5:n  de-
mo, joka ainakin parissa viime Amiga Formatin CD:ssä on näkynyt olevan, ja  sit-
ten päättää ostaako pelin kokonaan vai ei. Itselläni on tarkoituksena ostaa peli
kokonaan hinnasta huolimatta, on siinä kuitenkin niin paljon kaikkea mahdollista
uutta, sekä loitsuja että ominaisuuksia.
 
Hauskaa sinänsä Chaos 2.5:ssä on se, että yleensä  shareware-peleissä  ostamista
ja ohjeita siihen tyrkytetään joka tuutista, mutta Chaos  2.5:n  readmesta  sain
oikein toden teolla etsiä, että löysin rekisteröinnin hinnan ja ohjeet. On help-
po kuvitella, että joku on jättänyt rekisteröimättä Chaoksen  ihan  vain  siksi,
että ei todellakaan  ole  löytänyt  ohjeita  sen  rekisteröintiin.  [Toim.huom.:
ChaosDocs.tex-tiedostosta löytyi näppärästi sekä hinta että osoitteet,  TEX-for-
maatissa tosin, mutta sehän on käytännössä puhdasta ASCIIta.]
 
Vaikka Chaos näyttääkin aika kököltä, niin ei  kannata  antaa  ulkonäön  pettää,
vaan pelaa peliä muutaman kerran. Ensimmäiset pari peliä kun menevät jo pelkkään
oppimiseen ja seuraavat sata loitsujen oppimiseen, kun  niitä  on  niin  paljon.
Erityisen hienoa on, että pelissä on joitain niin harvoin tulevia loitsuja, että
vieläkin välillä tulee loitsu,  jota  ei  ole  koskaan  aiemmin  nähnyt.  0.7:ää
sentään olen pelaillut jo varmaan viimeisen neljän vuoden ajan, tai ainakin  hy-
vin lähelle sitä.
2.5 toimii ihan perus-A500:llakin, jossa on mega muistia. 0.7 taitaa toimia puo-
lella megallakin, mutta tekijä on kyllä puhunut, että 2.5 on  viimeinen  versio,
joka vielä toimii perus-A500:ssa ja että tästä lähtien vaaditaan vähintään kaksi
megaa muistia ja 20 Mt kiintolevytilaa. Hauska nähdä, millainen se  uusi  versio
sitten tulee olemaan...
 
Koko versio maksaa 35 dollaria, ja rekisteröimällä sinut  myös  mainitaan  pelin
testaajaksi aina uusien versioiden ilmestyessä. 

Aminet:
http://ftp.sunet.se/pub/aminet/game/think/chaos.lzh (1,5 Mt, v2.5d)
