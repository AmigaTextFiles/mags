1
1
-1 VSonic.IFF 0 0
0 VSonic.IFF 0 54*

{5                             Litteä näyttö Amigaan?
{5                             ----------------------
 
                                Tapani Tanskanen
 
 
                                  Kukapa  voisi kieltäytyä  tarjouksesta: litteä
                                  15" näyttö  koekäyttöön  viikonlopuksi. Näyttö
                                  oli hieman  vanhempi  ViewSonicin  15,1"  TFT-
                                  näyttö, jota ei enää varmasti mistään saa. Oli
                                  kuitenkin  mielenkiintoista  testata,   kuinka
                                  helposti tuollaisen  kapineen  saa   pelaamaan
                                  Amigan kanssa.
 
                                  Heti ensimmäisellä kokeilulla näyttö  vaikutti
                                  toimivan vallan mainiosti ilman mitään  säätä-
                                  mistä. Tällöin käyttämäni tila  oli  1024x768.
                                  Erittäin lupaavaa.
 
 
{5                                  Ei aivan ongelmatonta
{5                                  ---------------------
 
Heti pienempää näyttötilaa kokeillessani näyttö jäi  vain  pimeäksi.  Näyttö  ei
siis tahdistu ihan mihin tahansa signaaleihin, joten täytyy tietää,  mitkä  taa-
juudet ovat näytölle optimaaliset ja säätää sitten omat näyttötilat vastaaviksi.
Optimaalisinta ei suinkaan usein ole paras virkistystaajuus, koska TFT-näyttö ei
toimi lainkaan samalla tavalla kuin perinteinen kuvaputki. Näyttö muuttaa  kuvan
analogisesta digitaaliseksi, joten siinä ei voida ajatella olevan mitään tiettyä
virkistystaajuutta eikä kuva siis vilku pienilläkään virkistystaajuuksilla. Par-
haaksi mahdolliseksi kuvanlaatu saadaan, kun näyttösignaalia ei missään vaihees-
sa muuteta  analogiseksi;  tämä  vaatii  tietysti  erityisen  näytönohjaimen  ja
näytön.
 
Litteissä näytöissä kannattaa ottaa huomioon niiden ominainen resoluutio: näyttö
on rakennettu toistamaan tarkalleen  tietyn  määrän  pikseleitä  (15"  malleissa
1024x768). Pienempi tai suurempi määrä skaalataan (automaattisesti) näkymään ko-
ko kuva-alalla. Tällainen skaalaaminen kuitenkin huonontaa kuvanlaatua  olennai-
sesti, joten näytössä on syytä käyttää sen ominaista resoluutiota aina kun  mah-
dollista. Skaalausten laaduissa on eroja melko paljon eri näyttöjen välillä. Uu-
det näytöt osaavat yleensä pehmentää kuvan melko hyväksi, kun taas testaamassani
mallissa 1024x768:sta poikkeavat tilat olivat melko hirveää katsottavaa.
 
Litteiden näyttöjen hinnat tulevat alaspäin koko ajan samalla kun tekniikka  ke-
hittyy. Näyttöä valittaessa kannattaa katsoa kuvanlaatua omin silmin myös  skaa-
latuilla tiloilla, koska varsinkin amigisteilla eri  resoluutiot  tulevat  usein
kysymykseen. Hintataso on tällä hetkellä suunnilleen tätä luokkaa: 

14,1" = alle 6 000 mk
15,1" = alle 10 000 mk
18,1" = yli 20 000 mk
 
Kokoja ei voi suoraan verrata tavalliseen kuvaputkinäyttöön, sillä litteä näyttö
vastaa aina suurempaa kuvaputkinäyttöä.
 
Kirjoittajan tavoittaa sähköpostitse osoitteesta thitansk@cc.helsinki.fi.
