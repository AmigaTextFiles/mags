2
1
2 Imperator.IFF 0 0*

{3                                   Imperator
{3                                   ---------
 
                              "Tohtori AivoTurmio"
 
 
Imperator on strategiapeli, jossa tavoitteenasi on nousta Rooman  hallitsijaksi.
Alussa sinulla on Tribuunin arvonimi, 4000 tavallisen miehen armeija ja  20  000
yksikköä rahaa, viljaa ja viiniä.
 
Viljalla ruokitaan armeija ja viinillä voidaan sekä pitää yllä armeijan moraalia
ja uskollisuutta että nostaa sitä lahjoittamalla ylimääräistä. Lisäksi sekä vii-
nillä että viljalla voi tehdä kauppaa ostamalla ja myymällä. Viljalla  voi  myös
nostaa suosiotaan senaatissa lahjoittamalla sitä kansalle. Muita tapoja  suosion
nostoon ovat lahjonta, alueiden valloittaminen ja vihollisten  tuhoaminen.  Lah-
jonnasta tosin ei tuntunut olevan mitään hyötyä - vaikka lahjoin koko  senaatin,
mitään ei tapahtunut.
 
Armeijoita liikutetaan alueelta toiselle ja yritetään saada koko maailma haltuun
- Rooma mukaanluettuna. Kun armeija tulee alueelle, joka ei ole Rooman  omistuk-
sessa, alueesta saa jonkin verran tietoa: onko alueella iso, pieni vai  keskiko-
koinen armeija, kuinka korkea sen taistelumoraali on ja kuinka  kehittynyt  alue
on. Mitä kehittyneempi alue,  sen  parempaa  aseistautumista  on  odotettavissa.
Omien armeijoiden määrää ja laatua saa parannettua hankkimalla arvonimeä.
 
Alin arvonimi Tribuuni saa pitää vain yhtä armeijaa kerralla ja siinä  saa  olla
vain tavallisia sotilaita. Tribuuni ei saa pitää laivastoa.  Legaani  saa  pitää
kahta armeijaa, yhtä laivastoa ja saa tavallisen armeijan  lisäksi  hankkia  400
jousimiestä armeijoihinsa. Praetor saa pitää neljä armeijaa, kaksi laivastoa  ja
voi ostaa tavallisten sotilaiden ja jousimiesten lisäksi 600 hevosmiestä. Consul
saa pitää kahdeksan armeijaa, kolme laivastoa ja voi  edellisten  lisäksi  pitää
armeijassaan kahta katapulttia, jotka ovat todella käytännöllisiä. Korkein  arvo
on Rooman hallitsija, jonka saa ainoastaan Rooman valtaamalla.  Rooma  vallataan
tavallisesti sinne hyökkäämällä. Miehet eivät kuitenkaan suostu seuraamaan sinua
taisteluun Roomaa vastaan ellet ole Consul, joka siis  on  korkein  tavallisesti
hankittava arvonimi. Hallitsija saa pitää 15 armeijaa ja 8 laivastoa. Muuten ra-
joitukset ovat samat kuin consulilla.
 
Jokainen armeija tarvitsee itselleen johtajan, joita on valittavana  Ridiculouk-
sesta (huonoin) Fabulukseen (paras). Parempi maksaa enemmän, ja palkka  on  mak-
settava joka kuukausi. Ridiculouksen hinta on  100  kuussa,  Fabuluksen  10  000
kuussa, muiden siltä väliltä. Yksi komentaja voi komentaa  vain  yhtä  armeijaa,
eli jos ostat Fabuluksen yhteen armeijaasi komentajaksi, ei  mikään  muu  armei-
joistasi voi enää Fabulusta saada, ellet vapauta Fabulusta  ensin  tehtävästään.
Tämä on sinänsä epäreilua, sillä pelissä voi pelata maksimissaan kolme  pelaajaa
yhtä aikaa. Tästä seuraa, että se joka on ensimmäisenä vuorossa saa parhaan  ko-
mentajan ja se joka on viimeisenä saa huonoimman.
 
Taistelut voi hoitaa joko itse tai vaihtoehtoisesti antaa koneen  hoidettavaksi,
jolloin armeijan johtajalla on paljonkin merkitystä. Mitä parempi  johtaja,  sen
paremmin kone pärjää. Automaattitaistelussa on myös typerät puolensa, joista to-
sin pelaajalle on etua. Jos vastapuolella on neljä  katapulttia  mutta  alhainen
taistelumoraali ja itselläsi on ainoastaan tavallisia sotilaita, niin  jos  itse
menet taistelemaan, ei sinulla ole mitään mahdollisuuksia, mutta sen sijaan  jos
annat koneen hoitaa homman Fabulus johtajanasi, sinulla on varsin hyvätkin  mah-
dollisuudet voittaa taistelu. Taistelusysteemi on vuoropohjainen. Ohjeet taiste-
luun löytyvät Imperatorin demoversiosta, joka on ainakin Amiga  Formatin  CD:llä
numero 44 sekä Aminetissä. Muita ohjeita ei peliin sitten olekaan.
 






























Armeija on jaettu yksiköihin. Yksiköt ovat seuraavanlaisia silloin kun armeijas-
sa on maksimimäärä miehiä: 10 yksikköä tavallisia sotilaita, kussakin  yksikössä
400 miestä; 4 yksikköä jousimiehiä, kussakin 100 jousimiestä; 4 yksikköä  hevos-
miehiä, kussakin 150 hevosta sekä 2 katapulttia, kumpikin erillään.  Kaikki  yk-
siköt liikkuvat samalla tavoin: klikataan hiiren vasenta nappia yksikön  kohdal-
la, ja sitten klikataan mihin yksikön on tarkoitus liikkua.
 
Tavallinen sotilas, katapultti ja jousimiehet liikkuvat yhden ruudun kierrokses-
sa. Hevonen joko kääntyy 90 astetta tai liikkuu suoraan eteenpäin maksimissaan 4
ruutua kierroksessa. Yksiköt liikkuvat aina suoraan sivuttais- tai pystysuunnas-
sa,  eivät  viistosti.  Tavallinen  sotilas  ja  jousimiehet  käännetään  katso-
maan/taistelemaan toiseen suuntaan painamalla oikeanpuoleista  hiirennappia  yk-
sikön kohdalla. Sen jälkeen hiiren osoitin menee pieneen neliöön, josta valitaan
mihin suuntaan yksikkö kääntyy katsomaan. Sillä, mihin suuntaan yksikkö  katsoo,
ei ole liikkumisen kannalta merkitystä, koska se osaa kyllä itse automaattisesti
kääntyä siihen suuntaan mihin tarkoitus on mennä, poikkeuksena hevonen.
 
Katapultti ampuu aina suoraan ylös tai alaspäin riippuen siitä, oletko hyökkääjä
vai puolustaja, mutta ei koskaan sivuille. Katapultti voi kuitenkin liikkua  si-
vusuunnassakin. Hevosta ja katapulttia ei voi kääntää katsomaan sivusuuntaan sa-
moin kuin  sotilaita  tai  jousimiehiä  ja  katapulttia  ei  ollenkaan.  Hevonen
kääntyy, jos sen tarkoituksena on liikkua siihen suuntaan. Jos hevosen sivustaan
tulee vihollisyksikkö, niin klikkaamalla hevosen liikkumaan yksikön päälle hevo-
nen kääntyy siihen suuntaan ja alkaa seuraavasta kierroksesta lähtien taistella.
Edestäpäin hyökkäys on kaikkein tehottominta ja takaapäin hyökkääminen  kaikkein
tehokkainta, joten kannattaa siis yrittää piirittää vihollinen aina mahdollisim-
man monelta suunnalta.
 
Yksiköiden naamasta näkee sekä yksikön tyypin että sen moraalin. Heikolla moraa-
lilla ovat yksiköt suupielet alaspäin tai  säikähtäneitä,  korkealla  moraalilla
hymysuin. Kun moraali laskee tarpeeksi, yksikkö kirkaisee, eikä  sitä  voi  enää
sen jälkeen komentaa, vaan se pyrkii suoraan  vastasuuntaan  taistelusta,  ellei
sen moraalia nosteta komentajan boostilla.  Moraalin  lisäksi  toinen  valvontaa
vaativa ominaisuus on yksikön voima, joka näkyy  prosenttina.  Mikäli  voima  on
nollilla, ei yksikkö voi edes liikkua. Aina kun liikut tai taistelet, voima las-
kee.
 
Mitään tekemättä oleminen tai komentajan boost palauttaa voimia. Itsekseen  voi-
mat eivät palaudu yli 100 prosentin, komentajan boostilla voi nostaa voiman  200
prosenttiin. Mitä enemmän voimaa, sitä enemmän vahinkoa vihollinen kärsii.  Mitä
parempi komentaja, sitä enemmän boost  auttaa.  Käytännössä  voit  jakaa  hinnan
100:lla, niin saat tietää kuinka monta prosenttia komentaja lisää  voimaa  boos-
tillaan, eli Ridiculous nostaa 1 prosentilla ja Fabulus 100 prosentilla.  Tieto-
konevihollisilla ei kuitenkaan ole boostia käytössä, joten yhdellä jousimiehellä
voi voittaa koko vihollisen armeijan, jos vihollinen on jo ehtinyt väsähtää. Me-
net vain ympäri ruutua, annat boostia yksiköllesi ja ammut  välillä  vihollista.
Täysin ylivoimaista et itsestäsi pelissä pysty tekemään  armeijarajoitusten  ta-
kia. Ylivoimaanhan riittäisi parikymmentä katapulttia, mutta 2 on rajoitus.
 
Katapultilla ja jousimiehillä ei voi samalla kierroksella liikkua ja ampua.  Ka-
tapultilla ammuttaan painamalla oikeanpuoleista hiirennappia katapultin kohdalla
ja sen jälkeen valitaan, mihin kohtaan suoralla linjalla  ammutaan.  Jousimiehet
ampuvat automaattisesti siihen suuntaan mihin katsovat, jos siellä  on  ammutta-
vaa. Jousimiehet kuitenkin ampuvat vain neljän ruudun  päähän.  Näillä  ohjeilla
sinun pitäisi jo päästä taistelun alkuun, ja yhä edelleen voit käyttää myös tie-
tokonetta taistelusi hoitamiseen.
 
Moninpelinä Imperatorista tulee mielenkiintoisempi myös senaatin suosion kannal-
ta, sillä yksi tapa lisätä suosiotaan senaatissa on pitää puhe,  mutta  moninpe-
lissä tuota samaista puhetta voi myös käyttää vastapelaajien maineen mustamaala-
miseen. Lisäksi voi käyttää viiden eri jumalan apua, kutakin kerran pelin  aika-
na. Jumalat vaikuttavat rahaan, laivastoon, maavoimiin ja Kleopatraan,  ja  Zeus
tekee kaiken sen mitä muutkin kerralla. Rakkauden jumalalla voi säästyä  toimit-
tamasta Kleopatran vaatimuksia, joita joutuu täyttämään, jos tekee liiton  hänen
kanssaan tai valtaa Egyptin. Halvemmalla tosin pääsee,  jos  jättää  täyttämättä
Kleopatran vaatimuksen ja järjestää heti perään Egyptin kansalle huvitusta.
 
Vaikkei ohjekirjaa pelissä olekaan minkäänlaista, niin kyllä sen silti suht  no-
peasti oppii, vaikka joillakin luultavasti onkin hankaluuksia oppimisessa.  Pal-
jon  auttaa  kuitenkin  tieto,  että  useasti  oikean  ja  vasemman  hiirennapin
käyttämisellä on eroa. Esimerkiksi jos kartalla klikkaat vasemmanpuoleisella ar-
meijaasi, saat armeijavalikon, jossa on kyseinen armeija valittuna.  Sen  sijaan
jos painat oikeanpuoleista hiirennappia, pääset liikuttamaan armeijaasi.
 
Amiga Formatin arvostelija ei ollut pitänyt taisteluosuudesta, mutta oli pitänyt
pelistä muuten. Itse pidin molemmista osuuksista ja ostin pelin lähinnä demover-
sion taisteluosuuden perusteella. Amiga Formatin arvostelija  oli  myös  pitänyt
taisteluja vaikeina, itsestäni ne olivat aika lailla sopivan vaikeuksisia vaikka
koneen tekoäly olisikin saanut olla parempi.
 
Imperator on ilmeisesti Amos Prolla tehty, tai ainakin paljolti näyttäisi siltä.
Joitain  pikkukömmähdyksiä  pelissä  on  ja  jotkin  toiminnot  jäävät  kokonaan
käyttämättä, koska niitä ei yksinkertaisesti tarvitse,  kuten  esimerkiksi  oman
kaupungin ryövääminen armeijallaan. Siitä saatava raha on kuitenkin niin  pieni,
ettei jaksa vaivautua, paitsi ehkä ihan alussa.
 
Pelin kyllä menee aika nopeasti lävitse, yhdessä päivässä  jos  tarkemmin  sano-
taan, mutta sitä jaksaa pelata jonkin verran vielä sen jälkeenkin. Pienillä muu-
toksilla Imperatorista olisi saanut vallan mainion nettipelin, nyt moninpeli jää
aika lailla turhaksi, sillä harva jaksaa alkaa pelata tällaista  peliä  moninpe-
linä, sen verran puutteellinen se moninpeliä ajatellen kuitenkin on. Plussana on
kuitenkin sanottava, että moninpelissä voi lahjoittaa kaverilleen rahaa,  viljaa
tai viiniä niin tahtoessaan. Tämä hoituu kaupanteolla eli  myymällä  esimerkiksi
satatuhatta rahaa ilmaiseksi.
 
Imperatorissa on ihan mukavat grafiikat huolimatta siitä, että ne toimivat  ECS-
koneissakin. Musiikkia ei pelissä alkudemoa lukuunottamatta ole, ääniä kuitenkin
edes joitain. Imperator on kuitenkin on halpa ja omasta mielestäni oli  hintansa
arvoinen. Suosittelen silti kokeilemaan  ensin  demoversiota  ja  siitä  päätte-
lemään, pidätkö pelistä vai et. Mitään maailmaa mullistavaa peli ei minkään suh-
teen tarjoa, mutta on harvinaisen viihtyisä.  Positiivista  on  myös  se,  etten
muista pelin kertaakaan kaatuneen vielä. Peli tulee CD-kotelosta huolimatta kah-
della levykkeellä, joten älkää antako pakkauksen hämätä. 

Aminet, demoversio:
http://ftp.sunet.se/pub/aminet/game/demo/ImpDemoUK.lha (773 kt)

Aminet, ruutukaappauksia:
http://ftp.sunet.se/pub/aminet/game/demo/Imperator_ss.lha (279 kt)


{3        Imperator

        Julkaisija:     Epic Marketing
                        http://www.epic-marketing.de/Imperator_UK.html

        Myyjä:          Gentle Eye Ky, puh. (03) 363 0048
                        ge@vip.fi, http://www.ge.vip.fi/

        Hinta:          110 mk
        Vaatii:         2 Mt muistia, kiintolevy

        Testattu:       A1200, 68030/50 MHz, 16 Mt Fast

        Yleisarvosana:  82
