6
1
-1 Posti_1.IFF 0 0
0 Posti_1.IFF 236 2*









On se hyvä, että Amiga vielä elää ja voi suhteellisen hyvin.  Itselläni  se  oli
ensimmäinen kone ja ehkä myös rakkainkin, ja on  sääli  luopua  siitä.  Toivotan
toiminnallenne ja hyvin toimitetulle lehdelle hyvää joulua ja  onnellista  Uutta
Vuosituhatta.
 
{AKlasu L 

{B--------------------------------------------------------------------------------

Minulla on muuten toimiva Amiga 500, mutta  monitori  puuttuu.  Mistähän  saisin
sellaisen käytettynä edullisesti?

{ARolle


{BVastaus:

Amigaan sopivia ns. videomonitoreja ei enää uutena saa mistään,  joten  käytetty
on tosiaan ainoa vaihtoehto. Yleisimpiä  malleja  ovat  esim.  Philips  CM 8833,
8833-II, Commodore 1084 ja 1084S, mutta  muitakin  on  vuosien  saatossa  ollut.
Näissä on yleensä sisäänrakennetut kaiuttimet.
Vanhoista multisync-monitoreista esim.  Nec 3D  pystyy  videotiloihin.  Uudempia
malleja ovat MicroVitec 1438 ja Amiga 1438, jotka ovat käytännössä  sama  malli.
Kaikissa multisynceissä ei ole kaiuttimia, ja kannattaa  myös  varmistua  siitä,
ettei kyseessä ole mikään PC-maailman "multisync", sillä ne eivät yleensä video-
tiloihin pysty. Multisyncit ovat myös kalliimpia kuin tavalliset videomonitorit.

Hyvä paikka monitorien etsiskelyyn on esim. Keltainen Pörssi, joka ilmestyy sekä
sanomalehtimuotoisena  että  verkkojulkaisuna   (http://www.keltainenporssi.fi).
Uutisryhmiä sfnet.tori.myydaan.atk ja sfnet.atk.amiga kannattaa myös seurata, ja
onpa Sakutorillakin niitä joskus ollut myynnissä.

Mikäli monitoria ei tunnu löytyvän, on olemassa toinenkin  vaihtoehto:  TV-modu-
laattori. Näitä on myynnissä silloin tällöin ja usein myös halvalla. Modulaatto-
rin avulla A500:n voi kytkeä suoraan television antenniliitäntään.

{AAnu Seilonen

{B--------------------------------------------------------------------------------

AmigaOS 3.5:n odotus on viimeinkin päättynyt, mutta sen kanssa on ilmennyt  muu-
tamia ongelmia: 

1. AWeb II SE -selaimen painikegrafiikat ovat yhtä sotkua.

2. Boing Bag 1 -korjauspaketin lisäämät animoidut ikonit eivät toimi.

Mikä avuksi?

{A"3.5 tabua buranaa?"
 
{BVastaus:
 
1. Tämä ongelma toistuu tiettävästi vain  AGA-ruuduilla.  Pulman  voi  ratkaista
varsin tyydyttävästi asettamalla AWebin  hakemistosta  Storage/Buttons/AWeb-tie-
doston ikonin tooltypeistä kohdan  TRANSPARENT  sulkuihin  (pääset  tooltypeihin
käsiksi Workbenchin Information-toiminnolla). Tämän jälkeen aja AWebin  hakemis-
tossa oleva Install_Buttons ja valitse  "Storage/Buttons/AWeb"  tiedostovalitsi-
mesta.
 
2. Varmista että käytät  AmigaOS  3.5:n  omaa  GIF-datatypeä  ja  ettei  järjes-
telmässäsi ole gifanim.datatypeä.
 
{AJanne Sirén 

{B--------------------------------------------------------------------------------

Saku pyrkii asiantuntijoiden avulla selvittämään ongelmasi ja vastaamaan palaut-
teeseesi  Posti-palstan kautta. Voit lähetellä mielipiteitä ja kysymyksiäsi seu-
raavaan osoitteeseen postitse.


{ASaku
{Ac/o Anu Seilonen
{ASammaltie 51
{A90650 Oulu
{AInternet: thoriel@sci.fi
{ASakunet: 65:10/6.0 (Anu Seilonen)
{ABBS: Amiga Zone, (015) 348 968 (avoinna 24h)
