2
1*

{3                                  Wipeout 2097
{3                                  ------------
 
                            Markku "Breed" Heikkinen
 
 
Melkein vuoden päivät ostamani Blizzard PPC ja BVision saivat hyrrätä melkolail-
la tyhjäkäynnillä, vain muutamat  PD-ohjelmat  tukivat  tätä  uutta  tekniikkaa.
Aluksi oli myös vaikeuksia saada konetta edes toimimaan kunnolla. Vihdoinkin kun
ensimmäinen oikea kaupallinen PPC-peli, Wipeout 2097 tuli markkinoille, peli  ei
ainakaan omassa koneessani toiminut ensi yrittämällä.
 
Peli tukee kaikkia uusimpia standardeja, jotka on suunniteltu  PPC-korteille  ja
grafiikkakorteille, kuten WarpUP, Warp3D ja CyberGraphX, joten tätä  peliä  pys-
tyin pitämään koetinkivenä Amigalleni.  Jos  tämä  peli  toimisi  kunnolla,  to-
dennäköisesti tulevatkin pelit toimisivat, ainakin WarpUPista  on  tulossa  mel-
keinpä standardi "rajapinta".
 
Omalla kohdallani ongelmaksi muodostui CyberGraphX v3. Pelin kyllä pitäisi  toi-
mia tällä vanhemmallakin ajurilla, mutta jotain oli kuitenkin pielessä, ja koska
olin jo aikaisemminkin suunnitellut CGX4:n hankkimista, päätin  tehdä  sen  mie-
luummin kuin alkaa vanhan version kanssa tappelemaan, onhan CGX4 paljon kehitty-
neempikin. Päivitettyäni CGX4:n vielä uusimpaan versioon, joka  tekee  siitä  OS
3.5 -yhteensopivan, lähti peli vihdoinkin toimimaan, ja kaikki "not enough video
memory" -ilmoitukset loppuivat.
 
Entäpä itse peli? Wipeout on suoraviivainen ajopeli, erikoista on se, että peli-
maailma lienee jossain kaukana tulevaisuudessa. Toimit eräänlaisen  avaruusaluk-
sen ohjaajana ja kilpailet muita vastaan mitä erikoisimmilla radoilla. Mahdolli-
suutenasi on myös saada ohjuksia yms., joilla voit  vaikeuttaa  kilpailijoittesi
kisasuoritusta eli käytännössä eliminoida ne kokonaan pois haitolta.
 
Asennustavan voi valita pienimmästä mahdollisesta aina täysasennukseen eli  noin
70 Mt. Romppu sisältää myös WarpUP- ja Warp3D-ajurit, joten nekin saa  mukavasti
sieltä asennettua, ellei niitä vielä ole. Vaihtoehtoina on joko pelaaminen  WB:n
ikkunassa tai omalla  ruudulla.  Peli  rullaa  mukavasti  16-bittisenä,  640x480
osoittautui parhaimmaksi, 800x600 ruudulla on havaittavissa ainakin minulla pie-
noista nykimistä.
 
Amigan nopeuden mukaan voit valita sopivat  asetukset,  ja  CD  sisältää  useita
ääniraitoja, jotka mukavasti vauhdittavat peliä. Ääniefektit  ovat  myös  muuten
hyvät, paitsi joissain tilanteissa taustalta kuuluu ikäviä sivuääniä, vika saat-
taa olla AHI:n asetuksissa? Peli tukee myös äänikortteja, joten äänimaailma oli-
si mahdollista saada vielä paremmaksi, äänikortittomana  en  kuitenkaan  päässyt
sitä testaamaan. Pelattavuuden kannalta peli ei ainakaan  moitteita  saa,  vaih-
toehtoina on joko hiiri/näppäimistö, näppäimistö/joystick tai  näppäimistö,  eli
eiköhän sieltä mieleisensä löydä.
 
Kaiken kaikkiaan Wipeout 2097 on komea peli, tekniseltä tasoltaan  jotain  aivan
uutta Amigalla. Vihdoinkin peli, joka saa koko  konehuoneen  reservin  käyttöön!
Ainoa kysymysmerkki voi olla pelin kiinnostavuus ajan myötä, ratoja on vain kah-
deksan ja muutaman aluksen valikoima, kaksinpeli olisi ollut mukava  lisäpiriste
pelille.
 
Peli voitti juuri  Amiga  Flamen  vuoden  1999  Amiga-peli  -äänestyksen,  joten
eiköhän tämäkin kerro jotain pelin saamasta suosiosta. Jos siis omistat PPC:n ja
grafiikkakortin, voin suositella peliä lämpimästi, Amigasi pääsee pelien suhteen
ihan uudelle tasolle. 

{3        Wipeout 2097

        Tekijä:         Digital Images

        Julkaisija:     Blittersoft, http://www.blittersoft.com

        Vaatii:         PPC, 3D-grafiikkakortti, GyberGraphX tai Picasso96,
                        CD-ROM, WB 3.0, 1 Mt kiintolevytilaa, 24 Mt Fast

        Testattu:       A1200, PPC 603e/200 MHz, 64 Mt Fast, BVision, OS 3.5

        Grafiikka:      90%
        Äänet:          80%
        Pelattavuus:    90%

        Yleisarvosana:  90%

Kirjoittajan tavoittaa sähköpostitse osoitteesta marhete5@hotmail.com.
