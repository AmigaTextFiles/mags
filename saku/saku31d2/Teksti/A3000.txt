2
1*
 
{3                              A1200:sta A3000:een
{3                              -------------------
 
                               Teemu Pohjanlehto
 
 
Olin jo pitkään suunnitellut A1200:sta luopumista, sen laajentaminen kun on  sen
verran kallista puuhaa, etteivät omat rahavarani riittäneet edes tornin  hankki-
miseen, saati väyläkorttiin. Olihan mielessä pyörinyt jo pitkään oma  tornitusp-
rojekti, jonka esteeksi muodostui lähinnä näppisadapteri, sitä kun ei tahdo  ko-
to-Suomesta löytää järkevään hintaan. Halvin löytämäni maksoi 290 mk, Englannis-
ta olisi vastaavan saanut 140 markalla. Kun en saanut sähköpostitse lähettämääni
tiedusteluun minkäänlaista vastausta, luovutin.
 
 
{3Haaveena desktop
{3----------------
 
Homma unohtui muutamaksi viikoksi, kunnes selailin erästä ilmoituslehteä.  Tote-
sin A4000:n hinnan houkuttelevaksi mutta himpun  verran  liian  korkeaksi.  Olin
asettanut itselleni tavoitteeksi olla  kuluttamatta  ylimääräistä  rahaa  koneen
vaihtoon, joten homman pitäisi toimia vaihtoperiaatteella: sillä rahalla,  jonka
A1200:sta saan, pitää saada desktop-Amiga.  Päädyin  A3000:een  tai  viriteltyyn
A2000:een. Vakio-A2000:ta tuntui olevan  mukavasti  liikenteessä,  turboja  yms.
taas ei. A3000:ta taas näkyi tosi harvoin.
 
Eräässä lehdessä oli kuitenkin myynnissä A3000 (68030/25 MHz, 1,2 Gt, 2 Mt Chip,
1 Mt Fast), jolla hintaa oli kohtuulliset 1500 mk. Harmikseni en mitenkään olisi
onnistunut saamaan A1200:stani (68030, KS 3.0, 120 Mt HD, 8 Mt  Fast)  vastaavaa
summaa, joten jäin harmittelemaan asiaa. Muutaman viikon kuluttua löytyi  toinen
ehdokas, vastaavanlainen kokoonpano ilman kiintolevyä hintaan 850 mk.  "Sikahal-
pa", ajattelin ja tilasin koneen sen kummempia ihmettelemättä. Mieltä  kuitenkin
painoi ajatus: entä jos en saakaan myytyä konettani  ajoissa?  Pieni  neuvottelu
"hallituksen" kanssa auttoi, ja pikalaina järjestyi.
 
 
{3Pakettia auki
{3-------------
 
Omasta mielestäni pitkän ajan kuluttua (melkein viikko,  itsenäisyyspäivä  sotki
postin kulkua) kilahti postiluukusta pakettikortti, jonka tulon olinkin  mukavan
intuitiivisesti arvannut ja poikennut ruokatunnilla kotiin. Videokoteloon pakat-
tu Amiga oli jämäkän painoinen, ja voin sanoa tunteneeni koneen voiman käsissäni
- ainakin käveltyäni kilometrin tai pari kone kainalossa. Kone oli pakattu tren-
dikkäästi mustaan jätesäkkiin. Onneksi koneen  omistaja  oli  ollut  sen  verran
viitseliäs, että oli suojannut kaikki ulkoiset liittimet  pahvilla,  joten  kone
oli kuin pakasta repäisty.
 
Heti ensimmäiseksi tuli mieleen, että koneessa on VGA-liitin ja minulla vain vi-
deomonitori... Onneksi älysin katsoa koneen taakse,  ja  löytyihän  sieltä  myös
RGB-liitin. (Taas tätä puskaradiotietoa!) Eihän monitorini mikään loistava  ole,
mutta eipä tarvitse kiinnittää rahaakaan. Monitori saa luvan ajaa asiansa,  kun-
nes budjettini tasapainottuu ja saan ensin muut koneen osat ajan tasalle.
 
Koneessa ei siis ollut kiintolevyä, joten tein vain  pikaisen  testauksen,  että
kone yleensä herää henkiin. Sitten ruuvimeisseli käteen ja kone päreiksi. Muuta-
man kirosanan ja ahaa-elämyksen jälkeen kone oli auki, laiteteline irti, emolevy
kokonaan näkyvissä ja uudet SCSI-levyt ruuvattu kiinni -  kuvaannollisesti,  ko-
neessa kun ei ollut asennuskelkkoja, eikä kiinnitys  muuten  onnistu.  Onnistuin
saamaan kaksi SCSI-levyä ilmaiseksi, toinen oli liian pieni (80 Mt) ja  toisesta
oli mennyt 0-ura rikki. Ajattelin, että ainakin 80-megaisen saan toimimaan, mut-
ta yllätyin, kun 1,2 Gt Seagate hurahti toimintaan kertaheitolla, HDToolBox  kun
antaa vaihtaa levyn aloituskohtaa.
 
 
{3Konetta laajentamaan
{3--------------------
 
Koneen vaihdon huonoja puolia olivat sekä uuden koneen tehottomuus että vähäinen
muistimääräkin, joten mielessä käväisi ajatus turbosta ja lisämuistista. Katsaus
koneen sisuksiin osoitti ikävän tosiasian: Fast-muistia saa  vain  ZIP-kannoille
ja vain megan verran DIP-kannoille. Pieni tutkimus osoitti, että ZIP-muistia  on
todella vaikea löytää ja se on äärimmäisen kallista, noin 190 mk  per  megatavu.
Onpa Gentle Eyen Boogie joutunut aikanaan maksamaan muisteista 390  mk  megalta.
Boogie kyllä tarjosi  neljää  megaa  600  markalla,  joten  olisi  siinä  hiukan
säästänyt, mutta ikävä kyllä budjettini ei antanut myöten moiseen  sijoitukseen.
Päätin odotella.
 
Samasta lehdestä löysin ilmoituksen A2000:n 4 Mt:n  muistikortista  hintaan  200
mk, joten luuri käteen ja soittoa ilmoille. Kyselin  mahdollisesta  sopivuudesta
A3000:een, ja kaveri ilmoitti kortin sopivan ja kyseli vielä, koska olin koneeni
ostanut ja mistä päin. Selvisi, että kyseessä oli sama myyjä ja että kortti  oli
ollut juuri tässä koneessa kiinni, joten kaupat tehtiin heti. Olisipa  myynnissä
ollut vielä Picasso IV, Delfina Lite, CyberVision, GVP:n  040-turbo  ynnä  muuta
mukavaa. Rahatilanteeni pakottamana jouduin harmikseni kieltäytymään tarjouksis-
ta. Ehkä saan vielä jostain kasattua lisää rahaa. GVP:n  hinnaksi  olisi  tullut
600 mk, joka on mielestäni kohtuullinen. Itselleni kyllä riittäisi aluksi 030/50
MHz, joten jos jollakin on sellaista tarjota sopivaan rahaan, niin minulle kyllä
kelpaa!
{3Display enhancer testiin
{3------------------------
 
Kun koneessa nyt sattuu olemaan sisäinen scan doubler ja flicker fixer, niin pi-
tihän niitäkin päästä kokeilemaan, joten aamulla kone isoon laukkuun  ja  mukaan
töihin. Pöydälläni lojui juuri mukavasti 17" Sonyn putki, joten johdot kiinni ja
menoksi. Ruutu pysyi itsepintaisesti mustana. "Ahaa, koneen takana  oleva  ihme-
kytkin on siis varmaan tätä varten." Nyt toimi hienosti, ja kuva ilmestyi  ihme-
tyksekseni ruutuun. Palikkamaiseltahan se näytti, joten  näyttötilaa  säätämään.
Totta kai Monitors-hakemistossa oli vain PAL, joten pääsin testaamaan vain  nor-
maalit PAL Laced -tilat, mutta kyllä 640x512 oli riittävän näyttävä videomonito-
rin kanssa eläneelle Amigistille.
 
A3000:n flicker fixer on yllättävän hyvä. Pientä raidoitusta ilmenee  ainoastaan
Workbenchin valikoiden kanssa, ikkunoiden skaalauksen ja siirron aikana kuva  ei
värähdäkään. Värejä on tietysti olemattoman vähän, mutta pitää muistaa, että ko-
ne on julkistettu vuonna 1990 ja piirit ovat vuosilta 1989 tai vanhempia,  joten
ei tämä mikään näyttökortin korvaajaksi tarkoitettu toiminne olekaan.  Monitori-
valinta on ehdottomasti SVGA-putki, kuvanlaatua ei  voi  edes  vertailla  samana
päivänäkään videomonitorin kanssa. Itselläni kun  on  krooninen  rahapula,  niin
tyydyn wanhaan 1084S-videomonitoriin ainakin toistaiseksi.
 
 
{3Näitä kaivattaisiin
{3-------------------
 
Jos jollakin sattuu olemaan koneeseen manuaalit tai muuta sälää, vaikka vain va-
lokopiot, niin olisin niistä kiitollinen. Kiinnostusta olisi  myös  Bridgeboard-
korttiin, omani kun meni siivousintoisen silloisen perheenjäsenen matkassa  kaa-
topaikalle. Ja jos jollakin on oman A3000:n kanssa ongelmia,  niin  olen  valmis
auttamaan niissä asioissa joissa vain voin. Sähköpostiosoitteeni on tämän artik-
kelin lopussa.
 
 
{3Yhteenveto
{3----------
 
Olen uuteen koneeseeni enemmän kuin tyytyväinen. Irtonäppis  on  todella  mukava
(vaikkakin A2000:n), kiintolevytilaa on riittävästi, laajennustila  ei  helposti
lopu kesken, SCSI-levyjä ja muuta tilpehööriä saa kiinni vielä  viiden  laitteen
verran ja Zorro III -laajennuspaikat ovat hyvä lisä, ne kun  maksavat  A1200:aan
aika kivasti.
 
Huonojakin puolia on: Kotelossa ei ole 5,25" laajennuspaikkoja yhtään, mikä tar-
koittaa esim. ulkoista  CD-asemaa.  Muistin  lisäys  on  kallista  (ellei  tyydy
A2000:n  muistikortteihin,  jotka  ovat   hitaampia,   mutta   haitanneeko   tuo
käytännössä mitään, jää nähtäväksi!) ja esim. A4000:n prosessorikorttien ja  il-
meisesti 040-korttien sopivuus yleensä on ihan tuurista  kiinni.  Omani  pitäisi
olla tätä sopivaa mallia, koska GVP:n 040 kuulemma on toiminut ongelmitta.  Kan-
nattaa kysyä tätäkin, jos on ostamassa itselleen A3000:a.
 
Kirjoittajan tavoittaa sähköpostitse osoitteesta rebb@amigascne.org.
