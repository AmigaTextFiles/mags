2
1*

{3                       Magellan ja OS 3.5 ne yhteen sopii
{3                       ----------------------------------
 
                                   Roni Ijäs
 
 
Kaikille, jotka ovat käyttäneet  Amigassaan  käyttöjärjestelmänä  Opus  Magellan
II:a, on OS 3.5:n ostopäätös varmaan vaikea, koska on  kerrottu,  ettei  OS  3.5
toimi Opuksen pohjana. Tämä johtuu osittain siitä, että  uudessa  OS:ssä  on  jo
muutamia Opuksen kanssa päällekkäin meneviä ominaisuuksia.
 
Asiaan on tullut muutos, sillä GP Softin kotisivuilta (http://www.gpsoft.com.au)
on saatavilla päivitys, jolla OS 3.5:n saa  toimimaan  sulassa  sovussa  Opuksen
kanssa. Koneessasi täytyy olla myös edellinen päivitys  (5.80  to  5.81),  jotta
päivitys versioon 5.82 onnistuu. Myös tämän päivityksen saa GP Softin  sivuilta,
tosin sinun on oltava  Opuksen  rekisteröitynyt  käyttäjä.  5.82-päivitys  lisää
Opuksen tukemaan OS 3.5:n palettimapattuja ikoneita.
 
Päivitettyäsi Opuksen versioon 5.82 voi OS  3.5:n  asennus  alkaa.  Asennettuasi
PRE-asennuksen kone joudutaan käynnistämään uudelleen.  Vähintään  tässä  kohtaa
alkaa jo huomata, että asentaa OS 3.5:tä Opuksen päälle, koska kone ei  käynnis-
ty. Tämä johtuu siitä, että Opus on korvannut C:ssä olevan LoadWB-komennon omal-
laan, jotta konetta käynnistettäessä käynnistyisikin  Opus  eikä  WB.  OS  3.5:n
PRE-asennus kopioi C:hen uuden parannellun LoadWB-komennon tämän  päälle,  minkä
jälkeen Opus ei enää käynnisty.
 
Suosittelen, että alustat levykkeen, jonne kopioit C:stä  Opuksen  LoadWB-komen-
non. Varmistuaksesi, että C:ssä oleva LoadWB-komento on Opuksen,  voi  shellissä
kirjoittaa "version C:LoadWB"; sen pitäisi olla 62.00. Käynnistä kone "Boot with
no startup-sequence" -tilaan ja kopioi levykkeellä oleva Opuksen  LoadWB-komento
C:ssä olevan tilalle. Nyt kone käynnistyy normaalisti, ja voit jatkaa MAIN-asen-
nuksella.
 
 
{3OS 3.5 -päivityspaketti
{3-----------------------
 
Jouluaattona Amigan kotisivulle on tullut saataville ensimmäinen OS  3.5  update
nimeltään Boing Bag 1. Paketin saa LHA:lla tai LZX:llä pakattuna.  Päivitys  mm.
korjaa joitakin bugeja ja ROM updaten tukemaan 4way-adapteria sekä  lisää  uuden
IPrefsin ja SetPatchin. Asennuksessa saattaa tulla ongelmia, koska  sen  jälkeen
kone käynnistyy ilman SetPatchia. Itselläni vika johtui siitä, ettei C:hen tule-
vien uusien komentojen executable-lippua ollut asetettu oikein. 

Boing Bag 1:
http://www.amiga.de/amigaos35/download/boingbag1.lzx (3,6 Mt) tai
http://www.amiga.de/amigaos35/download/boingbag1.lha (5,2 Mt)

Kirjoittajan tavoittaa sähköpostitse osoitteesta rNx@nic.fi.
