<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD><TITLE>Amiga parantelee yhteydenpitoaan</TITLE></HEAD>
<BODY>

 <HR>
 <B>Amiga parantelee yhteydenpitoaan</B><BR>
 <I>Janne Sirén</I>
 <HR>

 <P>
Amiga-yhtiön vuoden vaihteen jälkeen tempaisema uusi vaihde on näkynyt
lukuisina parannuksina yhdistyksen kommunikaatiossa, kuten myös yleisenä
uskon palautumisena Amiga-yhteisön keskuudessa. Jim Collasin luotsaama
Amiga näyttää saaneen taakseen emoyhtiön täyden tuen, mitä ei viime vuosien
näpertelyjen jälkeen oikein enää jaksanut uskoa. Seuraaviin yhteyskanaviin
kannattaa tutustua, niin pysyt ajan tasalla ja saat äänesi kuuluviin!
 </P>

 <P><H3>Executive Update</H3></P>

 <P>
Amigan johtaja, Jim Collas on jo muutaman kuukauden ajan julkaissut avoimia
kirjeitä Amiga-yhteisölle Amigan kotisivujen kautta. Lisäksi hän on
kirjeidensä yhteydessä listannut kuluneen kuukauden tärkeimpiä
edistysaskeleita siltä osin kuin on tietoja voinut yleisölle paljastaa.
Executive Update -osastosta löytyy myös vastauksia yleisiin kysymyksiin.
 </P>

 <P>
Collas on rakentanut tätä yhteydenpitokanavaa nimenomaan Amiga-yhteisön
antaman palautteen pohjalta, sillä tiedonpuute on viime vuosina ollut yksi
sen suurimmista murheista. Hyvä esimerkki yleisön vaikutusmahdollisuuksista
on hiljattain Internetin uutisryhmissä käyty keskustelu, jonka antaman
palautteen pohjalta Collas päätti puheidensa mukaan uudelleenkirjoittaa jo
lähes valmiin kesäkuun Executive Updaten.
 </P>

 <P>
Executive Update on kuukausittainen rautaisannos Amigan suunnitelmista ja
sellaisena ehdottomasti tutustumisen arvoinen, vaikka matka Internetiin
kenties vaatisikin visiitin kirjastoon tai kaverille. Kahta ei kannata
vaihtaa: toinen on Saku ja toinen Amigan Executive Update. Lyhyet
tiivistelmät tähän mennessä julkaistuista Executive Updateista löydät tämän
Sakun Uutiset-artikkelista kohdasta "Executive Update".
 </P>

 <P><A HREF="http://www.amiga.com/diary/executive-e.html">http://www.amiga.com/diary/executive-e.html</A></P>

 <P><H3>Bulletin Board</H3></P>

 <P>
Amiga avasi kotisivuilleen kesäkuussa käyttäjien äänestämällä Amiga Insight
-nimellä varustetun palautekanavan, Bulletin Boardin. Amigan kotisivuilla
voi kirjoittautua palautekanavan käyttäjäksi ja osallistua kotisivuilla
käytäviin keskusteluihin. Amiga on kertonut keräävänsä Bulletin Boardin
kautta palautetta ja Amigan edustajat ovat myös sen kautta kommentoineet
ehdotuksia. Palautekanava on jaettu eri aihepiireihin, joista osa on
suljettuja ja tarkoitettu vain lehdistölle ja muille erityisryhmille.
 </P>

 <P><A HREF="http://www.amiga.com/cgi-bin/Ultimate.cgi">http://www.amiga.com/cgi-bin/Ultimate.cgi</A></P>

 <P><H3>Amiga Advisory Council</H3></P>

 <P>
Hahmottaakseen Amiga-yhteisön toiveita paremmin Amiga on ilmoittanut
perustavansa asiaan paneutuvan neuvoston, Amiga Advisory Councilin (AAC),
johon valitaan merkittäviä Amiga-yhteisön vaikuttajia. Ehdokkaita haettiin
Internetin välityksellä. Neuvosto tulee kuuntelemaan Amiga-käyttäjien
palautetta ja suodattamaan siitä käyttökelpoista informaatiota Amigan
tulevaisuuden suunnittelijoille.
 </P>

 <P><H3>Uutisryhmät ja IRC</H3></P>

 <P>
Amigan edustajat ovat vierailleet viime aikoina melko usein Internetin
uutisryhmissä ja IRC-kanavilla sekä antaneet haastatteluja kotisivuille.
Mm. Allan Havemose, Rick LeFaivre ja Jim Collas ovat kirjoitelleet
uutisryhmiin. Jim Collas on ollut viime aikoina jopa melko aktiivinen, mikä
on rohkaisevaa, vaikka miehellä varmasti riittää muitakin kiireitä. Jimin
viestejä löytää mm. uutisryhmistä <A HREF="news://comp.sys.amiga.misc">
comp.sys.amiga.misc</A> ja <A HREF="news://alt.amiga">alt.amiga</A>.
 </P>

 <P><H3>Dealer FAQ</H3></P>

 <P>
Jälleenmyyjiä ja miksei tavallisia käyttäjiäkin varmasti kiinnostaa Amigan
kotisivujen uusi Dealer FAQ -osasto, jossa vastataan jälleenmyyjiä
askarruttaviin kysymyksiin.
 </P>

 <P><A HREF="http://www.amiga.com/dealer/faq.html">http://www.amiga.com/dealer/faq.html</A></P>

 <P><H3>User Group Network</H3></P>

 <P>
Käyttäjäryhmät näyttelevät tärkeää osaa nykyisillä Amiga-markkinoilla,
joten Amiga on pyrkinyt edistämään yhteydenpitoaan myös niiden kanssa.
Käyttäjäryhmät perustivat User Group Networkin (UGN) jo jonkin aikaa
sitten, ja kulissien takana on tehty jo pitkään töitä käyttäjäryhmien ja
UGN:n tukemiseksi myös Amigan suunnalta.
 </P>

 <P>
Jenkeistä alkunsa saanut UGN on lähtenyt hieman kangerrellen liikkeelle
Euroopassa, mutta kehityksen pyörät pyörivät, ja User Group Network on
näytellyt tärkeää osaa jo mm. Computer '98 - ja World of Amiga '99
-messujen järjestämisessä. UGN lienee tuttu ainakin web-kameroistaan ja
IRC-konferensseistaan, jotka alkavat olla Amiga-messujen vakiotavaraa.
 </P>

 <P>
Myöskään pientä pohjoista kotimaatamme ei ole unohdettu, sillä Suomen
Amiga-käyttäjät ry:n Janne Sirén toimii Suomen edustajana User Group
Networkissa, ja verkoston luomia yhteyksiä maailmalle on jo hyödynnetty mm.
4. syyskuuta Vantaalla järjestettävän Saku 99 -tapahtuman suunnittelussa.
 </P>

 <P><A HREF="http://ugn.amiga.org">http://ugn.amiga.org</A></P>

 <P ALIGN=CENTER>* * *</P>

 <P>
Linkkivinkkinä hieman aiheen vierestä mainittakoon vielä Suomen
Amiga-käyttäjät ry:n uusittujen kotisivujen Parhaat Amiga-uutispalvelut
-sivu, joka sisältää viiden tutustumisen arvoisen uutissivun kuvaukset ja
linkit. Amiga-maailmassa tapahtuu paljon, kannattaa pysyä ajan hermolla!
 </P>

 <P>
<A HREF="http://batman.jytol.fi/~saku/ulkomaat/uutispalvelut.html">
http://batman.jytol.fi/~saku/ulkomaat/uutispalvelut.html</A>
 </P>

</BODY>
</HTML>
