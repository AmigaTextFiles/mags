<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD><TITLE>Työpöydän kauneusleikkaus</TITLE></HEAD>
<BODY>

 <HR>
 <B>Työpöydän kauneusleikkaus</B><BR>
 <I>Arto Ekman</I>
 <HR>

 <P>
Amiga 500:n aikoina jopa 16 värin paletilla sai aikaan näyttävän
Workbenchin, jota mielellään näytti kavereille. MagicWB taikoi nimensä
mukaisesti mahtavan kuvakevalikoiman ruudulle, ja silloin tällöin saattoi
bootin yhteydessä nauttia THX-audiosta... Mutta se historiasta: nykyisin
lähes joka amigistin (t)yöpöydällä majailee kone numerosarjalla 1200.
Itsekin hommasin A1200:n vain noin puoli vuotta sitten, joten kerron nyt
oman työpöytäni kauneusleikkauksesta.
 </P>

 <P>
Mieleeni oli jäänyt NewIcons-niminen ohjelma, joka toimii seuraavasti:
kuvaketiedostossa (*.info) on tallennettuna sekä normaalin kuvakkeen että
NewIcons-kuvakkeen tiedot. NewIcons-kuvake näytetään vain jos käyttäjä on
ajanut NewIcons-ohjelman. Ohjelma mahdollistaa jopa 256 värin käytön
kuvakkeissa ja osaa myös valita kuvakkeille sopivat värit käytössä olevasta
paletista, jolloin esim. 64 värin ruudulle saadaan kuvakkeet (lähes)
oikeilla väreillä. Kuvakkeita sekä ohjelman saa Internetistä. Itse ohjelman
asennus kannattaa hoitaa varovaisuudella, jos vähänkin epäröi. Jos ei
olekaan tyytyväinen kuvakkeisiin, niin mukana tulevalla scriptillä saa
uudet kuvakkeet poistettua. Kannattaa huomioida, että NewIconsin asennus
vaatii ClassAct-ohjelmiston.
 </P>

 <TABLE>
  <TR><TD>Ohjelman kotisivu:<TD><A HREF="http://www.amiganet.org/NewIcons/">http://www.amiganet.org/NewIcons/</A><TD>(myös paljon kuvakkeita)
  <TR><TD>Aminet:<TD><A HREF="ftp://main.aminet.net/ftp/aminet/pub/pix/nicon/">/pix/nicon/</A><TD>(ohjelma, runsaasti kuvakkeita ja muuta ohjelmaan liittyvää)
  <TR><TD>ClassAct:<TD><A HREF="http://www.finale-dev.com/download.html">http://www.finale-dev.com/download.html</A>
 </TABLE>

 <P>
Tutustuin työpöytäremonttini aikana myös GlowIcons-kuvakkeisiin. Ne ovat
itse asiassa NewIcons-kuvakkeita sillä periaatteella, että kuvakkeesta
näkee aina, milloin se on valittu. Glow-efekti merkitsee käytännössä
kellanhohtoisia reunuksia kuvakkeissa. Kotisivulta saa Workbenchiin (lähes)
kokonaisen GlowIcons-päivityksen.
 </P>

 <TABLE>
  <TR><TD>GlowIcons-kotisivu:<TD><A HREF="http://reality.sgi.com/mchaput_aw/glowiconspage.html">http://reality.sgi.com/mchaput_aw/glowiconspage.html</A>
  <TR><TD VALIGN=TOP>Aminet:<TD><A HREF="ftp://main.aminet.net/ftp/aminet/pub/pix/nicon/glowcollection.lha">/pix/nicon/glowcollection.lha</A> (167 kt)<BR>
          <A HREF="ftp://main.aminet.net/ftp/aminet/pub/pix/nicon/GlowIcons.lha">/pix/nicon/GlowIcons.lha</A> (288 kt)<BR>
          <A HREF="ftp://main.aminet.net/ftp/aminet/pub/pix/nicon/glowiconsaddon.lha">/pix/nicon/glowiconsaddon.lha</A> (94 kt)<BR>
          <A HREF="ftp://main.aminet.net/ftp/aminet/pub/pix/nicon/glowiconsmix.lha">/pix/nicon/glowiconsmix.lha</A> (46 kt)<BR>
          <A HREF="ftp://main.aminet.net/ftp/aminet/pub/pix/nicon/glowiconspack.lha">/pix/nicon/glowiconspack.lha</A> (78 kt)<BR>
          <A HREF="ftp://main.aminet.net/ftp/aminet/pub/pix/nicon/heinzglowicons.lha">/pix/nicon/heinzglowicons.lha</A> (153 kt)<BR>
          <A HREF="ftp://main.aminet.net/ftp/aminet/pub/pix/nicon/ohnomoreglow.lha">/pix/nicon/ohnomoreglow.lha</A> (75 kt)
 </TABLE>

 <P>
Kun on näyttävät kuvakkeet ruudulla, alkaa väistämättä tuijottamaan niiden
taustalle. Mistä taustakuva ruudulle? Kannattaa aloittaa etsiminen
Aminetistä. Osoitteesta löydät monia NewIcon-paletille sopivia taustakuvia:<BR>
<A HREF="http://se.aminet.net/~aminet/dirs/pix_nicon.html">http://se.aminet.net/~aminet/dirs/pix_nicon.html</A>
 </P>

 <P>
Nyt on graafinen puoli miltei kunnossa, mutta vielä puuttuu tehtäväpalkki.
Suosittelen lämpimästi ohjelmaa nimeltä ScreenTab. Se matkii Windowsin
tehtäväpalkkia, mutta on mielestäni jopa parempi. Siitä ohjelmien ajaminen
käy kätevästi. Ja löydät tietysti Aminetistä:<BR>
<A HREF="ftp://main.aminet.net/ftp/aminet/pub/util/cdity/ScreenTab_3_2.lha">/util/cdity/ScreenTab_3_2.lha</A> (303 kt)
 </P>

 <P>
Koko kesälomaa ei varmasti kannata käyttää työpöydän virittelyyn, mutta jos
ei muuta tekemistä ole ja Suomen suvi vain masentaa, niin tee
kauneusleikkaus Workbechille. Käyttö on varmasti jatkossa paljon
miellyttävämpää!
 </P>

 <P>
Kirjoittajan tavoittaa sähköpostitse osoitteista
<A HREF="mailto:aekman@edu.espoo.fi">aekman@edu.espoo.fi</A> ja
<A HREF="mailto:arto.ekman@purkki.mbnet.fi">arto.ekman@purkki.mbnet.fi</A>.
 </P>

</BODY>
</HTML>
