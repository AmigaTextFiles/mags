<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD><TITLE>Timex Data Link 150 -rannekello</TITLE></HEAD>
<BODY>

 <HR>
 <B>Timex Data Link 150 -rannekello</B><BR>
 <I>Vesa Kuukasjärvi</I>
 <HR>

 <P>
Näin tietokoneiden valta-aikana yritetään valjastaa kone palvelemaan
ihmistä tilanteessa kuin tilanteessa. Tästä palvelemisesta on yhtenä
esimerkkinä Timex Data Link 150 -rannekello. Kyseessä on päällisin puolin
aivan normaali kello. Kelloihin enemmän perehtynyt voi kiinnittää huomiota
ovisilmää muistuttavaan linssiin kellotaulun yläosassa. Itse erikoisuus
löytyy kellon käyttämisestä ja sen ohjelmoinnista.
 </P>

 <P>
Kellon asetukset asennetaan tietokoneella kellon mukana seuraavalla
ohjelmalla. Asetukset kirjoitellaan ja valitaan klikkailemalla eri
valikoita. Kun mieleiset asetukset on saatu tehtyä, pyydetään tietokonetta
lähettämään tiedot kelloon. Tässä vaiheessa "ovisilmä" saa vuoron astua
töihin. Ohjelma muuttaa asetukset viivakoodiksi, jonka kello sitten lukee
monitorista. Systeemi on täysin toimiva ja kätevä. Kello voi olla noin
20-30 cm päässä monitorista ilman että syntyy virheitä tiedoston siirrossa.
Jos kuitenkin näin käy, kello ilmoittaa siitä näytössä ja äänimerkillä.
 </P>

 <P>
Kellosta voidaan muuttaa seuraavia asetuksia: herätykset (5 kpl),
puhelinmuistio, tapahtumakalenteri, muistilista, äänimerkit, kellonaika (2
kpl), valikon toiminnot ja kalenteri. Valikkoon voidaan muuttaa ajanoton
kohdalle erilaisia kalentereita ja laskureita. Toisin sanoen voit asettaa
kellosi laskemaan vaikka TJ-päiviä (huom.: ei koske reserviläisiä). Kellon
herätykset ja muistiot ovat aina kronologisessa järjestyksessä. Voit
katsoa, mikä on seuraava tapahtuma ilman että joutuisit selaamaan koko
muistion läpi. Muistioista ei sinällään minulle ole hyötyä, koska puhelimen
muistista löytyy kaikki olennainen.
 </P>

 <P>
Kellon käyttö on aika helppoa ja yksinkertaisen kuoren alle kätkeytyy
todellinen monitoimikello. Kieltämättä kello on jossain määrin lelu, mutta
kukapa meistä ei haluaisi välillä leikkiä. Ainakin minä olen töissä
herättänyt hilpeyttä, kun osoittelen kellolla monitoria ja taustalta kuuluu
jatkuva piipitys. Itse arvostan aamu-unisena snooze-toimintoa. Jos kello
herättää, enkä paina mitään nappia, saan saman herätyksen viiden minuutin
kuluttua uudestaan. Olen asettanut kellon herätysääneksi todella raivoisan
kakofonian. Tyttöystäväni oli tiputtaa minut sängystä, kun en muistanut
ottaa herätystä pois päältä.
 </P>

 <P>
Näin Amiga-käyttäjänä miinusta tulee kellon ohjelmoinnin osalta.
Systeemivaatimukset ovat nimittäin seuraavat: Windows 3.1, 3.11, NT tai Win
95, PC 386, monitori VGA tai parempi, 2,5 megaa kiintolevyä ja hiiri.
Minulla ohjelman asentaminen ei tuottanut vaikeuksia ja ohjelma toimii
moitteettomasti. En ole päässyt vielä testaamaan kellon ohjelmointia
PC-Taskin kautta, mutta jahka saan itseni hilattua auton rattiin ja tuttuni
luo, niin toivossa on hyvä elää. Itselleni kellon käyttö ei tuota ongelmia,
koska joudun käyttämään töissä PuuCeetä päivittäin (työpäivä =
osalobotomia).
 </P>

 <P>
Kellon ranneke on miellyttävää nahkaa. Vesitiivis kuori luo turvallisen
tunteen täällä vesistöjen rannoilla. Kellon lasi on suojattu hyvin. Kehys
on korkeammalla kuin lasin reuna, eli lasi ei voi iskeytyä reunoiltaan
mihinkään. Kellon yövalaistus on sinertävä INDIGLO®, joka näyttää todella
hienolta. Kellon näyttö on kolmirivinen ja luettavuus on selkeä.
 </P>

 <P>
Kaikin puolin Timex Data Link 150 on hyvä kello, jolla voi diivailla
kahvipöydässä työkavereille. Suosittelen kaikille niille jotka ovat
ainaisia "lapsia".
 </P>

 <TABLE>
  <TR><TH COLSPAN=2>Timex Data Link 150 -rannekello
  <TR><TD>Valmistaja:<TD>Timex Corporation<BR><A HREF="http://www.timex.com">www.timex.com</A>

  <TR><TH COLSPAN=2>Tekniset tiedot:
  <TR><TD>Näytön korkeus<TD>19 mm
  <TR><TD>Vesitiivis<TD>30 m
  <TR><TD>Baud rate<TD>2048 baudia
  <TR><TD>Data rate<TD>120 merkkiä/sekunti
  <TR><TD>Protokolla<TD>Timex Communication
  <TR><TD>Ajan "pito"<TD>+/- 15 sekuntia/kk
  <TR><TD>Paristo<TD>CR-2025
  <TR><TD>Käyttöjännite<TD>3 V
  <TR><TD>Prosessori<TD>Low Power Motorola 6805 ;-)
  <TR><TD>Kokonaismuisti<TD>16k ROM
  <TR><TD>Käyttäjänmuisti<TD>1,2k chip ram, 2,0k eeprom
  <TR><TD>Hinta<TD>895 mk (Data Enter, Varkaus)<BR>1290 mk (Tietokone-lehden esittely)
 </TABLE>

 <TABLE>
  <TR><TH COLSPAN=4>Maksimi tiedostojen määrät numeroina eripituisilla viesteillä
  <TR><TD>"Nimen" pituus merkkeinä<TD ALIGN=RIGHT>11<TD ALIGN=RIGHT>15<TD ALIGN=RIGHT>30
  <TR><TD>Tapahtumat<TD ALIGN=RIGHT>167<TD ALIGN=RIGHT>128<TD ALIGN=RIGHT>77
  <TR><TD>Kalenteri<TD ALIGN=RIGHT>182<TD ALIGN=RIGHT>136<TD ALIGN=RIGHT>80
  <TR><TD>Puhelinnumerot<TD ALIGN=RIGHT>134<TD ALIGN=RIGHT>107<TD ALIGN=RIGHT>63
  <TR><TD>Notepad<TD ALIGN=RIGHT>199<TD ALIGN=RIGHT>146<TD ALIGN=RIGHT>83
  <TR><TD>
  <TR><TD>Keskiarvot<TD ALIGN=RIGHT>170<TD ALIGN=RIGHT>129<TD ALIGN=RIGHT>75
 </TABLE>

</BODY>
</HTML>
