<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD><TITLE>Delsyd Software julkisti kilpailuja</TITLE></HEAD>
<BODY>

 <HR>
 <B>Delsyd Software julkisti kilpailuja</B><BR>
 <I>"Tohtori AivoTurmio"</I>
 <HR>

 <P>
Delsyd Software on julkistanut viisi kilpailua amigisteille. Kilpailuja on
erilaisia, mutta se mikä varmasti monia eniten kiinnostaa on
pelinsuunnittelukisa. Monia varmasti myös kiinnostaa se mahdollisuus, että
pelinsuunnittelukilpailuun osallistuvien suunnitelmat saattavat muuttua
oikeaksi peliksi. Alla on pelin kilpailut vapaasti suomennettuna Delsyd
Softwaren luvalla. Lisää tietoa kilpailusta saat osoitteesta:
<A HREF="http://www.geocities.com/siliconvalley/foothills/2705">
www.geocities.com/siliconvalley/foothills/2705</A>
 </P>

 <P>
Ainakin kaikkien niiden, jotka ovat kiinnostuneita osallistumaan
kilpailuun, kannattaa käydä katsomassa itse Delsyd Softwaren sivuilta
säännöt tarkemmin. Kirjoitushetkellä osallistujia on vasta yksi, joten
tällä hetkellä voiton mahdollisuudet ainakin näyttävät siis hyviltä. :)
Mutta tässä kilpailut sääntöineen:
 </P>

 <P><H3>Kilpailu 1: 3D-peli</H3></P>

 <P>
Tee 3D-peli PowerPC:lle.
 </P>

 <OL>
  <LI>Pelisi täytyy olla PPC-WarpOS-pohjainen Storm MESA ja/tai Warp3D-tuella.
  <LI>Pelin koko ei saa ylittää 7 megaa mukaanlukien käynnistys- ja datatiedostot.
  <LI>Älä käskytä laitteistoa suoraan - koodin pitää olla siistiä ja OS:n alaista.
  <LI>Audion tulee olla AHI-pohjaista, ja videosta pitäisi RTG:n pitää huoli.
  <LI>Pelin pitää olla 3D.
  <LI>Pelattavuus on tärkeämpää kuin hyvät grafiikat.
  <LI>Ja viimeiseksi, ole originaali!!! Tetris-, Minesweeper- tai Boulder Dash -klooneja ei hyväksytä.
 </OL>

 <P><H3>Kilpailu 2: Java-klooni/emulaattori</H3></P>

 <P>
Tee OS:n alainen Java-klooni, joka toimii siedettävällä nopeudella
030/50-koneessa.
 </P>

 <OL>
  <LI>Pidä käynnistystiedoston koko alle 400 kilon.
  <LI>Tarjoa jonkinlainen tuki grafiikalle ja äänelle RTG:n ja AHI:n kautta.
  <LI>Voit käyttää vapaasti levitettävää CPU-emulaatiokoodia ohjelman pohjana. Yritä käyttää CPU:ta, jota low end -Amigakin pystyy emuloimaan nopeasti (esimerkiksi Z80 tai 6502).
  <LI>Projektin tavoitteena on tehdä uusi Java-tyylinen emulaattori Amigalle. Ohjelman EI pidä olla Java-yhteensopiva, vaan sen tulee olla kokonaan uusi "virtuaalikone".
 </OL>

 <P><H3>Kilpailu 3: Käsin tehdyt kuvat/3D-renderöinnit</H3></P>

 <P>
Tee 5 laadukasta käsin piirrettyä tai renderöityä kuvaa, joissa on
positiivinen Amiga-teema.
 </P>

 <OL>
  <LI>Kaikkien 5 kuvan pitää olla 640x480-kokoisia 24-bittisiä IFF-kuvia.
  <LI>Työsi pitää olla alkuperäinen, eikä siinä saa käyttää lisensoituja tavaramerkkejä (Boing-pallo jne.).
  <LI>Älä lähetä piirroksesta skannattua kuvaa tai mitään mitä ei ole tehty Amigalla. Tuliko selväksi?
  <LI>Älä käytä loukkaavaa materiaalia.
  <LI>Digitaalivalokuvat sallitaan vain jos niitä on muutettu jollain tavalla (kuvaa käsitelty, yhdistelty jne.).
 </OL>

 <P><H3>Kilpailu 4: 3D-pelin suunnittelu</H3></P>

 <P>
Suunnittele peli ja tee sille täydellinen kuvakäsikirjoitus, tasojen
kuvaukset jne.
 </P>

 <OL>
  <LI>Sinun on tehtävä täydellinen kuvakäsikirjoitus, joka täysin kuvailee pelisi ja sen juonen.
  <LI>Sisällytä mukaan luonnokset päähenkilöistä, vihollisista jne.
  <LI>Ole originaali!!! Älä käytä mitään tekijänoikeudellisesti suojattua materiaalia.
  <LI>Sinun täytyy lähettää esimerkkikuvauksia pelisi tasoista, mielellään yksinkertaisina suunnitelmina.
  <LI>Allamainittujen palkintojen lisäksi tämän kilpailun voittajalla on mahdollisuus saada pelinsä julkaistuksi. Delsyd Software levittäisi peliä ja voittaja saisi nimensä krediitteihin. Ellet halua peliäsi julkaistavaksi, se ei ole pakollista.
 </OL>

 <P><H3>Kilpailu 5: Musiikki</H3></P>

 <P>
Tee kokonaan originaali kappale.
 </P>

 <OL>
  <LI>Hyväksyttäviä formaatteja ovat MOD, Octamed, MP3 ja Impulse Tracker.
  <LI>Älä käytä tekijänoikeudellisesti suojattua materiaalia!
  <LI>Yritä pitää kappaleesi 5-6 minuutin pituisena.
  <LI>MP3-kappaleet on tallennettava 44,1 KHz stereona. (Näin varmistuu paras mahdollinen äänenlaatu.)
 </OL>

 <P><H3>Palkinnot</H3></P>

 <P>
Kaikki voittaneet pelit tulevat olemaan Last Patriot CD:llä. Kaikissa
kilpailuissa tulee olemaan ensimmäinen ja toinen palkinto. Pääpalkinto
annetaan sille, joka on kaikki kisat yhteenlaskien paras, eli
osallistumalla jokaiseen lisäät huomattavasti mahdollisuuttasi voittaa
pääpalkinto.
 </P>

 <P>
Pääpalkinto: 500 USD ja ilmainen kappale kaikista Delsyd Softwaren
tulevista julkaisuista.
 </P>

 <P>
Ensimmäinen palkinto: 100 USD ja ilmainen kappale Last Patriot -pelistä,
kun se julkaistaan.
 </P>

 <P>
Toinen palkinto: Delsyd Softwaren T-paita.
 </P>

 <P>
Tämä tarjous on kielletty siellä, missä laki sen kieltää. Ne kilpailuun
osallistuvat tuotokset, jotka eivät täytä kilpailusääntöjä, hylätään.
Voittajat ovat itse vastuussa palkinnoista aiheutuvien verojen yms.
hoitamisesta. Kaikki kilpaan osallistuvat työt on lähetettävä 31.
tammikuuta 2000 mennessä. Voittajat valitaan 15. helmikuuta 2000.
 </P>

 <P><H3>Miten osallistut kisaan?</H3></P>

 <P>
Ensiksi rekisteröidyt Delsyd Softwareen. Lähetä nimesi,
sähköpostiosoitteesi ja kilpailun nimi johon osallistut osoitteeseen
<A HREF="mailto:delsydsoftware@yahoo.com">delsydsoftware@yahoo.com</A>.
Nimesi ja sähköpostiosoitteesi listataan kilpailua varten tehdyille
webbisivuille, kuten myös kilpailut joihin osallistut.
 </P>

 <P>
Seuraavaksi teet projektisi valmiiksi kilpailusääntöjä noudattaen. Älä
lähetä osallistumistöitäsi Aminetiin, vaan ainoastaan Delsyd Softwarelle!
Tämä on sinun suojelemiseksesi. Ethän tahdo, että joku pöllii ideasi? Kun
kisa on ohi, kaikki osallistuneet teokset ovat vapaasti levitettävissä.
Sitten voit lähettää kilpailutyösi Aminetiin.
 </P>

 <P>
Hanki ilmainen Web-sivu itsellesi esimerkiksi Geocitiesiltä
(<A HREF="http://www.geocities.com">www.geocities.com</A>), Angelfireltä 
(<A HREF="http://www.angelfire.com">www.angelfire.com</A>) tai muusta
vastaavasta paikasta. Lähetä teoksesi sinne ja lähetä sivujen osoite Delsyd
Softwarelle osoitteeseen <A HREF="mailto:delsydsoftware@yahoo.com">
delsydsoftware@yahoo.com</A>. Kun Delsyd on hakenut teoksesi, he ilmoittavat
siitä sähköpostitse, minkä jälkeen voit sulkea ilmaiset Web-sivusi.
 </P>

 <P>
ONNEA KISAAN!
 </P>

</BODY>
</HTML>
