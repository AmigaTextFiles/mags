<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD><TITLE>Yhdistyksen kotisivut uudistuivat</TITLE></HEAD>
<BODY>

 <HR>
 <B>Yhdistyksen kotisivut uudistuivat</B><BR>
 <I>Janne Sirén</I>
 <HR>

 <P ALIGN=CENTER><IMG SRC="kuvat/kotisivut_1.jpg" WIDTH=500 HEIGHT=289></P>

 <P>
Suomen Amiga-käyttäjät ry:n kotisivut alkoivat paisua käsistä, joten kevään
aikana toteutettiin mittava kotisivu-uudistus. Paitsi että sivuille
mietittiin uusi toimivampi formaatti, joka sallii paremmin myös tulevan
laajentamisen, kiinnitettiin erityistä huomiota siihen kuinka sivuja
ylläpidetään. Webmasterin etu kun on viime kädessä kävijänkin etu.
 </P>

 <P>
Vanhoja sivuja ylläpidettiin kokonaan manuaalisesti naputellen HTML-koodia
etäyhteyden kautta tekstieditorilla. Sanomattakin on selvää, että tämä teki
hommasta melko työlään. Tämä näkyi myös käyttäjälle: päävalikko paisui
epämiellyttävän mittavaksi, valokuvaraportteja oli vaikea selailla yms.
Uudistukset eivät yksinkertaisesti houkutelleet työmäärän vuoksi.
 </P>

 <P><H3>Toinen suuruudistus</H3></P>

 <P>
Suomen Amiga-käyttäjät ry:n edellinen kotisivu-uudistus tapahtui vuonna
1997, jolloin uudistin ja yhtenäistin kaikki yhdistyksen hajanaiset
sivurippeet. Kolumnit, päivän namupalat, valokuvaraportit yms. tekivät
sivuista nopeasti suositun. Tästä kiitos paljolti myös sisällöntuottajien;
mm. Janne Pikkarainen ja Simo Koivukoski olivat apuna. Sekavat
Saku-arkistot korvasi kertaheitolla käymisen arvoinen Web-kokemus.
 </P>

 <P>
Sain kotisivu-uudistuksen tehtäväkseni tälläkin kertaa. Nyt lähestymistapa
oli toinen: kotisivuja on paljon mukavampi tuottaa Amigan tekstieditorilla,
joten lähtökohtana oli vähentää etätyöskentely minimiin. Tätä tarkoitusta
varten tein pienen ohjelman, joka pakkaa Amigan kiintolevyltä kotisivujen
muuttuneet tiedostot siirrettäväksi Internetiin.
 </P>

 <P>
Toisaalta mekaaniset operaatiot, kuten valokuvaraporttien tuottaminen tai
paljon toivotun päivityshistorian tekeminen, olisi kätevä koneistaa.
Päivityshistoria oli jäänyt aikaisemmin kokonaan toteuttamatta sen
työläyden vuoksi ja valokuvaraportit olivat kaikkea muuta kuin helposti
käsiteltäviä. Tein siis tarkoitukseen pari apuohjelmaa lisää.
 </P>

 <P><H3>Rakenne uusiksi</H3></P>

 <P>
Samalla suunnittelin kotisivuille uuden rakenteen, joka perustuu etusivuun
ja alivalikoihin. Kaikessa pyrittiin huomioimaan parempi selailtavuus:
paluulinkkejä löytyy lähes kaikilta sivuilta, valokuvaraportit saivat
apuohjelmien ansiosta kunnolliset selailulinkit jne. Apuohjelmat toivat
mukanaan myös mahdollisuuden liittää sivuille automaattista päiväystietoa
ja tiedostojen kokodataa.
 </P>

 <P>
Lisäksi sivujen HTML-koodia pyrittiin parantamaan. Skaalautuvuus ja
yhteensopivuus olivat avainsanat. Tehtävä ei osoittautunut mitenkään
helpoksi, kun sivuja testattiin Amigan selainkolmikolla (AWeb, IBrowse,
Voyager) ja PC:n vastaavilla (Internet Explorer ja Netscape). Etenkin
etusivusta oli vaikea tehdä kaikilla selaimilla toimivaa, vaikka kuinka
olisi pidättäytynyt standardeissa. Lopulta siinä sentään onnistuttiin.
 </P>

 <P ALIGN=CENTER><IMG SRC="kuvat/kotisivut_2.gif" WIDTH=312 HEIGHT=100></P>

 <P>
Sivujen tekoon käytettyjä apuohjelmia on kasassa jo tusinan verran. Ne ovat
luonteeltaan yksinkertaisia: ottavat sisään dataa mm. tekstitiedostosta ja
tuottavat sen pohjalta HTML-tiedostoja. Käyttöliittymä on
komentorivipohjainen, eikä turhia krumeluureja ole. Yhtä lailla ajatuksena
oli nimittäin pitää ohjelmointityömäärä minimissä, sivut kun piti saada
joskus valmiiksikin.
 </P>

 <P><H3>Sisältö arviointiin</H3></P>

 <P>
Samalla kun uudistettiin tekniikkaa, oli tietysti aiheellista arvioida myös
sisältöä uudelleen. Lähes kaikki vanha sisältö siirrettiin uuteen
formaattiin, mutta muutamia asioita jätettiin myös pois ja muutettiin.
Erityisesti sivujen alati paisuvaa kokoa rajoitettiin pienentämällä
paikallisten tiedostojen arkistoa ja tarjoamalla parempia linkkejä mm.
Aminetiin. Uutiset poistettiin, sillä niitä ei ehditty päivittämään.
 </P>

 <P>
Myös muita ulkomaanyhteyksiä parannettiin. Sivuille kerättiin mm. lista
parhaista uutispalveluista sekä selkeyttävä kaavio Amigan emoyhtiöistä,
niiden suhteet kun tuntuvat olevan monelle epäselviä. Lisäksi muutamia
sivuja, kuten liittymisohjeita, uudistettiin rankalla kädellä. Suomen
Amiga-gurut pistettiin hetkeksi jäähylle palvelun uudelleenorganisointia
varten.
 </P>

 <P>
Uudistus oli todella työläs operaatio ja vei kuukausia, joten suurempaa
sisältöuudistusta ei sen yhteytedessä tehty, mutta vanhan materiaalin
uudelleenorganisoiminen valaa pohjaa tuleville lisäyksille. Kotisivuille
kaavaillaan jatkossa entistä aktiivisempaa roolia mm. yhdistyksen
tapahtumien reaaliaikaisena yhteyskanavana sekä laajana suomenkielisenä
Amiga-tietolähteenä.
 </P>

 <P><H3>Kestävää kehitystä</H3></P>

 <P>
Jatkan kotisivujen ylläpitoa ainakin syyskuun loppuun, jonka jälkeen jätän
tehtävät mahdollisesti Janne Pikkaraiselle. Joka tapauksessa yhdistys on
vakaasti aikeissa jatkaa Internet-läsnäolonsa kehittämistä ja ottaakin
mielellään vastaan palautetta, jota voi jättää esimerkiksi kotisivujen
palautelomakkeella. Suunnitelmissa on myös oman domain-nimen hankkiminen,
mutta toistaiseksi sen kulut ovat jarrutelleet ajatusta.
 </P>

 <P>
Suuntaa siis selaimesi Suomen Amiga-käyttäjät ry:n kotisivuille
osoitteeseen 
<A HREF="http://batman.jytol.fi/~saku/">http://batman.jytol.fi/~saku/</A>
tai tarvittaessa käytä Kimmo Mustosen ylläpitämää peiliä osoitteessa 
<A HREF="http://tzimmola.tky.hut.fi/saku/">http://tzimmola.tky.hut.fi/saku/</A>.
 </P>

</BODY>
</HTML>
