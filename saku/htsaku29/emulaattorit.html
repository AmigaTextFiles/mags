<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD><TITLE>Emulointia Amigalla</TITLE></HEAD>
<BODY>

 <HR>
 <B>Emulointia Amigalla</B><BR>
 <I>Tatu Tamminen</I>
 <HR>

 <P>
On monta hyvää syytä emuloida, tässä muutama: 1. Omalle koneelle ei löydy
jotain tärkeää ohjelmaa tai peliä, jota haluaisit käyttää, etkä kuitenkaan
halua ostaa tai pysty ostamaan uutta konetta ohjelman saamiseksi. 2.
Klassikkopelejä on aina hauska pelata ilman tuskailuja latausajan kanssa.
3. Emuloidut pelit saattavat olla joskus parempia, koska voit esim.
tallentaa pelin missä kohtaa peliä tahansa, eikä tarvitse aloittaa peliä
alusta, kun uudelleen alat pelata. (Tämä riippuu tietysti emulaattorista.)
 </P>

 <P><H3>Mitä emulaatio vaatii?</H3></P>

 <P>
Laitteistovaatimukset vaihtelevat paljon. Osa emulaattoreista suorastaan
vaatii PowerPC:n pyöriäkseen kunnolla. Laitteiston lisäksi tarvitset myös
jonkin emulaattorin ja siihen mahdollisesti ROMeja tai vastaavia
tiedostoja. Kun tiedostoja emulaattoreille hommaatte, niin muistakaa
copyrightit! [Toim.huom.: Suuri osa ROMeista ja peleistä on edelleen
tekijänoikeudellisesti suojattu, joten niiden levittäminen tiedostoina on
laitonta.] Seuraavassa on pieni osa emulaattoreista esiteltynä lyhyesti.
 </P>

 <P><H3>WarpSNES (PD)</H3></P>

 <P>
WarpSNES nimensä mukaisesti emuloi (S)uper (N)intendo (E)ntertainment
(S)ystemiä ja tekeekin sen loistavasti! Ohjelma tukee joypadia, AHIa ja
grafiikkakortteja. Grafiikkakorteilla saa 15/16/24-bittisillä tiloilla
päälle läpinäkyvyysefektit, jotka ovat joissain peleissä siistin näköisiä.
Äänet hidastavat emulointia todella paljon, itse asiassa noin 25%.
WarpSNES:in mukana tulee monta GUI:ta joista valita, ja lisää löytyy esim.
Aminetistä. SNES:ille löytyy paljon hyviä pelejä ja mikä parasta, pelit
pystyy tallentamaan tai lataamaan milloin vain. Pitää vain muistaa tehdä
snapshots-hakemisto, johon tilanteet tallennetaan. Toinen lähestulkoon
samanlainen SNES-emulaattori on Snes9x, joka käyttää PowerUP:ia, mutta on
muuten varmaankin yhtä hyvä. Olemassa on varmaankin oma versio 68k:lle.
 </P>

 <TABLE>
  <TR><TD>Vaatii:<TD>PPC, WarpUP V12, RTG, lowlevel.library joypadille
  <TR><TD>Ohjelman kotisivu:<TD><A HREF="http://www.chez.com/raist/warpsnes/index.html">http://www.chez.com/raist/warpsnes/index.html</A>
  <TR><TD VALIGN=TOP>Aminet:<TD><A HREF="ftp://main.aminet.net/ftp/aminet/pub/misc/emu/warpsnes.lha">/misc/emu/warpsnes.lha</A> (318 kt)<BR>
          <A HREF="ftp://main.aminet.net/ftp/aminet/pub/misc/emu/SNES9xGUI1_6.lha">/misc/emu/SNES9xGUI1_6.lha</A> (43 kt - GUI SNES9x/WarpSNES:lle)<BR>
          <A HREF="ftp://main.aminet.net/ftp/aminet/pub/misc/emu/WSL.lha">/misc/emu/WSL.lha</A> (47 kt - GUI WarpSNES:lle)
 </TABLE>

 <P><H3>AmiGenerator (PD)</H3></P>

 <P>
AmiGenerator on uusi tulokas emulaatiorintamalla, joten se ei ole vielä
niin kehittynyt kuin monet muut emulaattorit, joita on ehditty parannella
jo pitemmän aikaa. Tämä emulaattori emuloi (S)ega (M)ega(D)rivea/Genesista
ja pohjautuu Generator-emulaattoriin. Itse emulaattori on kyllä aika huono
mutta varmaankin tulee paranemaan. Lähinnä vikana on sen kehnot
konfigurointimahdollisuudet ja sen epästabiilius (eli samat vaivat kuin
Windowsissa ;). Mutta kannattaa kokeilla kuitenkin tätäkin emulaattoria,
sillä tälle löytyy todellisia helmiä. =)
 </P>

 <TABLE>
  <TR><TD>Vaatii:<TD>040/060 tai PPC, AGA tai CyberGraphX, 8 Mt muistia, OS 3.0+, lowlevel.library joypadille
  <TR><TD>Ohjelman kotisivu:<TD><A HREF="http://www.amidog.com/amigenerator/">http://www.amidog.com/amigenerator/</A>
  <TR><TD VALIGN=TOP>Aminet:<TD><A HREF="ftp://main.aminet.net/ftp/aminet/pub/misc/emu/AmiGenerator.lha">/misc/emu/AmiGenerator.lha</A> (419 kt)
 </TABLE>

 <P><H3>Wzonka-Lad (SW)</H3></P>

 <P>
Wzonka-Lad on kotimainen, Ville Helinin ohjelmoima emulaattori, jonka
rekisteröimismaksu on vain 50 mk, jos ottaa keyfilen emailin välityksellä
ja 70 mk postin kautta. Wzonka-Lad emuloi GameBoyta. Omituisesta nimestään
huolimatta emulaattori on todella hyvä. Itse en saanut tuota toimimaan
grafiikkalaudan kanssa (lähettäkää sähköpostia jos tiedätte missä vika :).
Wzonka-Ladissa on hyvä konfigurointi ja mukava GUI. Tukee AHIa,
grafiikkakorttia ja joypadia. Pelin voi tallentaa/ladata koska tahansa.
 </P>

 <TABLE>
  <TR><TD>Vaatii:<TD>020+, noin 3 Mt muistia, OS 3.0+, reqtools.library v38+, AHI
  <TR><TD>Ohjelman kotisivu:<TD><A HREF="http://www.hut.fi/~vhelin/wzonka-lad.html">http://www.hut.fi/~vhelin/wzonka-lad.html</A>
  <TR><TD VALIGN=TOP>Aminet:<TD><A HREF="ftp://main.aminet.net/ftp/aminet/pub/misc/emu/wzonka-lad.lha">/misc/emu/wzonka-lad.lha</A> (206 kt)<BR>
          <A HREF="ftp://main.aminet.net/ftp/aminet/pub/docs/misc/wzonka-lad_doc.lha">/docs/misc/wzonka-lad_doc.lha</A> (71 kt, ohjelman käyttöohjeet)
 </TABLE>

 <P><H3>AmiMasterGear (SW)</H3></P>

 <P>
AmiMasterGear emuloi nimensä mukaisesti Segan Master Systemiä ja Game
Gearia. Rekisteröintimaksu on 15 USD tai 2000 pesetaa. Saman tekijän
AmiMSX2-emulaattorin rekisteröineet saavat AmiMasterGearista alennusta 5
USD tai 600 pesetaa. GUI on hyvin tehty ja sitä on ilo käyttää. Emulaatio
on nopeaa ja lähes kaikki testaamani pelit toimivat. Valitettavasti ohjelma
ei tue CyberGraphX:aa, mutta se ei haittaa, koska emulaatio on nopeaa
AGA:llakin.
 </P>

 <TABLE>
  <TR><TD>Vaatii:<TD>AGA, 020+, asl.library
  <TR><TD>Ohjelman kotisivu:<TD VALIGN=TOP><A HREF="http://www.arrakis.es/~joanant">http://www.arrakis.es/~joanant</A><TD>(sivulla myös muita tekijän emulaattoreita)
  <TR><TD VALIGN=TOP>Aminet:<TD><A HREF="ftp://main.aminet.net/ftp/aminet/pub/misc/emu/AmiMasterGear.lha">/misc/emu/AmiMasterGear.lha (68 kt)</A>
 </TABLE>

 <P><H3>M.A.M.E. (PD)</H3></P>

 <P>
MAMEen (Multiple Arcade Machine Emulator) en ole vielä kunnolla ehtinyt
tutustua, mutta sanottaakoon pari asiaa siitäkin. Kyseessä on pelihallien
videopelien emulaattori, joka emuloi useita eri prosessoreita. MAME on
huolella tehty ja siinä on todella hyvä MUI-GUI. Lisäksi ohjelma on täysin
ilmainen, siitä on erikseen 030-, 040-, 060- sekä PPC-versiot ja se tukee
grafiikkalautoja, AHIa ja joypadia.
 </P>

 <TABLE>
  <TR><TD VALIGN=TOP>Aminet:<TD><A HREF="ftp://main.aminet.net/ftp/aminet/pub/misc/emu/mame030.lha">/misc/emu/mame030.lha</A> (1,6 Mt - 030-versio)<BR>
          <A HREF="ftp://main.aminet.net/ftp/aminet/pub/misc/emu/mame040.lha">/misc/emu/mame040.lha</A> (1,6 Mt - 040-versio)<BR>
          <A HREF="ftp://main.aminet.net/ftp/aminet/pub/misc/emu/mame060.lha">/misc/emu/mame060.lha</A> (2,2 Mt - 060-versio)<BR>
          <A HREF="ftp://main.aminet.net/ftp/aminet/pub/misc/emu/mameppc.lha">/misc/emu/mameppc.lha</A> (3,2 Mt - PPC-versio)<BR>
          <A HREF="ftp://main.aminet.net/ftp/aminet/pub/misc/emu/mamesrc.lha">/misc/emu/mamesrc.lha</A> (387 kt - lähdekoodi)
  <TR><TD>Amiga-version kotisivu:<TD><A HREF="http://www.triumph.no/mame/">http://www.triumph.no/mame/</A>
  <TR><TD>MAME-projektin kotisivu:<TD><A HREF="http://mame.retrogames.com">http://mame.retrogames.com</A>
 </TABLE>

 <P>
Emulaattorit on testattu seuraavalla kokoonpanolla: A1200T, 603+/200 MHz &
68040/25 MHz, 32 Mt muistia, BVision 8 Mt. Kaikki testatut emulaattorit on
rekisteröity. Jos tulee kysyttävää tai haluat haukkua artikkelin lyttyyn ;)
niin pistä mailia osoitteeseen
<A HREF="mailto:tatust@kolumbus.fi">tatust@kolumbus.fi</A>.
Tekstissä saattaa olla virheitä tai joku saattaa olla eri mieltä jostain
asiasta - pistäkää mailia silloinkin.
 </P>

</BODY>
</HTML>
