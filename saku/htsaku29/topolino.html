<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD><TITLE>Topolino-hiiriadapteri</TITLE></HEAD>
<BODY>

 <HR>
 <B>Topolino-hiiriadapteri</B><BR>
 <I>Vesa Kuukasjärvi</I>
 <HR>

 <P>
Topolino on adapteri, joka mahdollistaa PC-sarjahiiren kytkemisen Amigaan
tämän oman hiiren tilalle. Topolino liitetään suoraan hiiriporttiin. Mukana
seuraa kiinnitysruuvit. Omani ostin 
<A HREF="http://www.sip.fi/~aho/">Amigatorilta</A> hintaan 109 mk.
Normaalihinta oli 189 mk, mutta tämä oli nyt tarjouksessa.
 </P>

 <P>
Töissä sain kokeilla ja käyttää päivittäin hiirtä, jossa on keskinapin
kohdalla rulla. Tämä rullan käyttö on joissakin sovelluksissa aivan
mielettömän hyvä juttu, joten sitä alkoi toivoa myös omaan koneeseen.
Toinen merkittävä syy oli entisen hiiren oireilu mahdollisesta eläkkeelle
siirtymisestä. Toisaalta myös jatkuva entisen hiiren puhdistelu yms. alkoi
rassata, entinen hiiri kun jaksoi temppuilla lähes kuukausittain.
Ymmärrettävää, sillä hiireni oli tehnyt pitkän matkan A500-ajoilta tähän
päivään. Jotenkin myös tuntui, että voisi edes jotenkin tätä systeemiä
päivittää lompakon sallimissa rajoissa.
 </P>

 <P>
Kun sain koneeni huollosta takaisin, niin paketista paljastui myös
kolminappinen hiiri. Rullahiirtä ei tekninen tukeni saanut toimimaan
mitenkään päin. Tai kyllä hiiri toimi, mutta toiminta ja sen tekemiset
eivät välttämättä olleet kovinkaan käyttäjää innostavia. Tässä pätkä
saamaani sähköpostia koskien rullahiirten toimintaa... "Topolino tulkkaa
wheelitiedot väärin eli se maalaa epämääräisen alueen ja nykäisee sen
toiseen kohtaan. Hupaa jos tempaisee vaikka läjän ikoneita ja siirtää (drag
and drop) ne jonnekin... Tapauksesta riippuen seuraukset voivat olla
ikäviä..." Unohdimme siis rullahiiren ja Topolinon yhdistelmän ja päätimme
hankkia hyvän kolminappihiiren. Tekninen tukeni kokeili monenmoisia hiiriä
ja päätyi sitten Logitechin kolmenappiseen hiireen, jonka hinta oli noin
satasen. Hiiri on hyvä ja tarkka. Nyt vain opetteluttaa tuon keskinapin
käyttö ruudun vaihdossa, mutta kyllä tämä tästä.
 </P>

 <P>
Topolinon käyttöönotossa ilmeni ongelmia, joiden kanssa tuskailen vieläkin.
Vaikka adapteri menee kuin sujahtaen paikalleen, niin olen usemman kerran
joutunut nitkuttelemaan Topolinoa saadakseni sen eloon. Tekninen tukeni
ilmoitti samaa omasta yksilöstään. Mikä lie vikana, se ei ole vielä
selvinnyt. Liekö jotain likaa kontaktipinnoissa valmistuksen jäljiltä.
Tarkempi mittailu ja teknisen tuen tekemä tutkimus osoitti syyksi sen, että
liitin on lyhyempi kuin esim. Golden Imagen hiiressä, eli Topolino ei yllä
kunnolla pohjaan. Tästä varmaan on ongelmia niille, joilla on vanha ja
kulunut hiiriportti koneessaan. Uusi tarkempi hiiri opetteluttaa myös
käyttäjäänsä, mutta niinhän se on, että elämä on koko ajan jonkinlaista
opiskelua.
 </P>

 <P>
Suosittelen Topolinoa henkilöille, joilla on ongelmia hiirten kanssa ja
jotka haluavat ostaa edullisesti uuden hiirensä. Tietenkin on laskettava
Topolinon hinta ensimmäisen hiiren yhteyteen, mutta jatkossa hiirten
löytyminen tuskin tuottaa ongelmia. Itse olen tyytyväinen tähän, vaikken
saanutkaan rullahiirtä Amigaani. Toivon mukaan joku joskus tekee patchin,
jolla sellaisen voi liittää Topolinon kautta Amigaan.
 </P>

 <P>
Topolinoa myy Suomessa ainakin Amigator, 
<A HREF="http://www.sip.fi/~aho">www.sip.fi/~aho</A>, ja kesäkuun
loppupuolella sen hinta oli 189 mk. [Toim.huom.: Valmistajan kotisivu
<A HREF="http://www.raach.com">www.raach.com</A> ei ainakaan testaushetkellä
antanut odotettua tulosta (vain epämääräisen kotisivulistan), ja osoitteessa
<A HREF="http://www.raach.de">www.raach.de</A> taas ei Topolino-linkkejä ole.]
 </P>

</BODY>
</HTML>
