<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD><TITLE>Tee se itse ilotikku</TITLE></HEAD>
<BODY>

 <HR>
 <B>Tee se itse ilotikku</B><BR>
 <I>Roni Ijäs</I>
 <HR>

 <P>
Miksi lähteä ostamaan ilotikkua kaupasta, kun voit itse tehdä vielä paljon
paremman ja juuri sellaisen kun haluat. Tässä yksinkertainen kaava kuvien
kanssa:
 </P>

 <P><H3>Tarvikkeet ja työkalut</H3></P>

 <UL>
  <LI>vaneria, muovipleksiä, puuta ja kumia
  <LI>4 kytkintä + napit (kun kytkintä painaa, se yhdistää)
  <LI>ruuveja ja liimaa
  <LI>1 pitkä ruuvi ja siihen sopiva mutteri
  <LI>johto vanhasta hiirestä tai ilotikusta
  <LI>Amigasi mukana tullut kirja, josta näet portin piikit
  <LI>ruuvimeisseli (taltta ja ristipää)
  <LI>saha, sakset ja puukko
  <LI>kuumailmapuhallin ja porakone
  <LI>yleismittari
 </UL>

 <P><H3>Tikun tekoon</H3></P>

 <P>
Sahaa vanerista ilotikun pohja (koolla ei ole väliä). Ota uusi pala vaneria
ja sahaa siitä 6 x 6 cm neliö, jonka reunat ovat 1 cm paksut.
 </P>

 <P><IMG SRC="kuvat/nelio.gif" WIDTH=186 HEIGHT=138></P>

 <P>
Poraa neliön sivuihin kytkimen kokoiset reiät.
 </P>

 <P><IMG SRC="kuvat/nelio2.gif" WIDTH=211 HEIGHT=133></P>

 <P>
Kaikkiin reikiin pistetään kytkimet, jotka yhdistävät kun niitä painetaan.
 </P>

 <P><IMG SRC="kuvat/nelio3.gif" WIDTH=208 HEIGHT=136></P>

 <P>
Neliö, jossa liittimet nyt ovat, liimataan ilotikun pohjavaneriin siihen
kohtaan, missä tikun halutaan sijaitsevan. Eli normaalisti keskelle.
Otetaan pitkä ruuvi ja pujotetaan siihen neliön muotoinen puupala, jonka
keskellä on reikä ja mutteri perään - jo pysyy!
 </P>

 <P><IMG SRC="kuvat/nelio4.gif" WIDTH=236 HEIGHT=144></P>

 <P>
Sahataan pleksistä suorakaiteenmuotoinen pala, jota kuumennetaan
kuumailmapuhaltimella. Kun pleksi alkaa sulaa, taitetaan pleksistä kulmaa
vasten kotelo. Tässä vaiheessa voidaan porata koteloon reiät tulitusnappeja
varten.
 </P>

 <P><IMG SRC="kuvat/koppa.gif" WIDTH=208 HEIGHT=97></P>

 <P>
Porataan kotelon päälle keskelle reikä, jonka on oltava hieman isompi kuin
ruuvin. Ruuvin toinen pää pistetään reiästä läpi sekä ruuvataan pleksi
muutamalla ruuvilla kiinni ilotikun pohjaan.
 </P>

 <P>
  <IMG SRC="kuvat/koppa2.gif" WIDTH=198 HEIGHT=138>
  <IMG SRC="kuvat/koppa3.gif" WIDTH=157 HEIGHT=126>
 </P>

 <P>
Nyt tarvitaan pala kumia, jossa on reikä keskellä. Kumi liimataan
pleksiin kuvan osoittamalla tavalla. Voit nyt myös kiinnittää
tulitusnapin/napit.
 </P>

 <P>
Viimeinen vaihe onkin kahvan tekeminen. Se onnistuu parhaiten sorvaamalla,
mutta kenelläkäs nyt sorvi on, joten se voidaan myös veistää. Kun kahva on
valmis, sen pohjaan porataan reikä ja liimataan ruuviin.
 </P>

 <P>
Nyt itse ilotikku on valmis, mutta johdot on vielä kolvattava.
Hardware-kirjasta, joka on (toivottavasti) tullut koneesi mukana, saat
portin pinnajärjestyksen ja tarkoituksen. Jos nyt on käynyt niin, että olet
ostanut koneesi käytettynä eikä kirjaa sinulta löydy, ovat tarvittavat
tiedot tässä:
 </P>

 <P><IMG SRC="kuvat/portti.gif" WIDTH=62 HEIGHT=42></P>

 <TABLE>
  <TR><TD>Pin<TD>Digital Joystick<TD>Tärkeät!
  <TR><TD>1<TD>/Forward<TD>*
  <TR><TD>2<TD>/Back<TD>*
  <TR><TD>3<TD>/Left<TD>*
  <TR><TD>4<TD>/Right<TD>*
  <TR><TD>5<TD>ei käytössä
  <TR><TD>6<TD>/Button 1<TD>*
  <TR><TD>7<TD>+5V<TD>Tähän voi kiinnittää lampun =)
  <TR><TD>8<TD>GND eli maa<TD>*
  <TR><TD>9<TD>Button 2
 </TABLE>

 <P>
Kuori vanhan joystickin tai hiiren johtoa päästä noin 10 cm. (HUOM!!!
Muista katsoa, että johto sisältää tärkeät pinnit!) Kuori myös sen sisältä
löytyvät johdot. Ota käyttöösi yleismittari ja katso mikä väri on mikäkin
pinni. Kolvaa kaikkien kytkimien (myös tulitusnappien) toiseen
liitintappiin GND eli maa ja toiseen impulssi. (Muista, että joudut
kolvaamaan impulssit väärinpäin, eli neliön vasempaan kytkimeen kolvaat
maan ja "/right"-impulssin.)
 </P>

 <P>
Näillä ohjeilla ilotikun tekeminen ei varmaankaan ole kovin vaikeata...
mutta jos vaikeuksia kuitenkin ilmenee, voit kysyä neuvoa minulta:
<A HREF="mailto:roni.ijas@sci.fi">roni.ijas@sci.fi</A>
 </P>

</BODY>
</HTML>
