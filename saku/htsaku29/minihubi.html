<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD><TITLE>Kaksi konetta, yksi verkko</TITLE></HEAD>
<BODY>

 <HR>
 <B>Kaksi konetta, yksi verkko</B><BR>
 <I>Janne Pikkarainen</I>
 <HR>

 <P>
Kuinka saada monta konetta kätevästi käyttämään samaa verkkoa
samanaikaisesti? Ratkaisuna toimii polkuhinnalla (300 markkaa) myytävä
5-porttinen minihubi. Laite on beigenvärinen, siististi muotoiltu pikkuinen
rasia, jossa on RJ45-liittimet (paikat viidelle koneelle + ulkomaailmaan
johtava portti) verkkokaapeleille.
 </P>

 <P>
Asentaminenkaan ei juuri helpompaa voisi olla. Kunhan laite on kaivettu
paketistaan ulos, riittää kun sen sijoittaa pöydälle, kytkee ulkomaailmaan
johtavan verkkopiuhan ja koneiden verkkokaapelit kiinni hubiin ja
napsauttaa virran päälle. Tämän jälkeen laite toimiikin automaattisesti
ilman minkäänlaista konfigurointia ja jakaa käytössä olevan
verkkokapasiteetin tasaisesti kaikille verkossa oleville koneille!
 </P>

 <P>
Itselläni on kahden koneen (A1200/060 ja P100MHz) miniverkko, ja se
toimiikin melko vikkelästi. Tiedostot siirtyvät koneiden välillä noin 400
kilotavua sekunnissa, vaikka käytössä on Amiga-puolella
PCMCIA-verkkokortti. Ulkomaailman kaistankaan kanssa ei ongelmia ole
tullut: Vaikka Amiga ottaisi FTP:llä täyttä vauhtia tiedostoja, ei se
kuitenkaan estä sujuvaa nettikäyttöä PC:llä. Yksittäinen nettiyhteys ei
ryöstä koko kapasiteettia itselleen, vaan väistää tarvittaessa muiden
tarvitsijoiden tieltä.
 </P>

 <P>
Näiden kokemusten perusteella sanonkin, että mikäli käytössäsi on monta
verkkokortillista konetta ja haluat verkottaa ne tai saada ne käyttämään
samaa Internet-yhteyttä, hubi on oivallinen ratkaisu. Modeemin läpi
käytettävää nettiyhteyttä se ei hoida, mutta kaapelimodeemi- tai
ethernet-yhteyden kanssa se on oiva vekotin.
 </P>

 <P>
Mistä hubeja saa? Varmasti melkein mistä tahansa isommasta
tietokonekaupasta. Itse ostin omani DataGroupista, lisätietoja kaupasta
saat osoitteesta <A HREF="http://www.datagroup.fi">www.datagroup.fi</A>.
 </P>

</BODY>
</HTML>
