3*
Jean  Michel  Jarre: Chronologie
Disques Dreyfus / Polydor 1993
Syntetisaattorit:  Jean  Michel  Jar-
re,  Francis  Rimbert,  Michel Geiss,
Dominique  Perrier, sähkökitara: Pat-
rick Rondat

  Vanhana Jarre-fanina olivat odotuk-
seni korkealla asettaessani Chronolo-
gieta  CD-soittimen  levykelkkaan en-
simmäistä  kertaa. Uusi Jarre-levy on
aina  tapaus,  vaikka Suomessa kysei-
sen artistin levyt tuntuvatkin livah-
tavan  vaivihkaa kauppojen hyllyille.
Tästä  huolimatta  on uusin äänite jo
ehtinyt    täälläkin   kahdenkymmenen
myydyimmän levyn joukkoon. Edellises-
tä  albumista  onkin kulunut jo lähes
kolme vuotta, puolitoista vuotta sit-
ten ilmestyi kokoelma-CD Images.
  Tynnyrissä kasvaneille hieman taus-
tatietoa:  Jean Michel Jarre on Rans-
kassa  1948  syntynyt muusikko, jonka
ensimmäinen  menestyslevy Oxygene il-
mestyi  1976.  Mm.  vuosien  takaisen
Hittimittarin    tunnusmusiikki   oli
otettu Oxygenesta. Tähän päivään men-
nessa  häneltä  on jo ilmestynyt kah-
deksan CD:tä, ja niiden lisäksi usei-
ta konsertti- ja kokoelmalevyjä. Jar-
ren järjestämät konsertit ovat valta-
via   ilmaisspektaakkeleja  laserien,
musiikin  ja  valon  yhdistelmänä  ja
paikalla  on usein jopa yli miljoona-
päinen yleisö.
  Jo  pikaisen  tutustumisen  jälkeen
uuteen   Chronologie-albumiin  vakuu-
tuin  siitä,  että odotukseni on pal-
kittu täydellisesti. Syntetisaattori-
velho  on  jälleen  julkaissut  aivan
oman  maailmansa sisältävän CD:n. Le-
vy  sisältää kahdeksan musiikkikappa-
letta, jotka on Jarrelle niin ominai-
seen  tyyliin nimetty Chronologie osa
1-8:ksi.  Kappaleiden  skaala ulottuu
perinteisestä  harmonisesta syntikka-
musiikista  aina  diskojytkeeseen as-
ti.  Kuitenkin  levy  on  yhtenäinen,
non-stop-  kokonaisuus,  jota voidaan
pitää yhtenä suurempana teoksena.
   "Tavanomaisesta"  Jarresta  eniten
poikkeava  kappale  on neljäs osa. Se
on    tyyliltään  vahvasti  italodis-
co-vaikutteinen sortumatta klisheeka-
rusellin  syvimpiin pyörteisiin. Kap-
paleesta  pystyy  kuitenkin havaitse-
maan  Jarren  sormenjäljen  mm. efek-
tien  muodossa. Voisi myös luonnehtia
kuluneella    termillä  hittiainesta,
etenkin  kertosäe on erittäin tarttu-
va.
   Parissa  kappaleessa  on  käytetty
runsaasti  syntetisoituja kirkkourku-
ja,  ja saavutettu varsin mahtiponti-
nen  lopputulos.  Myös  kuorosoundeja
käytetään paljon.
  Rumpujakin  Jarre  on käyttänyt ai-
kaisempia  levyjä enemmän, ja muutama
kappale  sisältää suoranaisen tanssi-
rytmin.  Useimmat  kappaleet perustu-
vat  melodisesti  varsin yksinkertai-
selle  mutta  sitäkin  tarttuvammalle
pohjalle,  johon sitten lisätään mie-
lenkiintoisia  harmonisia rakennelmia
sekä  efektejä  ainutlaatuisella  ta-
valla.  Ja tästähän Jarren tunnistaa.
Laulettuna  kappaleita tuskin kuunte-
lisi Erkkikään, mutta instrumentaali-
musiikkiin melodiat sopivat kuin sal-
miakki Kossuun. Kappaleet eivät tosi-
aankaan ole kolmella soinnulla raken-
nettuja  tusinabiisejä, vaan useimmat
edustavat  aivan omaa tyylimaailmaan-
sa.
  Eikä  ole  mikään  ihme, että levyn
äänimaailma edustaa nykyisen synteti-
saattorimusiikin  ehdotonta kärkipää-
tä;  käytetyissä  17  syntetisoijassa
ja  samplerissa on ollut valinnan va-
raa.  MIDI:ttömiä  soittimia  edustaa
Patrick Rondat'n sähkökitara.
  Pelkästä diskopaukkeesta kiinnostu-
neelle  levy  ei  välttämättä  aukea,
mutta kannattaa koekuunnella. Chrono-
logie  on  varmasti yksi tämän vuoden
merkittävimpiä  äänitteitä,  ja tulee
kestämään  useita kuuntelukertoja. Ja
se  ei  ole nykyisen kertakäyttökult-
tuurin aikakautena vähän se!


    Pasi Kovanen
