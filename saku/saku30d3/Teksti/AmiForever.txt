2
1*

{3                               Amiga Forever 3.0
{3                               -----------------
 
                            Teemu "DJ LOHi" Tammela
 
 
Monet Amiga-käyttäjät ovat syystä tai toisesta  siirtyneet  viime  vuosina  "pi-
meälle puolelle" eli myyneet Amigansa ja ostaneet tilalle PC:n. Mutta vaikka uu-
si kone on kuinka hyvä tahansa, voi Amigasta jäädä kuitenkin  kaipaamaan  jotain
tiettyä ohjelmaa, kuten jotain klassikkopeliä, Amigan  erinomaisia  IRC-ohjelmia
tai jopa Amigan koko sujuvaa käyttöympäristöä. Tähän tarkoitukseen  italialainen
Cloanto Software on luonut Amiga Foreverin. Amiga Forever 3.0 perustuu jo  kauan
saatavilla olleen UAE:n (Unix/Ultimate/Unusable Amiga Emulator :) uusimpaan ver-
sioon, joka on saavuttanut suosiota kohtuullisen hyvällä nopudella ja  toimivuu-
dellaan.
 
Amiga Foreverin käyttöönotto on helppoa ja selkeää: CD-levy asemaan ja Amiga Fo-
reverin valikko käynnistyy. Emulaattoria voi käyttää  joko  suoraan  CD:ltä  tai
asentaa se kiintolevylle (suositeltavaa), jolloin levytilaa kuluu noin 50  mega-
tavua. Asennuksen jälkeen Amiga Forever on  käyttövalmis,  ja  klikkaamalla  sen
ikonia avautuu valikko, josta voidaan käynnistää suoraan käyttövalmis Workbench.
Valittavana ovat WB:n versiot 1.3 ja 3.1. Alkuvalikosta voidaan myös konfiguroi-
da tarkasti mm. eri porttien, äänen, muistin ynnä muun emulointia.
 
Versio 3.0:n uusia ominaisuuksia ovat muun muassa emuloinnit A1200:n ja  A4000:n
AGA-piirisarjalle sekä 68020-prosessorille  ja  68881-matematiikkaprosessorille.
AGA-emulaation tuoma hyöty on melko pieni, sillä Amiga Foreverin grafiikka  toi-
mii Picasso96-emulaation varassa. Tämä tarkoittaa käytännössä sitä,  että  Amiga
Forever emuloi Picasso-näyttötiloja Workbenchissä  ja  muissa  OS-ystävällisissä
ohjelmissa käyttämällä PC:n näytönohjainta. Saatavilla ovat siis jopa  800x600-,
1024x768- ja 1280x1024-näyttötilat  HiColor/TrueColor-väreissä,  mikä  rajoittaa
AGA:n lähinnä peli- ja demokäyttöön. AGA-sovellusten nopeudesta ei juuri kannata
puhua, sillä jokainen tietää AGA+020-yhdistelmän hitaaksi aidollakin Amigalla.
 
Workbench-käytössä Amiga Forever on siedettävän nopea:  ikkunat  ja  bittikartat
piirtyvät kohtuullisella nopeudella, mutta jostain syystä ikonit  piirtyvät  hi-
taasti nopealtakin kiintolevyltä verrattuna aitoon AGA+030-yhdistelmään. Proses-
soritehoa ei juuri kannata ohjelmapohjaiselta emulaattorilta vaatia, sillä  pro-
sessoritehoa vaativien sovellusten ajaminen on parhaimmillaankin  todella  verk-
kaista: esimerkiksi ison JPEG-kuvan lataaminen MultiViewiin voi viedä useita mi-
nuutteja. Vähän prosessoritehoa vaativat ohjelmat, kuten erinomainen AmIRC, ovat
kuitenkin hyvin käyttökelpoisia, varsinkin kun niitä voidaan  ajaa  suurissa  ja
värikkäissä resoluutioissa.
 
Koska Amiga Forever sisältää Amigan käyttöjärjestelmän versiot 1.0-3.0,  voidaan
emulaattorilla ajaa myös vanhempia ohjelmia ja pelejä valitsemalla  aloitusvali-
kosta 1.3-käyttöjärjestelmä. Näin saadaan toimimaan jopa sellaiset vanhemmat pe-
lit ja ohjelmat, jotka eivät toimisi edes uudemmilla aidoilla Amigoilla.  Picas-
so96-emulaatiota ei voida käyttää Kickstart 1.3:n alaisuudessa, vaan  se  toimii
320x240-resoluutiossa. Käynnistysvalikko on sinänsä hieman hämäävä, sillä se mu-
ka käynnistää käyttöjärjestelmän version 3.1, vaikka Amiga  Forever  todellisuu-
dessa sisältää VAIN 3.1 Workbenchin, mutta EI 3.1 ROM-image-tiedostoa.
 
Amiga Forever on melko toimiva, mutta joitakin ongelmia  ilmeni  testin  aikana.
Ohjelmat kuten MUI, VisualPrefs  ja  DirectoryOpus  Magellan  II  eivät  jostain
syystä halunneet asentua, vaan keskeyttivät asennuksen virheilmoitukseen.  MUI:n
asentaminen onnistui kuitenkin käsin, joten haitta ei ollut  suuri.  VisualPref-
sinkin tietty versio suostui lopulta asentumaan, mutta jumitti koko koneen. Tämä
ei ole sinänsä yllätys, sillä VisualPrefs "kiertää" käyttöjärjestelmän, mikä voi
emulaattoreissa aiheuttaa ongelmia myös vastaavissa ohjelmissa. Testipelinä  ol-
lut Super Skidmarks 2 CD ei suostunut toimimaan, mutta vika  on  todennäköisesti
vain tapauskohtainen. Suurin osa testattavista ohjelmista, kuten NewIcons, Voya-
ger, AmIRC ja mukana tuleva Personal Paint 7.1,  asentui  ja  toimi  moitteetta.
Amiga Foreverin mukana tulee myös muutamia PD-apuohjelmia, mutta ne  ovat  koko-
lailla hyödyttömiä.
 
Amiga  Foreverin  pääasiassa  käyttämä  UAE  toimii  erinomaisesti  yhteistyössä
Win95/98/NT:n kanssa: virtuaali-Amigalle luodaan automaattisesti hakemisto, joka
toimii sen "kiintolevynä". Tähän hakemistoon ja sen tiedostoihin päästään käsik-
si vaivatta myös Windowsin puolelta. Amiga  Foreverin  käynnistyksen  yhteydessä
emulaattori asentaa PC:n asemat luettaviksi ja kirjoitettaviksi myös Workbenchin
puolelta. Amigan korppuja ei pysty lukemaan, vaan niitä voi käyttää  adf-tiedos-
toina (Amiga Disk File). Koska myös CD-asemat ovat käytössä,  ei  erillistä  CD-
ajuria tarvita, mutta valitettavasti CD-asemaa ei saa käyttöön,  ellei  asemassa
ole levyä WB:tä käynnistettäessä. Levynvaihdon ohjelma tunnistaa  vain  resetoi-
malla koneen Ctrl+A+A-näppäinyhdistelmällä. Ohjelma ei myöskään  tunnista  levyn
nimeä, vaan nimeää aseman aina WinCD_X:ksi. Täyden  toimivuuden  saavuttamiseksi
on siis joskus käytettävä assign-käskyä.
 
Huomiota herättävän nerokas ominaisuus Amiga Foreverissä  on  se,  ettei  Amigan
puolelle tarvitse asentaa erillistä  TCP/IP-ohjelmistoa,  vaan  ohjelma  käyttää
suoraan Windowsin verkkoasetuksia. Käytännössä tämä tarkoittaa  sitä,  että  kun
emulaattorilla käynnistää vaikka WWW-selaimen, hyppää ohjelma Windowsiin ja  ky-
syy avataanko puhelinlinja. Nerokas ominaisuus, mutta se ettei Windowsia ja Ami-
ga Foreveriä voi käyttää yhtäaikaa moniajossa vähentää huomattavasti  sen  käte-
vyyttä. Mukana toimitetaan myös Amiga Explorer -verkko-ohjelmisto, joka on  tar-
koitettu aidon Amigan ja PC:n verkottamiseen. Koska käytettävissä ei ollut aitoa
Amigaa, ei Amiga Exploreria  voitu  valitettavasti  testata  käytännössä,  mutta
muista lähteistä saadut tiedot mainitsevat sen varsin  käyttökelpoiseksi  ohjel-
maksi.
 
Kaiken kaikkiaan Amiga Forever on  toimiva  ja  monipuolinen  mutta  myös  help-
pokäyttöinen ohjelmakokonaisuus. Monista 340 markan hintalappu voi tuntua hieman
turhan kalliilta, mutta se ei ole mielestäni liikaa näin hyvästä  kokonaisuudes-
ta. Lisäksi mielestäni on jokaisen "pimeälle puolelle" siirtyneen  Amiga-harras-
tajan velvollisuus tukea huonossa tilassa olevaa Amiga-sceneä, vaikka sitten os-
tamalla Amiga Foreverin. 


{3        Amiga Forever 3.0

        Valmistaja: Cloanto Software, info@cloanto.com
                    http://amigaforever.com/

        Myyjä:      Gentle Eye Ky, puh. (03) 363 0048
                    ge@vip.fi, http://www.ge.vip.fi/

        Hinta:      340 mk

        Lyhyesti:   Amiga-emulaattori PC:lle

        Sisältää:   - UAE-emulaattorin
                    - Fellow-emulaattorin
                    - Kickstart-ROM- ja AmigaOS-versiot 1.0, 1.1, 1.2, 1.3, 2.0,
                      2.04, 2.1 ja 3.0
                    - Picasso96-ajurit
                    - Personal Paint 7.1 -grafiikkaohjelman
                    - PD-apuohjelmia
                    - Amiga Explorer -verkko-ohjemiston
                    - Jay Minerin haastattelun audioraitoina
                    - koeasteella olevan PowerMac-version

        Vaatii:     - Win 95/98/NT, Pentium, 16 Mt RAM, 16/32-bit näytönohjain
                    - Internet-yhteys suositeltava päivityksiä varten
                        
        Testattu:   - AMD K6-2 450 MHz, Riva TNT, 64 Mt RAM, 12 Gt HD,
                      Windows 98

Kirjoittajan kotisivut löytyvät osoitteesta http://www.saunalahti.fi/djlohi/.
