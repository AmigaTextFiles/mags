14
1
-1 Wasted_1.IFF 0 0
0 Wasted_1.IFF 320 115
2 Wasted_2.IFF 320 30*

{F                                 Wasted Dreams
{F                                 -------------
 
                                  Janne Sirén
 
 
Digital Dreams Entertainmentin Wasted Dreams on yksi vuoden  odotetuimmista  pe-
liuutuuksista Amigalle. Wasted Dreams ei ole yhtä hohdokas uutuus kuin  horison-
tissa kiiluvat 3D-käännökset, mutta sen kehityshistoria on tehnyt siitä  mielen-
kiintoisen: pelin nimi on vaihdellut, julkaisija on vaihdellut, jopa  rompputeh-
dasta jouduttiin vaihtamaan. Oli jokseenkin  helpottavaa  ja  uskoa  palauttavaa
viimeinkin nähdä pelin tipahtavan postiluukusta.
 
 
{FAlkuintro, ääh
{F--------------
 
Entisen julkaisijan, Vulcan  Softwaren
vaikutus näkyy romppukotelossa  toimi-
tettavan pelin ulkoasussa.  Takakantta
koristavat turhankin  pitkät   ominai-
suusluettelot ja  kuudentoista  tuetun
kielen luettelo, mukana suomi.  Sisäl-
löstä ei kerrota paljonkaan. Ja  aivan
kuten Vulcanin  rompputuotokset,  peli
alkaa pitkähköllä renderoidulla  alku-
introlla,  jota   ryydittää   ei-niin-
ammattimainen miesääni.
 
Intro on ihan kiva, mutta kuten Vulcanin peleissä niin usein,  hieman  amatööri-
mainen laatu tahrii julkisivua. Tulee mieleen Final  Odyssey,  jossa  pätevä  ja
kaunis toimintaseikkailu oli turhaan töhritty suttuisilla intronpätkillä. Wasted
Dreams ei onneksi vajoa yhtä alas, sillä renderöinti on  tasoltaan  ihan  ookoo,
paikoin jopa loistavaa, mutta välillä pistää  miettimään,  pystyisivätkö  Amigan
pienet  pelifirmat  sittenkin  parempaan  kokonaisuuteen,  jos   eivät   väkisin
yrittäisi änkeä mukaan videota, jonka tasokas tuotaminen vaatii paljon resursse-
ja.
 
Välianimaatioiden puolustuksena todettakoon kuitenkin, että Wasted Dreams kertoo
seikkailun edetessä tarinaa, jota intron palaset kyllä tukevat. Kehyskertomukse-
na on tulevaisuuden rappiolle ajautunut Maa, josta tutkimusryhmä lähtee etsimään
uutta, turvallisempaa asuinpaikkaa. Parin vuoden päästä he  löytävät  planeetan,
jonne tutkimusryhmä asettuu asumaan. Pelaajan lähtiessä viemään  ilosanomaa  ta-
kaisin Maahan alus ammutaan nousun jälkeen alas ja peli alkaa viidakosta.
 
 
{FOletko koskaan...
{F-----------------
 
...tuntenut itseäsi vähän hölmöksi, kun seisoskelet kädet taskussa keskellä vii-
dakkoa, romuttuneen avaruusaluksen ja kuolleen  toverisi  vieressä?  Tai  ehkäpä
olette molemmat elossa, mikäli nimittäin pelaatte yhteispeliä ja valitsitte kak-
sinpelin. Ohitettuani tunteen, että olen ollut tässä tilanteessa  joskus  aikai-
semminkin, katselen hieman ympärilleni.
 
Wasted Dreams on yläviistosta  kuvattu,  perinteinen  toimintaseikkailu.  Ruudun
alareunaa peittävät kannetuista tavaroista ja  kulloinkin  aktiivisena  olevasta
toimintaikonista kertovat laatikot. Peliä ohjataan  ilotikulla,  joypadilla  tai
näppäimistöltä. Jäin kaipaamaan erityistukea CD32-ohjaimeni lisänapeille,  sillä
{Frepussa olevia tavaroita  on  vaikea  käsitellä,  kun  toisella  kädellä  täytyy
{Fnäppäimistöltä hamuta Amiga-nappia, mikä tosin ajan myötä jäi sopivasti vasemman
{Fkäden pikkurillin tehtäväksi.
 
{FViidakossa seisoskelevaa  hahmoa  voi
{Fohjailla ja tilanteen  mukaan   hänet
{Fvoi  käskeä  katselemaan   tarkemmin,
{Fpoimimaan, antamaan,  käyttämään  tai
{Fpuhumaan.  Hyvin  peruskamaa,   mutta
{Fnäillä eväillä on  ennenkin  pärjätty
{Fpitkälle. Heti alusta alkaen jää  hy-
{Fvin vahva vaikutelma siitä, että täs-
{Fsä on kyse paljon muustakin kuin Ram-
{Fbo kakkosen uudelleenlämmittelystä.
 
 
{DHei, kuka puhuu nyt
{D-------------------
 
{FYmpäristön tarkempi tarkastelu paljastaa hyvinkin  seikkailullisia  elementtejä,
{Fkun alan tutkia toverini ruumista ja avaruusaluksesta löytyviä tavaroita tarkem-
{Fmin. Kaikki tekstit (yhteensä ohjeen mukaan yli 60 minuuttia) on puhuttu englan-
{Fniksi, ja suomennoskin, joka siis koskee vain ruudulla näkyviä tekstejä ja onli-
{Fne-ohjetiedostoa, näyttää olevan viime vuosien Amiga-pelien yleistä käännöstasoa
{Fhuolellisemmin tehty.
 
{FHahmot on varsin sulavasti animoitu, ja kävelemisen lisäksi myös esimerkiksi ui-
{Fminen onnistuu. Taistelutilanteet sujuvat ainakin alkuun vähän kömpelösti, sillä
{Fmistään Airborne Ranger -tasoisesta tähtäyksestä ei  ole  tietoakaan  pelihahmon
{Fhutkiessa vähän minne sattuu. Pelattavuus tuntuu kyllä muuten olevan kohdallaan,
mutta Rambosta olisi tässä mielessä voinut ottaa vähän oppia. Muutenkin  liikku-
mista häiritsee lievästi tökkivä kontrolli.
 
Peli etenee tuttuun tyyliin kiertelemällä paikasta toiseen, tutkimalla johtolan-
koja ja miettimällä, miten löydetyt esineet kenties voisivat auttaa niiden  rat-
komisessa. Samalla alkaa selvitä, kuka on aluksen alasampumisen takana ja  juoni
valkenee hiljalleen. Wasted Dreams on varsin puoleensa vetävä peli, joka näyttää
ja kuulostaa hyvältä. Itselleni tosin pelin toiminnallinen puoli kompuroi  vähän
turhan paljon taistelukontrollien tökkiessä, mikä taas näkyi  kuolintilastoissa-
ni.
 
 
{FTeknisesti vaatimaton
{F---------------------
 
Pelin käyntiin potkaiseminen osoittautui yllättävän haastavaksi, mutta syyllinen
taitaa löytyä CD-ROM-asemani suunnalta. Amiga Q-Drive on  kenkkuillut  aikaisem-
minkin pelien kanssa, mutta tällä kertaa ongelma oli harvinaisen  räikeä:  pelin
käynnistäminen ei tehnyt muuta kuin väläytti romppuaseman valoa. Onneksi 413-me-
gaisen pelin siirtäminen kokonaisuudessaan kiintolevylle auttoi.
 
Tavallisesti Wasted Dreams ei vaadi lainkaan kiintolevylle asentamista, ja  muu-
tenkin laitteistovaatimukset ovat vaatimattomat. Peli toimii millä tahansa  Ami-
galla, jossa on 2 Mt Chip-muistia ja 1 Mt Fast-muistia sekä kaksinopeusromputin.
Romppuasemankin nopeusvaatimusta voisi kuvitella kiertävänsä  siirtämällä  pelin
kiintolevylle, jos tilaa vain riittää. Peli ei moniaja.
 
Wasted  Dreams  lupailee  kyllä  hyödyntävänsä   tarvittaessa   AGA-piirisarjaa,
lisämuistia ja nopeampia oheislaitteita. Teknisesti peli näyttää kuitenkin  var-
sin perinteiseltä, mikä ei välttämättä ole huono asia, sillä genrekin on klassi-
nen. Amiga on aina ollut vahvoilla ylhäältä kuvatuissa eri  suuntiin  vierivissä
2D-peleissä, ja onkin  piristävää  nähdä  tätä  vahvuutta  taas  kerran  hyödyn-
nettävän. 3D ei ole tehnyt klassikoista sen vähempää klassisia.
 
Onko Wasted Dreams sitten klassikkoainesta?  Ei  ihan.  Suosittelenkin  hakemaan
julkaisijan kotisivuilta pelattavan demon. Jos pelattavuus tuntuu sopivalta,  ja
pelityyppi kiinnostaa, Wasted Dreams tarjoaa pelinautintoa pitkäksi toviksi. 


{F        Wasted Dreams

        Testattu:       Amiga 1200, OS 3.1, 68030/50 MHz, 6 Mt, 4x CD-ROM

        Vaatimukset:    2 Mt Chip, 1 Mt Fast, 68000, 2x CD-ROM (hyödyntää:
                        AGA, lisämuisti, nopeampi suoritin ja romppuasema)

        Julkaisija:     Digital Dreams Entertainment, http://www.dd-ent.com

        Edustaja:       Gentle Eye Ky, puh. (03) 363 0048
                        http://www.ge.vip.fi, ge@vip.fi

        Pelityyppi:     Toimintaseikkailu
        Pelaajia:       1-2

        Kieli:          Englanti (ohjevihko, tekstit ja puhe), tekstit ja
                        online-ohjeet myös suomeksi, ruotsiksi ja 13 muulla
                        kielellä

        Grafiikka:      86%
        Äänet:          88%
        Pelattavuus:    86%

        Yleisarvosana:  87%

Testikappaleen Suomen Amiga-käyttäjät ry:lle toimitti Digital Dreams  Entertain-
ment. Kiitos! Tämä testikappale, kuten muutkin, lahjoitettiin kilpailupalkintoi-
na Saku 99 -tapahtumassa syyskuussa.
