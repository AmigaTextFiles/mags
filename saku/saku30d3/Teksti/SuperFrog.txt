2
1*

{3                                   SuperFrog
{3                                   ---------

                              "Tohtori AivoTurmio"


Alussa on komea prinssi ja kaunis kuningatar. Sitten tulee noita, vie prinsessan
ja taikoo prinssin sammakoksi. Prinssi, joka nyt on  sammakko,  on  murheissaan.
Istuu puun alla ja katsoo veteen, kunnes Lucozade-pullo ajelehtii pitkin  jokea.
Sammakko juo sen, saa viitan selkäänsä ja muuttuu Superfrogiksi! Sitten hypitään
ja pompitaan läpi kuuden eri paikan, joissa jokaisessa on neljä kenttää, ja pom-
pitaanpa yhden räiskintäosuudenkin läpi.
 
Superfrog on siis tasohyppely-pehmopeli. Kaikki hahmot on pyritty tekemään söpön
näköisiksi, ja pahimmatkaan hirviöt tuskin edes kärpästä säikäyttäisivät.  Pelin
ideana on pelastaa noidan kaappaama prinsessa. Jotta pelissä pääsisi  eteenpäin,
on Superfrogin kerättävä tietty määrä kolikoita kustakin  kentästä.  Kerättävien
kolikoiden määrä näkyy oikealla alhaalla olevasta kolikon kuvasta, jonka  numero
vähenee sitä mukaa kuin kolikoita saa lisää, kunnes numeroiden tilalle tulee sa-
na Exit. Tämän jälkeen siis voi mennä sisään  Exitistä,  jos  sen  vain  löytää.
Vaikka pelissä onkin aika, niin se ei liiemmin haittaa. Minulta  loppui  pelissä
aika kesken vain silloin, kun olin muuten  vain  joksikin  aikaa  pelin  äärestä
poistunut, enkä ollut pausea päälle laittanut.
 
Matkalla totta kai on erilaisia pehmo-otuksia, kuten lepakkoja, matoja, muumioi-
ta, avaruusmömmöjä ja muita, joita sitten pitäisi varoa.  Toiset  kuolevat  hyp-
pimällä päälle, toiset ampumalla ja jotkut eivät kuole  ollenkaan.  Matkalla  on
myös bonusesineitä, kuten sammakonpää jolla voi ampua, siivet joilla voi  nappia
rämpyttämällä lentää (vaikkakin kömpelösti) ja Lucozade-pulloja joilla saa ener-
gian täyteen. Pulloilla on myös merkittävämpi osa pelissä: ne  nimittäin  saavat
aikaan Superfrogin supervoimat, ja koska Lucozaden vaikutus ei kuitenkaan  ikui-
suuksia kestä, niin pulloja täytyy vähän väliä saada lisää, tai muuten  on  seu-
rauksena ei vain kuolema, vaan ihan Game Over.
 
Peli vierii pehmeästi kahdeksaan eri suuntaan läpi koko pelin  ja  on  muutenkin
varsin mukavaa ajanvietettä ja huolellisesti tehty. Kentät ovat myös lähes kaik-
ki sen oloisia, että ne on hyvin suunniteltu, eikä vain lätkäisty  mitä  mieleen
juolahtaa ympäriinsä. Grafiikat ovat erinomaiset. Myös väritasapaino pelissä  on
hyvä ja siksi sitä on varsin miellyttävä katsella. Taustamusiikit  toimivat  pe-
lissä koko ajan hyvin ja tuovat siihen tunnelmaa,  vaikkakaan  kahden  viimeisen
tason musiikit eivät mitään ihmeellisiä olekaan. Etenkin kakkospaikan eli Spooky
Castlen musiikit ovat varsin onnistuneet.
 
Salasanat pelissä saa aika hyvin keksityllä tavalla. Kenttien  lopussa  on  aina
mahdollisuus pelata hedelmäpeliä. Hedelmäpeliin kolikoita saa ylijääneellä ajal-
la, hedelmiä keräämällä tai ylimääräisiä kolikoita  keräämällä.  Jos  hedelmäpe-
lissä saa Jackpotin, jonka saa joko tuplausperiaatteella tai saamalla kolme  Lu-
cozade-pulloa hedelmäpeliin, saa myös seuraavaan kenttään salasanan. Onneksi to-
dennäköisyyttä on hieman rukattu ja kolmen pullon saaminen  on  todennäköisempää
kuin minkään muun kolmen saaminen, eli ei ole edes harvinaista saada  salasanaa.
Huono puoli tässä systeemissä tosin on se, että jos oikein huonolla tuurilla pe-
laa, ei saa salasanaa millään.
 
Räiskintäosuus pelissä on ihan hauska, se kun on Project F, eli siis  hyvin  sa-
mankaltainen osuus kuin samaisen Team 17:n peli Project X. Mukavia  yksityiskoh-
tiakin pelistä löytyy muutama, kuten se että puiden silmät katsovat siihen suun-
taan missä SuperFrog menee. Pelissä on myös  useita  salakäytäviä,  jotka  nekin
nostavat mielenkiintoa ja pidentävät myös pelin ikää. On  mukavaa,  että  peliin
kätketään tavaraa, kuten paikkoja joissa pomppimalla saa muutaman kolikon, mutta
ikävä kyllä sellaisen paikan takia voi kuitenkin  pudota  vaikka  piikkeihin  ja
kuolla, kätkettyä kohtaa kun ei näe.
 
Paria bugia lukuunottamatta peli toimi ihan moitteetta. Kun sammakolla  pysähtyy
ilmassa paikalleen, käy joskus niin, ettei sammakko enää  suostukaan  liikkumaan
vasemmalle. Lisäksi muutama kenttä ei joka kerralla suostunut toimimaan vaan se-
kosi. Playstation-sukupolvella voi mennä hetki tottuakseen siihen, että kun pai-
naa ylöspäin, niin sammakko hyppii. Toinen vaihtoehto on kahden tai useamman na-
pin omaavilla joystickeilla/padeilla käyttää kakkosnappia tai  isompaa  hyppimi-
seen. Ainakin CD32-padilla kaikki muut paitsi punainen nappi toimivat  hyppynap-
peina, koska punaista tarvittiin sammakon pään viskomiseen.
 
Superfrog toimii valmiiksi annetun assignin jälkeen suoraan  CD:ltä.  Pelin  voi
aloittaa joko katsomalla alkudemot, jotka on tehnyt  Eric  Schwarz,  tai  sitten
hyppäämällä demojen yli. Alkudemot muuten  ovat  varsin  huonot  ollakseen  Eric
Schwarzin tekemät. Schwarzilla on paljon hauskoja animaatioita,  mutta  tämä  ei
kuulu niihin.
 
Superfrogin ikä on aika lyhyt, himopelaaja vetää sen yhdessä  päivässä  lävitse,
ja hitaimmatkin varmaan viikossa tai kahdessa. Ei silti,  ei  tämän  tyypin  pe-
leillä yleensäkään oikein  tuota  peli-ikää  riitä.  Jos  2D-tasohyppelypeleistä
tykkäät, niin kyllä tämä varmasti yksi parhaista niistä Amigalla on. 


{3        Superfrog

        Julkaisija:     Team 17, http://www.team17.com
                        Epic Marketing / Islona Entertainment,
                        http://www.epicmarketing.ltd.net/

        Edustaja:       Gentle Eye Ky, puh. (03) 363 0048
                        http://www.ge.vip.fi, ge@vip.fi

        Hinta:          160 mk (CD)
