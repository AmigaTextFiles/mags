2
1*

{3                               Musiikkia Amigalla
{3                               ------------------
 
                               Teemu Pohjanlehto
 
 
Amiga on alusta lähtien ollut vahvan grafiikkapainotuksen lisäksi myös  oivalli-
nen musiikkikone. Niinpä moni nykypäivän muusikko  on  aloittanut  uransa  juuri
Amiga 500:lla. Enää vain harvat ammattimuusikot vaivaantuvat  käyttämään  Amigaa
musiikin teossa, mutta iloisiakin poikkeuksia löytyy. Esimerkkeinä voidaan  mai-
nita englantilaiset Dex & Jonesey sekä entisen CU Amigan päätoimittaja Tony Hor-
gan.
 
"Nykypäivän PC ajaa Amyn ohi mennen tullen kumit ulvoen, kun on  kyse  musiikis-
ta." Ei aivan! Totta kai tähänkin kuuluu sana MUTTA (ja  iso  sellainen).  Ääni-
korttien hinnat tavalliselle Amiga 1200:lle ovat aivan liian kalliita PC:n  vas-
taaviin verrattuina. On toki hyvä, että kortteja edes saa, ennen oli vielä  huo-
nompi tilanne.  Alkuaikoina  ei  voinut  edes  massiivisella  rahatukolla  ostaa
minkäänlaista äänikorttia.  Tilanne  helpottui  hieman  Zorro-väylien  saapuessa
A1200-markkinoille, mutta silloinkin esteenä oli aivan  tolkuton  hinta.  Omasta
mielestäni yli tuhannen markan "maagisen rajan" kipuava hinta  on  liian  suuri,
vaikka kortit olisivatkin huippuluokkaa.
 
 
{3Tekniikkaa
{3----------
 
Mutta eipä vaivuta murheen alhoon, vaan otetaan  irti  mikä  saadaan,  erotutaan
massasta ja korvataan puuttuva vaje luovuudella.  Amigan  8-bittisessä  äänipii-
rissä on sentään yksi loistava ominaisuus, joka on ilahduttanut  A500:n  ajoista
lähtien: kohinaa ilmenee äärettömän vähän, jos lainkaan. Kyseisen asian  on  ha-
vainnut moni tietokonemusiikkiin ihastunut henkilö. Käytössä on siis  8-bittinen
piiri, jota käytännössä voidaan ajaa softalla 14-bittisenä! Temppu perustuu  vo-
lume-bittien valjastamiseen uusiokäyttöön, jolloin  musiikki  yleensä  miksataan
prosessorilla. Äänenlaatu on tällöin suurimmaksi osaksi kiinni koneen nopeudesta
sekä koodaajan  taidoista.  Käytännössä  14-bittistä  ääntä  on  vaikea  erottaa
16-bittisestä. Ainoastaan mixing rate (miksaustaajuus) aiheuttaa lievää päänvai-
vaa, sillä Amigan rakenteen vuoksi sitä on lähes  mahdotonta  käyttää  44  kHz:n
taajuudella. Täytyy siis tyytyä 22 kHz:n taajuuteen.
 
 
{3Tracker-ohjelmat
{3----------------
 
Osa musiikin laadusta on kiinni ohjelmista ja niiden käytön tuntemisesta. Jokai-
sella ohjelmalla on hyvät sekä huonot puolensa. Ne, jotka ovat joskus käyttäneet
tracker-tyyppisiä ohjelmia, tuntevat olonsa kotoisaksi Octamed Sound Studion tai
Digibooster Pron parissa. Näistä kahdesta valitseminen onkin sitten  vaikeampaa.
Itse suosittelen Octamedia midin käyttöä suunnitteleville. Kotimaisen  taustansa
ansiosta se onkin parempi vaihtoehto ammattimaiseksi  musiikkiohjelmaksi.  Digi-
booster tarjoaa käytettäväksi erilaisia reaaliaikaisia efektejä.  Niitä  voidaan
asettaa vaikka joka kanavalle omansa. Octamedissa on myös efektejä, mutta ne  on
tehty lähes käyttökelvottomiksi, sillä ne vaikuttavat  kerralla  koko  kappalee-
seen. Rumpujen rajumpi kaiutus ei välttämättä ole kaunista kuultavaa.
 
Kummastakin ohjelmasta on saatavana säädylliset  demoversiot.  Octamed  on  tänä
päivänä myös netissä ilmaisesti imuroitavissa.  Suosittelen  silti  ohjelma-CD:n
ostoa jo kannatuksenkin vuoksi. CD:tä myy ainakin Gentle Eye hintaan 60 mk.  Di-
gibooster taas on shareware-ohjelma, jonka rekisteröinnissä  on  omat  metkunsa.
Henkilökohtaisesti en suosittele ketään lähettämään vaadittua rahasummaa postit-
se Puolaan. Kyseisellä tavalla itseltäni katosi $50! Ei paljon innostanut uudel-
leenrekisteröintiyritykseen, joten sijoitin loput  rahani  Octamed-CD:hen,  enkä
ole päätöstäni katunut. Tänä päivänä ei enää onneksi kohtaa vastaavanlaisia  on-
gelmia, sillä ainakin Gentle Eye on ottanut Digibooster Pron valikoimiinsa, hin-
taa syyskuun lopussa 280 mk. Kaikin puolin kumpikin ohjelma sopii ammattimaiseen
musiikintekoon Amigalla. Kumman sitten ottaa,  vai  ottaakko  kumpaakaan?  Ensin
kannattaa kokeilla molempia ja valita sitten se, joka tuntuu luontevammalta.
 
 
{3Midi-sekvensserit
{3-----------------
 
Jos nurkistasi löytyy läjäpäin syntikoita tai omistat edes  pienimuotoisen  pan-
kin, kannattaa tutustua midin ihmeelliseen maailmaan. Sekvensserillä luotu  kap-
pale ei itsessään sisällä soitettavia ääniä, ainostaan ohjeet  niiden  tuottami-
seen syntetisaattorilla. Yleensä musiikin teko midi-sekvensserillä eroaa melkoi-
sesti normaalista tracker-käyttöliittymästä. Päällimmäisenä mieleen tulee,  että
ohjelmat olisi suunniteltu niille, jotka osaavat soittaa  jotain  instrumenttia.
Jos siis hallitset esim. pianon, antaa midi-sekvensseri sinulle loistavan tilai-
suuden muokata vaikkapa bassokuvioita tutuilta pianon koskettimilta.
 
Suhteellisen vähäisen kokemukseni perusteella ohjelmia on monia, joihin  en  ota
kantaa sen enempää. Muutamia ohjelmia on tässä välissä kuitenkin  pakko  mainos-
taa. Yleisimmässä käytössä oleva Amigan midi-sekvensseri lienee  Music-X  (älkää
tappako =). Entäpä jos mietit midi-laajennuksia  tulevaisuudessa,  mutta  haluat
tehdä musiikkia jo nyt, etkä halua investoida satasia uusiin ohjelmiin?  Silloin
valintasi on Octamed. Siinä on yhdistetty järkevästi  perus-trackerin  ja  midi-
sekvensserin ominaisuudet. Toki on totta, ettei Octamed yllä esimerkiksi  Music-
X:n tasolle midi-toiminteissa, mutta se on kohtalainen (lue:  ainoa)  hybridioh-
jelma.
 
 
{3Mitä jää käteen?
{3----------------
 
Loppujen lopuksi ei voida suositella sitä yhtä  ja  ainoaa  ohjelmaa.  Kannattaa
siis kartoittaa tarpeet, kokeilla riittävän kauan eri vaihtoehtoja ja valita se,
joka tuntuu sopivimmalta "käteen", eikä sitä joka mainosten mukaan pystyy "kaik-
keen". Mikään ohjelma ei tee sinulle  valmiita  hittikappaleita.  (Algomusic...)
Omien kykyjen kehittäminen (ja ylittäminen) jää sinun ongelmaksesi,  joskin  oh-
jelma saattaa siloittaa tietä! 


Gentle Eye Ky:
Puh. (03) 363 0048, ge@vip.fi, http://www.ge.vip.fi/

Octamedin Amiga-kotisivu:
http://www.octamed.co.uk/products_amiga.shtml

Kirjoittajan tavoittaa sähköpostitse osoitteesta rebb@amigascne.org.
