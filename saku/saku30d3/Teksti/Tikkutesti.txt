2
1*

{3                                   Tikkutesti
{3                                   ----------
 
                                Jarkko Pienimäki
 
 
{3Arcade
{3------
 
Tämä Hollannissa tehty ilotikku on hieman kolmion muotoinen, siinä on vain  yksi
edessä oleva nappi ja pallopäätikku. Tämä on  varmaan  täydellisin  tikku,  joka
olemassa on! Ilmansuunnat tulevat kuin itsestään. Nappi ei ole mikään  mikrokyt-
kinviritelmä, vaan siten tehty että kun nappia painaa, niin kaksi metallin palaa
piirilevyllä ottaa kosketuksen. Ratkaisu on todella hyvä, sillä voi näpyttää hy-
vin ja muutenkin tuntuma on hyvä. Tikku  on  tehty  kokonaan  piirilevylle,  eli
siinä ei ole muita johtoja kuin se joka menee koneen porttiin. Helppo korjata ja
kestävä, kun ei voi mennä johdot poikki! 

+ kestävä
+ helppo korjata
+ tosi hyvä nappi
+ sopivan jäykkä/löysä
+ hyvä muotoilu, sopii hyvin käteen

- saako näitä mistään?

Yleisarvosana:  10/10
    

{3Tac 2
{3-----

Tämä tikku on varmasti monella, koska MikroBitti arvosteli tämän usein  parhaak-
si. Paras tämä ei mielestäni ole. Muuten tämä olisi tosi hyvä, mutta  ne  napit!
Kuinka niitä voi muka näpyttää, kun ne ovat niin pienet ja matalat.  Tämän  tik-
kuosa ei ole yhtä hyvä eikä sovi yhtä hyvin käteen kuin Arcaden  vastaava.  Koko
tikun kytkennät ovat samanlaisia kuin Arcaden nappi, mutta  tikku  ei  ole  yhtä
hyvä, koska ainakin napit tuntuvat "likaantuvan" eli ne eivät ota kontaktia. Ai-
nahan ne voi putsata, mutta oma vaivansa siinäkin on. Tämä ei  ole  yhtä  helppo
korjata, koska johtoja on aika paljon. 

+ halpa
+ kohtalaisen herkkä
+ hinta/laatu-suhde aivan hyvä
+ melko kestävä

- napit huonot
- johtoja sisällä
- huono korjata

Yleisarvosana:  7/10


{3Competition Pro Extra
{3---------------------
 
Tikku on muuten samanlainen kuin  Competition Pro 5000,  eli  se   legendaarinen
neliön muotoinen pallopäätikku, jossa on kaksi isoa pyöreää nappia. Tässä Extra-
mallissa napit ovat mikrokytkimillä varustetu. Ei välttämättä ihan hyvä  ratkai-
su, mutta kumminkin ihan hyvät napit. Ainakin  minulla  tikku  oli  aivan  liian
jäykkä, mutta kun aukaisee tikun, ottaa prikan irti tikkuosasta, vetää pois päin
sitä kumiosaa ja pistää siihen muoviöljyä tms., niin tikku löystyy hieman.  Käy-
tössä se tietenkin myös onneksi löystyy. Tässäkin tikussa on  tietysti  johtoja,
jotka voivat murtua, jos vaikka tikku putoaa jne...

+ hyvä kokonaisuus
+ hyvät napit
+ hyvän mallinen

- liian jäykkä aluksi
- ne johdot, ne johdot

Yleisarvosana:  8/10

    
{3Competition Pro CD32
{3--------------------

Tämä on tietysti CD32-ilolaatta ja hyvä sellainen, sopii hyvin käteen  ja  napit
ovat hyvät. Ohjausristikko ehkä liikaa löystyy, kun se on käytössä paljon, mutta
siihen tottuu tietysti. Tämä on hyvä mättöpeleihin sekä 3D-peleihin kuten  Alien
Breed 3D 1 ja 2 sekä Gloomit jne. Suosittelen tätä kaikille, koska  se  on  tosi
hyvä sekä halpa. 

+ hyvä hinta-laatu-suhde
+ monta nappia
+ 2 erilaista autofireä
    
- löystyy liikaa
Yleisarvosana:  9/10
    
    
{3Cruiser Turbo
{3-------------
 
Tämä on taas pallopäätikku, ihan hyvin sopii käteen, napit ovat aivan ok. Tikus-
sa on jäykkyydensäädin, jossa  on  kolme  eri  jäykkyyttä:  löysä,  normaali  ja
jäykkä. Olen kuullut, ettei tämä olisi toiminut kuin jäykkä, jäykempi, hitsattu,
mutta uskon että siinä tapauksessa jäykkyys johtui siitä, että ohjain oli  saat-
tanut maata varastossa kauan. Tämä tikku on liian heikko, säädin  meni  helposti
rikki. Kyllä sillä vielä voi pelata, mutta se ei oikeastaan  toimi.  Tikussa  ei
ole sisällä muuta kuin johtoa, joiden päässä on mikrokytkimet. 
    
+ hyvän muotoinen
+ hyvä nappi
+ jäykkyydensäädin

- heikko
- johtoja liikaa

Yleisarvosana:  7/10

 
Kaikkia muita testin tikkuja saanee vielä uutena,  paitsi  Arcadea  ja  TAC-2:a,
joita kannattaa metsästää käytettynä. Tikkuja voi kysellä ainakin Gentle  Eyeltä
(http://www.ge.vip.fi, ge@vip.fi), puh. (03) 363 0048.
 
Kirjoittajan tavoittaa sähköpostitse osoitteesta Jarpie@zonex.cop.fi.
