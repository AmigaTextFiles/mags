2
1
-1 Chaos.IFF 0 0
0 Chaos.IFF 140 50*

{F                         CHAOS - Velhojen taistelu
{F                         -------------------------
 
                              Petteri Bamberg
 














CHAOS on vanhaan Spectrumin samannimiseen peliin perustuva strategiapeli,  jossa
2-8 velhoa taistelee toisiaan vastaan taikojen ja erilaisten  olentojen  avulla.
Aluksi valitaan pelaajien lukumäärä, naputellaan niiden nimet ja päätetään, onko
pelaaja tietokoneen kontrolloima hahmo vai ei. Kun kaikki pelaajat on  määritel-
ty, alkaa peli.
 
Peli toimii vuoropohjaisesti, eli jokaisen vuoron alussa jokainen velho valitsee
yhden loitsun. Loitsuista suurin osa on olentojen  kutsumista  varten.  Olentoja
löytyy kirjava joukko aina jättiläisrotasta demoneihin. Olennot voivat olla joko
illuusioita tai aitoja. Illuusioiden luominen onnistuu aina,  mutta  vastapuolen
maagi voi tappaa ne yksinkertaisesti taikomalla niihin Disbelieve-taian.  Illuu-
siot ovat kuitenkin aivan yhtä tappavia kuin aidommatkin örmyt. Pelattaessa kan-
nattaa vihollisen manaamat lohikäärmeet sun muut kovemman luokan vihulaiset dis-
believeta heti, koska ne mitä suurimmalla varmuudella ovat  pelkkiä  illuusioita
(etenkin pelin alkuvaiheessa).
 
Kun loitsut on valittu, alkaa niiden manaaminen.  Loitsun  onnistuminen  riippuu
velhon mielialasta, mikä taas muuttuu sen mukaan mitä loitsuja hän taikoo.  Joi-
tain taikoja ei edes voi taikoa, mikäli mieliala on  vääränlainen.  Manaamisope-
raatioiden jälkeen alkaa toiminta. Hiirtä apuna käyttäen manaamiaan olentoja voi
liikutella ja usuttaa vihollisten kimppuun. Yksin heikko velho on  helppo  maali
vihollisen taikomille ötököille,  joten  aluksi  kannattaa  hankkia  joku  ratsu
(esim. kentauri) ja nousta sen selkään. Tällöin ei velhon käy  kuinkaan,  vaikka
ratsu kuolisikin alta pois. Kannattaa suosia nopeita/lentäviä olentoja, koska ne
pääsevät liikkumaan useamman ruudun kerrallaan.
 
Kun vastapuolen velhon onnistuu nirhaamaan,  kuolevat  kaikki  hänen  taikomansa
olennot. Myös mahdolliset esteet  poistuvat  pelialueelta.  Kuollessaan  olennot
jättävät jälkeensä hautakiven, mikäli eivät olleet illuusioita. Taikomalla  hau-
takiveen Raise Dead -taika nousee tapettu olento auttamaan loitsijaansa epäkuol-
leena. Epäkuolleet olennot ovat pahempia kuin elävät vastaavat, koska  niitä  ei
voi tappaa muuten kuin loitsuilla ja kaukohyökkäyksillä.
 
CHAOS on tehty Amoksella, joten se ei moniaja. Pelihahmojen  grafiikka  on  aika
kökköä, mutta tekee tehtävänsä. Äänissä löytyy  pari  digitoitua  efektiä,  muut
äänet ovat piippauksia ja mörähdyksiä. Hahmojen animaatio ei ole kaksinen - kah-
della framella ei ihmeitä saa aikaan. Yksinpelinä CHAOS on mukavaa ajanvietettä,
mutta moninpelinä parhaimmillaan, kuten useat muutkin pelit. CHAOS löytyy Amine-
tistä ja on ilmainen, joten mikäli velhoilu kiinnostaa, niin siitä vain  modeemi
rutisemaan! 
{F            CHAOS

            Tekijä:         Alastair Murray

            Ohjelman kotisivu:
            http://freespace.virgin.net/malcolm.murray/muzza/chaos.html

            Aminet:
            http://ftp.sunet.se/pub/aminet/game/role/chaos_.lha (239 kt)

            Grafiikka:      65%
            Äänet:          70%
            Pelattavuus:    87%
            Kiinnostavuus:  90%

            Yleisarvosana:  85%
