2
1*

{3                Colonial Conquest II - Avaruuden uudisraivaajat
{3                -----------------------------------------------
 
                                Petteri Bamberg
 
 
Colonization avaruudessa? Sitä on yritetty ennenkin, mutta nyt on tullut  Amigan
vuoro. Colonial Conquest sijoittuu aikaan, jolloin imperiumin johtama ihmiskunta
on vihdoinkin asuttanut lähitienoot avaruudessa. Sinä  kuitenkin  löydät  itsesi
johtamassa pientä 4000-henkistä siirtokuntaa planeetalla kaukaisessa tuntematto-
massa galaksissa.
 
 
{3Kotimaan asiat kuntoon
{3----------------------
 
Alussa on pelaajan planeetalla valmiina elämän  perustarpeet  eli  avaruusasema,
kasvihuone, tehdas ja avaruusasema. Myös  ilmatorjuntatykki  löytyy  mahdollisia
tunkeilijoita vastaan. Jokaisesta tuhannesta asukkaasta  tulee  yksi  kolonisti.
Kolonisteja voi sijoittaa planeetan pinnalle hiirellä  napsuttelemalla.  Klikat-
tuun paikkaan ilmestyy pieni sininen ihminen, jonka vierellä on mahdolliset maa-
tilkusta saatavat ruoka- ja rakennusaineet.
 
Avaruuden uudisraivaajat eivät pelkällä  pyhällä  hengellä  elä,  vaan  riittävä
ruoansaanti on turvattava. Alhaalla näkyvässä ikkunassa näkyy ruoantuotanto pie-
ninä keltaisina kuvakkeina. Mikäli keltaisten rinnalla näkyy myös vihreitä  vas-
taavia, on  ruoantuotanto  riittämätön.  Ruokaa  saadaan  ainakin  alkuun  aivan
riittävästi  ympäristöstä,  mutta  karuilla  aavikkoplaneetoilla  tai   suurilla
väestömassoilla on kannattavampaa rakentaa vaikkapa kasvihuoneita.
Raaka-aineet näyttelevät CC2:ssa keskeistä sijaa, sillä ilman  raaka-aineita  ei
juuri mitään uutta saa rakennettua. Raaka-aineita  louhitaan  vuoren  uumenista.
Jos hyvä tuuri käy, löytyy  planeetalta  myös  mineraalipitoisia  kaivoksia  tai
öljylähteitä. Kaivosrobotin rakentaminen parantaa raaka-ainetuotanto kuten  ruo-
karobotti ruoantuotantoa.
 
 
{3Boldly go there where no man has ever been
{3-------------------------------------------
 
Ennemmin tai myöhemmin alkaa kotiplaneetta käydä ahtaaksi, joten on aika  raken-
taa avaruusasema ja nostaa kytkintä. Avaruusasema, jolla kansaa  kuskataan  pla-
neetalta toiselle, muuttuu laskeutuessaan pienoiskaupungiksi, joka tuottaa  pie-
nen määrän energiaa ja ruokaa sekä antaa kodin 4000:lle  asukkaalle.  Se  toimii
myös köyhänmiehen varastona, joka säilöö enintään 20 ruoka- ja  energiayksikköä.
Kun siirtokunta on perustettu, kuukauden kuluttua tulee  raportti,  joka  kertoo
onko asutetulta planeetalta löytynyt elämänmuotoja. Jos löytyi,  imperiumi  pal-
kitsee pelaajan joko taistelualuksilla tai tarvikkeilla.
 
 
{3Varokaa Mechejä!
{3----------------
 
Avaruuden pahiksia ovat Mechit, eräänlaiset robotit,  jotka  valloittavat  omaan
tahtiinsa aurinkokunnan planeettoja. Pelaajakin saa huomata ettei  ole  yksin  -
viimeistään siinä vaiheessa, kun peltiheikit alkavat miehittää omia planeettoja.
Helpoimmalla vaikeustasolla Mechit eivät kovin innokkaasti hyökkäile, mutta puo-
lustavat omia planeettojaan sitäkin hanakammin. Kun oma planeetta  valloitetaan,
orjuuttavat Mechit kaikki asukkaat paiskimaan töitä kaivoksilla. Kun Mechien ko-
mentokeskus on louhituilla raaka-aineilla  saatu  pystyyn,  teloitetaan  henkiin
jääneet ihmiset säälittä. Pelin vaatimaton  päämäärä  on  kaikkien  planeettojen
hallinta, mikä edellyttää Mechien voittamisen.
 
 
{3Kokemuksia
{3----------
 
Peli saattaa alkuksi näyttää monimutkaiselta, mutta onkin itse asiassa melko yk-
sinkertainen. Grafiikka on siistiä ja pikkutarkkaa. Taustalla soiva musiikkikap-
pale on pitemmän päälle ärsyttävä, mutta sen saa onneksi vaimennettua. Ääniefek-
tejä ei ole. Peli on itse  asiassa  vain  paranneltu  versio  Colonial  Conquest
ykkösestä. Ykkösosa oli kuitenkin liian vaikea ja  sisälsi  muutamia  ärsyttäviä
piirteitä, joten kannattaa suosiolla jättää ykkönen väliin ja hankkia CC2.
 
Colonial Conquest on tehty AMOSilla ja on kokonaan PD:tä. Se on saatavana hyvin-
varustelluista purkeista sekä Aminetistä. 


{3        Colonial Conquest II
            
        Tekijä:         Christian Mumenthaler

        Tyyppi:         avaruusstrategia

        Vaatii:         kaikki Amigat, joissa YLI 1 Mt muistia

        Testattu:       A1200, 4 Mt Fast, 80 Mt kiintolevy

        Grafiikka:      83%
        Äänet:          65%
        Pelattavuus:    85%
        Kiinnostavuus:  93%

        Yleisarvosana:  87%

        Aminet (342 kt):
        http://ftp.sunet.se/pub/aminet/game/think/ColConqII_v11.lha
