2
1*

{3                                Broadline puhuu
{3                                ---------------
 
                                 Seppo Virtanen
 
 
Saku 99:n aikoihin Internetissä nousi esille kuulopuheita, joiden mukaan  Suomen
pitkäaikaisin Amiga-jälleenmyyjä Broadline olisi muka  lopettamassa  Amiga-huol-
toaan. Totta on, että Broadline on julkisuudessa pitänyt pientä hiljaiseloa eikä
ehtinyt osallistumaan Saku 99:ään, mutta että lopettamassa? Eihän  nyt  sentään.
Päätoimittaja Anu Seilonen pyysi Broadlinen Seppo Virtasta kertomaan Suomen ami-
gisteille hieman yrityksen toiminnasta ja tämänhetkisestä tilanteesta.
 
                                     * * *
 
Aluksi kiitän vielä erikseen siitä, että Amiga-yhteisö  kokee  toimintamme  näin
tärkeäksi. Yritän antaa mahdollisimman  selvän  tilannekatsauksen.  Aloitetaanpa
vaikka taustatiedoista.
 
Perustin Broadline Oy:n vuonna 1986. Oltuani  erilaisissa  ammattivideotekniikan
myynti-, suunnittelu- ja projektijohtotehtävissä vuodesta 1973 lähtien, perustin
oman yrityksen, jonka tehtävänä oli oikeastaan jatkaa samaa toimintaa, jota sii-
hen mennessä olin tehnyt. Asiakaskunnan  pääosan  muodostivat  Yleisradiosta  ja
MTV:stä lähtien erilaiset tv-tuotantoa ja kaapeli-tv-toimintaa harrastavat  yri-
tykset. Ajatus yrityksen nimelle oli seuraava slogan: Broadcast Quality  Product
Line eli Broadline Oy.
 
Ammattivideolaitekauppa vaatii hyvää teknistä tuntemusta, mutta sen lisäksi tar-
vitaan muita  teknisiä  palveluita,  kuten  huolto  ja  kalibroinnit  yms.  Nämä
tehtävät edellyttävät myös erikoislaitteita. Olikin käytännöllistä  ostaa  näitä
palveluita toiselta yritykseltä, joka oli erikoistunut huoltoon. Vanha tuttavani
Hannu Immonen, jolla oli taustanaan pitkä  ura  MTV:n  palveluksessa,  harjoitti
alan huoltotoimintaa Vantaan Tikkurilassa, ja oli luonnollista tehdä yhteistyötä
hänen kanssaan. Broadline ryhtyi tuomaan  Suomeen  ammattivideon  testilaitteita
amerikkalaiselta Magni Corporationilta.
 
Magni kehitti Amiga 2000 -malliin sopivan "Genlock"-kortin, jonka vuoksi ryhdyin
tutkimaan, miten tätä tuotetta voidaan  käyttää  ammattivideosovelluksiin.  Kävi
ilmi, että tällaisella A2000 + Magni -kokoonpanolla voitiin tehdä videotuotantoa
kuten tekstitystä, piirtämistä, animaatiota, efektejä  ym.  sellaiseen  hintaan,
joka oli suorastaan naurettavan  edullinen  muihin  vastaaviin  videotuotteisiin
verrattuna. Tällöin Broadlinen myyntituotteeksi  tuli  myös  Amiga,  mutta  vain
A2000, ei A500. Kun samalla ystäväni Hannu Immonen toimi myös  aivan  sattumalta
PCI-Datan valtuuttamana Amiga-huoltona, oli taaskin luonnollista, että mahdolli-
set Amiga-huoltotehtävät tehtiin Tikkurilassa.
 
Ryhdyimme harkitsemaan yhteistyön syventämistä ja  päädyimme  siihen  tulokseen,
että kumpikin osapuoli säilyttää oman yrityksensä edelleen olemassa,  mutta  yh-
teisiä asioita varten perustettiin entisten rinnalle uusi yritys, joka sai nimen
Broadware Oy. Broadline Oy säilytti sopimuksensa ulkomaisten toimittajien  kans-
sa, jatkoi tehtäväänsä laitteiden maahantuojana ja jatkoi myös edelleen  myynti-
toimintaa ns. ammattiasiakkaille, mutta muutti  toimintansa  yhteisiin  tiloihin
Vantaan Tikkurilaan Koisotielle. Entinen osoite, Vanha Porvoontie, jäi  edelleen
käyttöön liikepostia varten, sillä siellä on toimistotila, jota tosin  käytetään
vain iltaisin, koska se on asuintontillani.
 
Tänä päivänä Broadline Oy toimii edelleen. Videotuotteet ovat päähuomion kohtee-
na, ja tuomme edelleen joitakin Amiga-tuotteita Suomeen.  On  mahdollista,  että
Broadline toimittaa myös Amiga-tuotteita suoraan asiakkaille, mutta  normaalisti
Broadline myy tuomansa tuotteet Broadwarelle, joka toimittaa ne edelleen ns. ta-
vallisille Amiga-käyttäjille. Tämä sisäinen myynti on käytännössä vain kirjanpi-
dollinen toimenpide, sillä hintamme ovat keskenään  samat  ja  toimimme  samassa
toimitilassa saman puhelinkeskuksen yhteydessä.
 
Kun Amiga International  aloitti  toimintansa,  tehtiin  sopimus,  jonka  mukaan
Broadware Oy otti vastuulleen  uusien  Amigoiden  takuuhuoltotehtävät.  Kaikkien
suomalaisten kauppiaiden myymät Amiga 1200:t ja A4000T:t takuuhuolletaan täällä.
Huhut huollon loppumisesta eivät pidä paikkaansa. Syytä huhuihin on kenties  an-
tanut tieto, että pitkäaikainen työntekijämme Marco Rautiainen  erosi  palveluk-
sestamme elokuussa. Järvenpääläisenä hän on nyt töissä kotikunnassaan.  On  myös
tunnustettava, että Amigaan liittyvä kaupankäynti ja huoltopalvelujen  määrä  on
oleellisesti vähentynyt viime aikoina. Kuriositeetin  vuoksi  sanottakoon,  että
paraikaa huollossamme on kuusi Amigaa korjattavana tai päivitettävänä.
 
Amigan oheislaitekauppaa on kiusannut tuotteiden erittäin huono saatavuus.  Toi-
mitusajat ovat venyneet viikoista kuukausiin ja pahimmissa  tapauksissa  joitain
tuotteita ei saada lainkaan. Onneksi  olemme  onnistuneet  hankkimaan  kuitenkin
tärkeimmät varaosat, joten suurimmilta ongelmilta on vielä vältytty, mutta  pal-
velukykymme on selvästi heikentynyt. Varsinkin tunnettujen saksalaistoimittajien
taholta on jouduttu kärsimään jatkuvista virhetiedoista ja viiveistä mm.  toimi-
tusaikalupauksiin nähden.
 
Miksi emme osallistuneet Saku 99:ään?  Jos  muistan  oikein,  varoittelin  Janne
Siréniä siitä, että jäänemme pois. Päätös osallistumisesta tehtiin kuitenkin ai-
van viime hetkellä. Syitä oli monta. Marcon lähtö tuli lyhyellä  varoitusajalla,
minkä vuoksi hänen  tehtäviään  jaettiin  muiden  kesken.  Käytännössä  Saku  99
-järjestelyt, jos niitä tulisi, jäivät omalle vastuulleni. Jouduin aluksi piden-
netylle viikonloppumatkalle Berliiniin, International Funkausstellung  -tapahtu-
maan, jonka yhteydessä pidettiin neuvotteluja lähiajan videotuoteuutuksien  lan-
seerauksesta.
 
Meillä on ollut viime vuoden syksystä saakka käynnissä hyvin  tärkeä  Mac-ohjel-
maprojekti, joka on pitkäaikaisen kumppanimme Ultimatte Corporationin tuote. Sen
suhteen tehtiin merkittävä päätös viime kuun vaihteessa, minkä vuoksi meidän tu-
li nopeasti ajaa tämä projekti alas Suomessa, jotta välttyisimme  suurilta  kus-
tannuksilta. Asia ehdittiin hoitaa ja kaikki sen osalta sujui hyvin.
 
Seuraavaksi tuli valmistautua vuoden  tärkeimpään  videotapahtumaan  Euroopassa.
Lähdin 9.9. International Broadcast Conventioniin  Amsterdamiin,  josta  palasin
sunnuntaiyönä. Viikonloppumenot ovat vielä jatkuneet. Nämä  ohjelmat  tiedossani
jouduin jättämään tuon Saku 99 -lauantain asiat väliin, koska seuraavana sunnun-
taina olin yksityisasioiden vuoksi Heinolassa. Vielä eräs  harmittava  asia  oli
se, että mitään oleellista uutta emme olisi voineet Sakussa esittää.
 
Amiga-tuotevalikoima on myllerrysten kourissa. Emme voi edes luvata, että voimme
toimittaa hinnastossa olevia tuotteita, sillä toimitusepävarmuus on  fakta.  Jo-
tain on kuitenkin varastossakin... Seuraavaksi kuitenkin odotamme, että voisimme
lokakuussa toimittaa AmigaOS 3.5 -paketteja. Vaikka tulokset näyttävät vaatimat-
tomilta, pyrimme kuitenkin hoitamaan asioita kulissien takanakin. Eräs  vaikeim-
mista asioista nykyään on saada palvelua laitevalmistajilta yleensä.  Vastaukset
esim. teknisiin kysymyksiin ovat  kiven  alla,  samoin  toimitusennusteet  eivät
siedä päivänvaloa. Kulttuuriero Suomen ja muun Euroopan kaupan välillä on suuri.
 
Jatkamisemme Amiga-ympäristössä perustuu siihen, että haluamme edelleen palvella
erityisesti ns. kanta-ammattiasiakkaita ja, jos kannattavuus sallii,  niin  tie-
tenkin kaikkia muitakin. Jos asiakkaita riittää, yritämme jatkaa edelleen, mutta
jos kysyntä kuihtuu niin pieneksi, että Amiga  poistuu  ohjelmasta,  niin  siitä
varmasti tiedotamme.
