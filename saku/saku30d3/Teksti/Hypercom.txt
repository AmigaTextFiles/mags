2
1*

{3                                   HyperCOM 1
{3                                   ----------
 
                                 Tuomo Mämmelä
 
 
Taannoiselta Saku 99 -reissulta tarttui mukaan A1200:n kelloporttiin asennettava
sarjaporttilaajennus, HyperCOM 1. Tämä laajennus sisältää vain yhden sarjaportin
eikä ollenkaan rinnakkaisporttia. Itse tarvitsin ainoastaan tämän  yhden  nopean
sarjaportin, joten hankintaa ei enää tarvinnut paljon harkita.
 
Paketista löytyi lyhyt asennusohje, itse laite sekä ajurilevyke. HyperCOM  1  on
varsin pienikokoinen. Se sisältää 2,5 cm x 5 cm kokoisen piirilevyn ja  noin  20
cm:n mittaisen kaapelin päässä olevan 25-piikkisen D-liittimen, jossa on  metal-
linen asennuskehys valmiina. Piirilevyn asennus sujui ongelmitta, onhan  A1200:n
sisällä oleva kelloportti kohtalaisen hyvin esillä. D-liittimen asennus vei hie-
man enemmän aikaa, sillä se on tarkoitettu laitettavaksi levykeaseman alla  ole-
vaan tilaan. Paketissa ei ollut mitään kiinnitysruuvia, jolla D-liittimen  saisi
Amigan koteloon kiinni, mutta sellainen löytyi ainakin minulta helposti.  Sitten
vain kaapelin toinen pää kiinni piirilevyyn. Kannattaa kiinnittää huomiota  kaa-
pelin asennuksessa itse piirilevyyn, siitä kun en löytänyt mitään vinkkiä,  kum-
min päin kaapeli liittimeen tulee. Alun perin kaapeli oli valmiiksi  kytkettynä,
joten kannattaa painaa mieleen miten päin se siinä on.
 
Ajurilevykkeellä oli  yllätyksekseni  ajurit  kaikille  HyperCOM-tuotteille,  ei
pelkästään tälle pienelle mallille. Levykkeeltä  löytyy  valmis  asennusohjelma,
jolla asennus käy varsin näppärästi. AAsennus  käy  yhtä  helposti  myös  käsin,
sillä ainoa tehtävä on kopioida levykkeeltä sopiva device DEVS:-hakemistoon, eli
tässä tapauksessa siis hyperCOM1.device. Uudemmat versiot  tosin  vaativat  toi-
miakseen myös vmcresource.libraryn, joka tulee aina ajuripaketin  mukana.  Harmi
vain, uudempien pakettien asennusohjelma  jättää  hommat  puolitiehen,  valittaa
vain virhettä scriptissä. Onneksi käsin asennuskaan ei ole  mitenkään  hankalaa.
Jotta laite saataisiin ohjelmien käyttöön, pitää kunkin  sarjaporttia  käyttävän
ohjelman asetuksista käydä muuttamassa sarjaporttiajuriksi  hyperCOM1.device  ja
unit-arvoksi nolla. Lisäksi kannattaa laittaa päätenopeus  suurimmaksi  modeemin
sallimaksi, näin saadaan laitteistosta kaikki hyöty irti. Ei muuta kuin linjoil-
le...
 
Ajurilevyke sisälsi aika vanhat ajurit, joten lähestulkoon ensimmäisenä suunnis-
tettiin valmistajan webbisivuille, http://www.vmc.de. Sivut tosin  ovat  saksan-
kieliset, mutta kyllä sieltä helposti löytää uudemmat  ajurit.  Samalta  sivulta
löytyy myös muita ohjelmia, joita voi tarvita (Term v4.8 saksankielinen  versio,
NComm 3.06 ja vapaasti levitettävä keyfile sekä  Miami  3.2b).  Huomatkaa,  että
ajuripaketti jo sisältää kyseisen NCommin ja keyfilen, joten niitä  ei  tarvitse
ottaa erikseen. Kyllähän tieto HyperCOMin avulla liikkui  varsin  hyvin,  koneen
prosessorin kuormitus oli hämmästyttävän alhainen verrattuna vakiosarjaporttiin.
Siirtonopeutta testasin vielä hakemalla Aminetistä sisällysluettelon, jonka ihan
koemielessä otin pakkaamattomana. Nopeutta tällä siirrolla oli noin 6,6  kilota-
vua sekunnissa, kun modeemin linjanopeus oli 28800 bps.
 
Uusia ajureita asennellessani sitten  tuli  hieman  takapakkia.  Uudempi  hyper-
COM1.device nimittäin saa NCommin  "hukkaamaan"  prosessoritehoa  aivan  liikaa.
Kuormitus nousee lähes sataan prosenttiin, jos siirrettävänä on hyvin pakkautuva
tiedosto, jolloin tieto modeemin ja Amigan välillä siirtyy täydellä  nopeudella.
Toisaalta taas Miamin kanssa device toimii todella hyvin, itse tiedostonsiirros-
ta aiheutuva kuormitus on todella vähäistä. Tätä  ihmeteltyäni  päätin  kokeilla
laitteen toimintaa myös Termin kanssa. Ja todella, Termiä käytetäessä saman tes-
titiedoston siirto, joka NCommilla käytännössä  hyydytti  koneen,  vei  Termillä
prosessoritehoa vain noin neljän prosentin verran. Hämmästyttävää.  Syytä  tähän
en tiedä, eivätkä mitkään dokumentitkaan asiaa yhtään valaisseet.
 
Kaikesta huolimatta HyperCOM1 on todella suositeltava  hankinta  ainakin  netti-
surffareille. Nimittäin juuri nettikäytössä sen edut tulevat todella hyvin esil-
le, kun prosessorille jää aikaa purkaa siirrettyä dataa ruudulle jo siirron  ai-
kana. Varsinkin nopeamman modeemin omistaville tämä on todella suositeltava han-
kinta. Saatavilla on myös isompi malli, jossa on kaksi sarjaporttia  sekä  nopea
rinnakkaisportti. HyperCOMeja kannattaa kysellä Suomalaisilta  Amiga-jälleenmyy-
jiltä. 


{3        HyperCOM1

        Valmistaja: VMC, http://www.vmc.de, info@vmc.de

        Myyjä:      Amigator, http://www.vtoy.fi/~aho/, aho@sip.fi

        Hinta:      190,- Saku99:ssä, Amigatorin hinnastossa 290,-

        Vaatii:     A1200, jossa kelloportti vapaana

        Testattu:   A1200, Blizzard 1230-IV 68030/50 & 68882/50, 16 Mt

        Tekniikkaa: - Tukee päätenopeuksia aina 460 kbps asti.
                    - Sisältää yhden sarjaportin, jossa 32 tavun erilliset lähe-
                      tys- ja vastaanottopuskurit.
                    - Liitetään A1200:n sisältä löytyvään kelloporttiin
                    - Myös A1200:n oma sarjaportti on käytettävissä  samanaikai-
                      sesti (en ole testannut).

Kirjottajan tavoittaa sähköpostitse osoitteesta tmammela@ratol.fi tai Sakunetis-
tä nimellä Tuomo Mämmelä.
