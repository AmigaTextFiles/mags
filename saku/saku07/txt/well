9
1*
{1         Veli-Matti Vuorensyrjä: Well AT-2814 V.FAST -faksimodeemi
{1         ---------------------------------------------------------

Well AT-2814 on nopea 28.800 BPS V.FAST -modeemi. Ensimmäiseksi Wellissä
kiinnitää huomiota sen erikoinen muoto, siinä on tavanomaisen matalan
laatikon sijasta kapea ja korkea beigen värinen muovilaatikko, joka on
alaosastaan hiukan levennetty pystyssäpysymisen varmistamiseksi. Ulkonäkö
on melko tyylikäs, vaikka se antaakin lähemmässä tarkastelussa hiukan
heppoisen ja muovisen vaikutelman.

Modeemin mukana seurasi RS-232-kaapeli, puhelinjohto, virtalähde ja haaroi-
tusrasia puhelimelle. Käyttöönotto sujui helposti ja Term-pääteohjelmalla
heti ensimmäinen yhteysyritys onnistui - vaikka tämä onkin ensimmäinen mo-
deemi jota olen käyttänyt! Lyhyen käyttökokemukseni vuoksi en voi antaa
tarkempaa lausuntoa modeemin luotettavuudesta tai laadusta, siitä
muodostui kuitenkin hyvä vaikutelma.

Laitteesta löytyy V.FAST, V.32bis, V.32, V.22bis, V.22, V.21 ja Bell
212A/103 -protokollat, MNP 2-4 ja V.42-virheenkorjaus sekä MNP 5 ja
V.42bis-tiedonpakkaus. Well tottelee AT-komentoja. Kaiutin on säädettävä ja
sen äänenvoimakkuus oli asetettu vakionakin varsin sopivaksi; kuuluu muttei
takuulla herätä ketään öisin.

Merkkivalot laitteen etupuolella ovat: Power, TST (Ready), DTR, AA, HS, OH,
CD, TD, RD. Ne näkyvät muuten hyvin, paitsi viistosta ylhäältä katsoen.
Virtakytkin on laitteen takana (minkähän takia se on aina siellä?)
Faksipuolen nopeudet ovat 14.400/9600 BPS lähetys/vastaanotto ja se on
Class 1/2-komentojen kanssa yhteensopiva. Käyttöohje on englanninkielinen
ja mukana seuraa myös BitFax & BitCom for Windows -ohjelmisto
manuaaleineen.

Well AT-2814 SAM -modeemi maksoi vielä äskettäin noin 800 markkaa enemmän.
Tämän hetkinen hinta, 1995 mk, on varsin kohtuullinen. V.34-päivitys maksa-
nee noin 500 kelluvaa markkaa. Maahan tuodaan tasku- ja PC-korttimallien
lisäksi myös edullista, noin 1300 markan hintaista, AT-1414 SAM V.32bis-mo-
deemia.

       Lyhyesti:               Ulkoinen V.FAST-modeemi

       Valmistaja:             Well Communication Co.
       Maahantuoja:            Easytel Oy, Liljakatu 14 Järvenpää
                               Puhelin: (90) 271-2972
       Jälleenmyyjiä:          Tietoheimo Oy, Koskenmäentie 9 Tuusula
                               Puhelin: (90) 273-2297
       Hinta:                  1995 mk

       Mitat:                  leveys 5.5 cm
                               korkeus 16.1 cm
                               syvyys 22.7 cm
@endnode

Jts

