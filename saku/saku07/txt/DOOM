9
1*
{1                Janne Siren: DOOM - tähänkö ei Amiga pysty?
{1                -------------------------------------------

PC:llä on suurta meteliä herättänyt verta roiskuva ja upeata grafiikkaa
esittelevä toimintapeli, DOOM. Amigalle ei kuitenkaan olla pystytty kasaa-
maan edes Wolfensteinin tasoista kolmiulotteista peliä. Jotkut vetävät
tästä automaattisesti sen johtopäätöksen, ettei Amiga pysty siihen. Tämä ei
pidä paikkaansa. Amigalla kuitenkin vaaditaan hieman erilaista tekniikkaa
tällai- sen pelin toteuttamiseksi.

Amigalla ruutu koostuu useasta bittitasosta. Bittitasojen määrä on suoraan
verrannollinen värien määrään. Esimerkiksi 256 värinen ruutu vaatii kahdek-
san bittitasoa ja ohjelman pitää siten muuttaa kahdeksaa päällekkäistä bit-
tiä sytyttääkseen tietyn värisen pisteen ruudulle. Tällaisella planar-gra-
fiikalla on kyllä omat etunsa, mutta PC:n chunky-tilat, joissa pisteen sy-
tyttäminen vaatii vain yhden numeron muuttamisen, toimivat nopeammin DOOM-
tyyliseen peliin vaadittavan teksturemappauksen kanssa.

Jotta nopeus saataisiin Amigalla kunnolliseksi täytyy chunky-grafiikka
muuttaa ensiksi planar-muotoon ja tämä hidastaa. CD32:sta löytyykin
Akiko-piiri juuri tätä tarkoitusta varten. Useita nopeita taidonnäytteitä
on julkaistu PD:nä, valitettavasti yksittäisillä ohjelmoijilla on harvemmin
tarpeeksi aikaa ja innostusta pelin viemiseksi loppuun saakka ja homma jää
käytävissä kävelemiseen. Tarvittaisiin vain ryhmä innokkaita ja taitavia
ohjelmoijia toteuttamaan jotain DOOM:in tyylistä Amigalla, ei iD
Softwarekaan yhden miehen (tai naisen) voimin peliään tehnyt.
