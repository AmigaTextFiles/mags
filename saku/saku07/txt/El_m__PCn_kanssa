9
1*
{1                Miksi elämä PC:n kanssa on vaikeaa?

Lueskelin jokin aika sitten VANHAA kunnon Tiede 2000 -lehdykkää, muistaak-
seni 4/94. Soitin pikaisesti 112 luettuani lehdestä, että IBM on järjestä-
nyt kilpailun, jossa pitäisi olla PuuCeellä väsättyjä tuotoksia sekä teksti
aiheesta 'Miksi elämä ilman PC:tä on vaikeaa'.
Hätäsoittoni hätäännytettyä Pirkanmaan ja parin muunkin läänin aluehälytys-
keskukset ja kaadettua samalla pari PuuCeeboksia olin jokseenkin vakuuttunut
siitä, että olen nyt oikealla asialla.

Kun minun sitten vielä piti kirjoittaa kouluun lyhykäinen teksti lääkkeistä
(tietokonetta käskivät käyttää, joten käytin Amigaa) ja muutin tekstin van-
halla kunnon Dos2Dosilla puucee-muotoon ja kävin koululla printtaamassa sitä,
oh ja voi. PC-tuntemuksella varustettu ATK-opettajamme T.K. lupautui print-
taamaan tekstin. Eihän siitä mitään tullut. Koulun of course PC-pohjainen
tiedonkadotteluverkko oli sekoillut koko viikon ja missään koneessa ei edes
TEKOon saatu skandeja. T.K. tuhrasi niiden kanssa hamaan alkavan tunnin 
loppuun käyden siinä välissä kysymässä, mikä onkaan tekstini käyttäjätunnus.
Miksi hän kävi kysymässä juuri SIINÄ välissä, selittynee sillä, että hän
erehtyi aluksi kysymään vieressäni istuneelta tytöltä. Asian korjaannuttua
tunnin loppuun mennessä, mitä sopikin odottaa tekeleen palauttamisen dead-
linen lähestyessä sekunti sekunnilta, olin tyytyväinen, että en omista PC:tä.

Eräs E.K. (luokkani TYHMIN likka) tuli kuuntelemaan kirjoitelmaani liitty-
nyttä jälkipuintia ja tuli selittämään minulle, että minun olisi kannattanut
tehdä teksti PC:llä. Ja %$&%"(/£%$&"£"%/&¢¼·¾¼¢·½¼¢·½¢³°å¢°·å4w·¼²å!!!!!
Ostaa nyt PC parinkymmenen rivin vuoksi! Eihän mokomalla vehkeellä voi kuin
kirjoittaa tyhmiä tekstejä ja harjoitella olemaan nukahtamatta käyttöjärjes-
telmän latautuessa!

PC:llä kaatuminen on sata kertaa ikävämpää kuin pyörällä kaatuminen, jolta 
siltäkin välttyäkseni olen jättänyt pyörällä ajon kokonaan sikseen.
Varsinkin nyt, kun noin kymppitonnin hintaisella PuuCeella voi jo ajaa
reippaasti yli kolmea kymppiä ja vauhti tulee lisääntymään jatkossa, olisi
aiheellista ottaa onkeensa venäläisten 16 MHz nopeusrajoitukset.
Suomessakaan ei hyödytä ostaa esim. autoa jolla pääsee kolmea sataa, kun ei
täällä saa ajaa kuin sataa kahtakymmentä.

Katselin koulussa, kun kaverit piirsivät 286:lla ja jollain ihmeen vanhalla
näyttökortilla (ei edes kiinnosta tietää, millä). Muistan, että Paintbrushia
he käyttivät. Se vei koneesta tehoa 3 prosenttia, käyttis noin 12.
Rahjakkeessa piti siis olla vielä 12 megaherzin edestä tehoa, mihin olisi
saanut esim. 15 Paintbrushia lisää pyörimään. Herää kysymys, kuka ihme
käyttää yleensäkään Paintbrushin kanssa moniajossa muuta kuin Miinaharavaa.
Laskeskelin, että ko. käyttis ja Paintbrush olisivat voineet toimia suunnil-
leen yhtä hyvin 4 MHz koneessa. Että kyllä sitä suomalainen maksaa nykyään
ihan liian monta markkaa voidakseen piirtää tietokoneella. Samanlaista
sekä parempaakin jälkeä syntyy A 500+:alla, joka maksaa nykyään alle tonnin.

Jos joku keksii, mitä ohjelmia voisi lopuilla 12 MHz:llä pyörittää niin että
se on jotenkin hyödyksi, niin kysykääpä vain Kovaselta osoitetta ja kirjoit-
takaa lapulle, että itsekään muistaisitte. Lähettäkää muistilappunne ja siis
myös kaikki niiden kopiot Tampereen keskussairaalan jätteenpolttolaitokselle
unohtamatta laittaa mukaan palauttamiseen tarvittavia kuorta ja postimerk-
kejä. Ja muistakaa ajaa partanne välillä, tyttöjä suositellaan myös tarkista-
maan sääri- ynnä muiden vyötärönalaisten karvojen tilanne, jos PC:tä käyte-
tään jalkatilassa. Tämänlaisten koneiden käyttäjillä kun tahtoo yleensä men-
nä asiat vähän niinkuin vääriin osoitteisiin.

Elämästäsi voi kehkeytyä erittäin vaikeaa, jos unohdat parkkeerata kovalevysi
ennen koneen sammutusta. AUTOEXEC.BAT eli ns. lähtöjärjestys on viimeistään
nyt yhdeksänkymmentä -luvulla enemmän kuin aiheellista korvata BASEBALL.BAT
-nimisellä kapineella. Jos käsivoimat riittävät, lähtö on varma. Muista ottaa
töpseli seinästä. Muuten seinäkin lähtee mukana.
Kun kone sitten aikanaan pysähtyy esimerkiksi Simoon Vaatehuoneella tai ehkä
lyhtypylvääseen, muista hyväksyttää se SETIllä ennen kaatopaikalle viemistä.
Näin varmistat, että joku, joka sen löytää, ei saa sähköiskua kokeillessaan,
josko rakkineella vielä olisi tuhinasta päätellen nuha.
Jos koneesta jää jälkeen levykkeet, ne voi antaa jollekin Amigan omistajalle
joka voi hyödyntää ne 22 prosenttia tarkemmin.


                              Jussi "Pussi Puuta Nussi" Kuusela.
                              (Puut meni lakoon, Jussi juoksi pakoon.)
