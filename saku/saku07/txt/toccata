9
1*
{1Nimi:       Toccata
{1Valmistaja: Macrosystem
{1Laji:       Äänikortti

Ostimme veljeni kanssa saksalaisen Macrosystemin valmistaman Amigan
äänikortin nimeltä Toccata. Kortti on 16-bittinen, stereo. Maksimi
samplaustaajuus on 48800 Hz, eli DATin taajuus. Kortin mukana tuli 2
johtoa, jotka yhdistivät 2 RCA-liitintä yhteen stereo-kuulokeliittimeen.
Niillä sai helposti liitettyä koneen stereoihin vanhoilla johdoilla, ettei
tarvinnut ruveta uusia väsäämään. Kortin ulkopuolella oli 3 liitintä,
joihin sisältyi AUX1(mix), LINE OUT ja LINE IN. Hankalaan paikkaan koneen
sisäpuolelle oli ahdettu kaksi liitintä, jotka olivat MIC ja AUX2. Ikävää
oli, että juuri mikrofoniliitäntä oli ahdettu sisään, ja toinen AUX ulos,
sillä mikrofoniliitäntää olisi tarvinnut useammin. Sisäpuolella olevien
liittimien käyttämiseksi pitää kytkeä johto suoraan koneen sisälle toisen
korttipaikan aukaistusta luukusta, mutta helpompaa on kuitenkin tehdä
jatko- johto, joka pistetään saman luukun kautta. Mukana tuli kaksi
levykettä, jois- ta toisella oli kortin ajurit ja muutama pikkuohjelma.
Niihin sisältyi Toccatainit, joka kannattaa pistää WBstartuppiin, koska se
käynnistää kortin. Muita ohjelmia oli esim. sampleplayeri, nauhoittaja ja
jingleplayer (soittaa monia soittimia ilman uuden lataamista). Toisella
levyllä tuli SEK'D:n(Studio Fur Electronische Klangerzeugung) tekemä
samplausohjelma (Samplitude), joka muistutti ulkomuodoltaan hieman
Audiomasteria. Ohjelma pystyi samplaamaan suoraan kovalevylle ja muistiin.
Kovalevylle tallennus vaati 020:n, mutta se ei haitannut, koska koneessa
oli 030, joten ohjelmakin pyöri kiitettävästi. Kovalevyltä soitettaessa
tuli joskus alkuviiveitä, mutta ohjelma soitti jopa 48800 Hz stereona
16-bittisenä samplattua ääntä reaaliajassa. Todellinen tilansyöppö kortista
kuitenkin tuli, sillä kokeilin samplata yhden musiikin, miksailin ja
editoin sitä ja lisäsin siihen syntetisaattorilta muita ääniä päälle. Koko
yhteistulos vähän yli 6 minuutin pitkästä samplesta oli 34 megaa, mistä
kovalevy täyttyi melko nopeaa. Sample oli 44100 Hz monona 16-bittisenä.
Minkäänlaisia musiikinteko-ohjelmia ei tullut toistaiseksi, vaikka niitäkin
oli kyllä olemassa. Ohjekirjassa mianittiin 16-kanavaisesta
Toccata-trackerista, mikä ihmetytti, sillä kortin myyjä sanoi kortissa
olevan 32 A/D-muunninta, eli 32 yhtäaikaista kanavaa. Myyjä sanoi myöskin,
että kortille saisi toistoajurin myös Bars&pipes professionaliin, mikä
olisi aikamoinen palvelus, sillä käytän sitä yleensä musiikkia tehdessäni.
Kokeilin hvin vuoksi Bars&pipesin mukana tullutta Sunrizen toolia, mikä
aiheutti ohjelman kaatumisen. Ohjauspaneelikin tuli mukana, mistä sai
säädettyä samplaustarkkuuden, stereon tai monon, a- tai
y-pakkauksen(mitäköhän sekin on; saksankielisestä kortin manuaalista ei
oikein sanut kunnolla selvää), sisääntulo- ja ulostulovoimakkuuden. Kortti
myöskin samplaa kokoajan, eli ohjelmasta voi samanaikaisesti soittaa vaikka
CD:ltä läpi jotain musiikkia, kun editoi samplea. Kortissa oli myös mukava
yllätys se, että samplaus tapahtuu täydessä moniajossa täysin nykimättä,
joten boksiisakin voi olla samanaikaisesti ilman, että linja katkeaa.
Kortin äänenlaatu oli todella hyvä, ja 8-bittisenäkin tuli TODELLA HYVÄÄ
laatua, eli sitä voi/kannattaa käyttää tavallisenakin samplerina.
Kuitenkaan tämänhetkisillä ohjelmilla ei voi yhdistää Amigasta tulevia
ääniä Toccatan ääniin, joten muusikon kannalta olisi hyvä käyttää
yhdistäviä kaapeleita tai mixeriä. Toccata pystyy vastaanottamaan ja
lähettämään sampleja MDIn kautta digitaalisena samplereille. Kokeilun
mukaan ainakin Akain, Yamahan, Rolandin, Ensoniqin, Kurzweilin ja monen
muun kanssa siirto toimii. Tämänhetkinen kuva, minkä kortista sain, oli
todella hyvä. Odotan innolla uusia ohjelmia ja suosittelen Amigallaan
musiikkia tekeville erilisen samplerin hankinnan sijaan, sillä laatu
vastasi todella huippuluokan samplereita, polyfonia on hyvä ja
ohjelmistotarjonta hyvä. Kortti onkin kokoajan niin pahasti varattuna,
joten joudun varmaan ostamaan omaankin koneeseeni kortin. Macrosystemiltä
on tullut aiemmin myös Maestropro-niminen kortti, joka vastaa melkein
Toccataa, mutta ohjekirjan kuvissa ei näkynyt tarkkaa taajuusvastesäätöä,
ja joitain säätöjä oli lisää. Mukana tulleella Samplitudella pystyi
soittamaan myös Amigan äänipiireillä sampleja 8- ja 12- bittisenä
HiFi-toiminnolla(tapahtuu käyttämällä kaikkia neljää kanavaa yhdessä).
Ainoa ongelma äänentoiston kannalta on se, että kortin vahvistin tekee
melko hiljaista ääntä, mikä on kuulokkeita käytettäessä melko ikävää. Tästä
syystä kannattaa käyttää välivahvistinta. Koska emme vielä saaneet
minkäänlaista musiikinteko-ohjelmistoa, vaan ainoastaan samplaamiseen ja
sample-editointiin tarvittavia ohjelmia, annan arvosanan kortin
äänenlaadulle, käyttöhelppoudelle ja samplausohjelmien laadulle. Jos saan
myöhemmin musiikkiohjelmia, teen niistä erillisen arvostelun.

Laitteistovaatimus: A2/3/4000, suoraan kovalevylle samplaus vaatii 020:n,
                    kiintolevy suositeltava.

Asennus:            Todella helppo asentaa; kortti vain sisään ja ohjelmat
                    kovalevylle.

Äänenlaatu:         Kiitettävä; ei erota CD:n äänestä läpimenollakaan
                    soitettaessa.

Arvosana:           94

Risto Mäki-Petäys a.k.a. Bass-cadet
