9
1
1 skidmarks.iff 450 160*
{1                     SKIDMARKS  V1.06
{1                     ¯¯¯¯¯¯¯¯¯¯¯¯¯¯¯¯
{1       Arvostelija: Jarkko Tarnanen

    Skidmarks on tuntemattoman Acid Softwaren tekemä autopeli, joka
  tuo mieleen Off Road nimisen pelin. Moni varmaan luulee, ettei
  BlitzBasicillä saa tehtyä hyvää peliä, mutta nämä henkilöt varmasti
  muuttavat mielensä pelattuaan Skidmarksia.

    Pelissä on neljä autoa, joista voi valita mieleisensä. Mikäli
  koneessa on enemmän kuin 1Mb muistia tällöin pelissä voi olla
  4 erityyppistä autoa yhtäaikaa ja pelissä on myös musiikki.
  Eri autot toimivat eri tavalla. Pick-up autot pomppivat enemmän,
  kun taas Porche kiitää suoralla muita lujempaa. Radat ovat kuitenkin
  erilaisia, joten mikään auto ei ole toisiin verrattuna ylivertainen.
  Ratoja löytyy kaikkiaan 12, joista osa on helppoja mutta mukaan on
  myös laitettu hieman vaativampia ratoja. Peliä voi pelata 1-4 pelaajaa
  yhtäaikaa. Tämä on mahdollista kytkemällä kaksi konetta kaapelilla 
  toisiinsa. Mielestäni tämä on loistava idea pelintekijöiltä, koska
  kavereiden kanssa pelaaminen on ehdottomasti hauskinta. Pelaaja voi
  harjoitella ratoja, ajaa yhden kilpailun kerrallaan tai ajaa täyden 
  sarjan, jossa jaetaan pisteitä sijoitusten mukaan. Kierrosten määrä ja
  vastustajien taso on valittavissa. Valikko on selkeä ja mielestäni
  valikkoon on laitettu kaikki se, mitä tälläisessä autopelissä pitää
  ollakin.

    Aloittaessani ajamisen hämmästyin todella pelin grafiikasta. Grafiikka
  on todella loistavaa ja kaikki radat on tehty pikkutarkasti reunoja
  myöten. Myös autot ovat upeita ja ne on tehty käyttäen hyväksi RayTracing
  ohjelmaa. Autot tottelevat ohjausta moitteettomasti, tosin mielestäni on
  huonoa, ettei auto voi mennä kovinkaan pitkälle reunojen yli. Ainakin
  suuremmissa hypyissä harmittaa se, jos auto pysähtyy kuin seinään
  sen vuoksi, että se on mennyt reunan yli. Tällä tavalla pystytään
  kätevästi estämään oikaiseminen, mutta olisihan sen voinut muutenkin
  estää. Aluksi tietokoneen taso tuntui olevan ihan riittävän hyvä, mutta
  parin tunnin pelin jälkeen ajattelin jo kokeilla vaikeinta tasoa.
  Petyin suuresti kun huomasin, että ero helpoimman ja vaikeimman tason
  välillä oli lähes olematon. Pelinautinto on kuitenkin sanoinkuvaamaton,
  jos tätä peliä pelaa kavereiden kanssa.

    Yhteenvetona voisin sanoa, ettei tämän parempaa autopeliä ole Amigalle
  pitkiin aikoihin tullut. Pelissä on loistava grafiikka, pelattavuus on 
  loistava ja muutenkaan pelistä ei huonoja puolia paljoakaan löydy.
  Suurin puute on lähinnä siinä, ettei tietokoneesta ole kunnon vastusta.
  Parhaimmillaan peli on silloin kun sitä pelaa kaverin kanssa koneella,
  jossa on muistia yli 1Mb. Mikäli pystyy vielä liittämään kaksi
  konetta yhteen ja pelaajia on neljä, kuluu aika tämän pelin parissa
  todella nopeasti. Skidmarksiin on kuulemma tulossa lisää ratoja, sekä
  autoja, jos peli menee hyvin kaupaksi. 

        Testattu : A500 ja A1200
        Muisti   : Vähintään 1Mb, mieluusti enemmän

        PISTEET  : 94

        Autopeli
