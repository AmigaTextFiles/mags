2
1
0 GoldFish.pic 125 176
1 GoldFishText.pic 125 0*
{1                            KALASTUSRAPORTTI               Jan Hagqvist
{1                            ================


Tällä kertaa tarkastelussa ensimmäinen FrozenFish CD ja GoldFish CD, sekä
juttua näiden tilaamisesta ja omien ohjelmien lähettämisestä Fredille.

{9FrozenFish CD
{9-------------

Ensimmäinen FrozenFish CD valmistui 27. huhtikuuta. Se sisältää 6128
arkistoa, joiden sisältö koostuu kaikista tuhannesta Fish-levykkeestä,
kaikesta GNU materiaalista, sekä kolmen ensimmäisen FreshFish CD:n uudesta
materiaalista. Tämä CD sisältää siis kaiken kiinnostavan minkä Fred on
tähän mennessä julkaissut levykkeillä tai CD:llä.

Tämä levy on suositeltavin boksikäyttöön, sillä koko levyn 640 megatavun
kapasiteetti on käytetty hyväksi arkistoimalla kaikki sillä olevat
tiedot. Levy sisältää myös paljon sellaista materiaalia, jota ei ole
levykkeillä koskaan julkaistukaan. Vaikka GoldFish CD on kahden levyn
paketti, joka sisältää 1295 megatavua tietoa, se on samaa tietoa jaettuna
kahdelle levylle, sekä pakatussa (425 MT), että pakkamattomassa (870 MT)
muodossa.



 GoldFish ->









GoldFish CD valmistui 7. toukokuuta. Tämä on kahden levyn setti ja sisältää
koko Fish-levykkeiden kokoelman (1-1000), sekä pakatussa (boksivalmiissa),
että pakkaamattomassa (valmiina käytettäväksi) muodossa. Ensimmäinen CD
sisältää levyt 1-1000 pakatussa muodossa, sekä levyt 1-249
pakkaamattomassa muodossa. Toisella CD:llä on levyt 250-1000
pakkaamattomassa muodossa. Vaikka tähän pakettiin kuuluu kaksi CD:tä, sen
hinta on silti sama kuin FrozenFish ja FreshFish CD:n.

GoldFish CD sisältää ohjelman nimeltä PufferFish, jolla voi helposti tehdä
alkuperäisiä Fish-levykkeitä suoraan CD:ltä julkiseen levitykseen. Levy
sisältää myös samat boksitukitiedostot ja työkalut kuin ensimmäinen
FrozenFish CD ja sillä on myös uuden KingFisher 2.0:n beta-versio, joka
helpottaa huomattavasti tarvittavan ohjelman löytämistä CD:ltä.

Kaikenkaikkiaan tämä on hyvä CD kaikille Fish-levykkeiden ystäville, sillä
kaikki levykemateriaali on suoraan käytettävissä CD:ltä ilman ärsyttäviä
purkutoimenpiteitä.


{9Huom! Minulta on vielä saatavissa pari GoldFish CD:tä hintaan 169mk (sis.
{9pk), joten jos kiinnostaa, niin pane töpinäksi, sillä nopeimmat nappaavat
{9parhaimmat kalat! Tiedustelut numeroon 952-65053/Jan.


{5Miten lähetän omia ohjelmiani Fredille?
{5---------------------------------------

Kun olet saanut valmiiksi oman, hienon PD/Shareware-ohjelmasi ja
dokumentoinut sen sopivaksi katsomallasi määrällä perussuomalaisen
englantia, on se lähes valmis lähetettäväksi Fredille. Fredin työtä
helpottaa, jos lisäät mukaan pienen kuvauksen ohjemastasi, esimerkkejä
löytyy Fish-levykkeiden 'contents'- tiedostoista.

Jos sinulla on vähääkään taiteellista silmää, olivat teoksesi sitten
expressionistisia tai vaikka abstrakteja, niin kannattaa tekaista pari
näyttävää ikonia pakettiin sisällytettäviksi. Lisäpisteitä saat myös sillä,
että ohjelmasi on mahdollisimman uudelleensijoiteltava, eli ohjelman
sisältävä hakemisto voi sijaita missä tahansa millä tahansa levyllä, eikä
esimerkiksi pelkästään 'MyProggy' nimisen levyn päähakemistossa.

Kun kaikki tarvittavat valmistelut on tehty, on aika sijoittaa ohjelma tyh-
jälle formatoidulle levykkeelle. Tämän jälkeen kirjoita pieni kirje, jossa
kerrot haluavasi Fredin sisällyttävän ohjelmasi seuraavalle CD:lle.

Seuraavaksi onkin aika rientää postiin, oho, kello onkin jo vartin yli
neljä, tässähän tulee pienoinen hoppu. Ei muuta kuin hyppy pyöränsatulaan
tai tuliterään punaiseen Porscheen ja menoksi tukka hulmuten.

Nyt kun tänne postiin on vihdoin päästy moottoripyöräpoliisin sakotettua
ylinopeudesta, ei muuta kuin vilkaisu pihalle, missä oma pikku kulkuneuvo
rauhallisesti lepää. Tuosta yksi pieni pehmopussi (nro. 11 kelpaa hyvin
yhden korpun lähettämiseen, koko 210x300mm, CD:n änkeminen tähän kuoreen on
kyllä yhtä tuskaa). Ei mutta mikäs se tuolla on ikkunassa, tuo punainen
mikä sauhuaa kuin... Ei mutta Lappu-Liisahan se siinä! Kirjoittamassa
tikettiä väärästä pysäköimisestä, oli näet kiirellinen ulkomaanlähetys
tässä näin, että miten olisi, josko tämän kerran nyt vielä annettaisiin
armoa, että... Aha. Ai että ei käy. No kuka nyt sanoi, että tämä halpaa
hupia olisikaan..

Asiaan! Nyt kun levyke ja kirje on ängetty kuoreen, on aika ottaa taskusta
Fredin osoite, mikäli se ei jäänyt keittiön pöydälle lähtötohinassa. Viisas
kuitenkin käyttää osoitetarroja, johon joko kirjoitetaan tai tulostetaan
tarvittavat osoitteet. Myös kuoria voi hankkia valmiiksi kotiin, niin ei
tarvitse sitten säheltää postissa kauheassa tungoksessa 30 asteen
helteellä.

Sitten vaan osoitetarra paikalleen ja oma osoite kuoren vasempaan
yläkulmaan, jotta posti voi sitten säheltää lähetyksen väärään suuntaan. Ei
muuta kuin kuori kiinni ja virkailijalle. 'Se tekee sitten 6.30 mk' sanoo
virkailija ja sitten vaan rahat tiskiin ja on aika huoahtaa... Nyt sinä et
voi enää tehdä asialle mitään, vaan lähetyksesi on perillä muutaman päivän
päästä USA:ssa, mikäli virkailija ei unohtanut liimata sinistä 'par
avion'-tarraa kuoreen (tarkoittaa lentopostia).

Seuraavaksi Fred aukaisee yllättyneenä kuoren ja toteaa että tässä sitä on
taas lisää tavaraa sisällytettäväksi Fish-kokoelmaan.

Niin, osoite minne voit lähettää ohjelmasi (tai tilata CD:itä) on:


{5                     Amiga Library Services
{5                     610 N. Alma School Road, Suite 18
{5                     Chandler, AZ 85224-3687
{5                     USA

{5Miten tilaan CD:itä Frediltä?
{5-----------------------------

Frediltä on saatavissa seuraavia CD:itä:


FreshFish, joka toinen kuukausi ilmestyvä CD, jolla on tuoreimmat ohjelmat.

FrozenFish, pari kertaa vuodessa ilmestyvä CD, jolle on koottu muutaman
            edellisen FreshFishin uudet ohjelmat.

GoldFish, koko Fish-levykesarjan (1-1000) sisällöt, sekä pakattuina, että
          pakkaamattomina. 2 CD:tä.


Kaikkien ylläolevien pakettien hinta on $19.95. Lisäksi hintaan täytyy
laskea postikulut, $5 jokaista neljää CD:tä kohti.

Eli tilatessasi:

1-4  CD:tä, postikulut ovat $5
5-8  CD:tä, postikulut ovat $10
9-12 CD:tä, postikulut ovat $15
jne.

Parin levyn tilaukset kannattaa maksaa käteisellä, koska rahanvaihtaminen
on huomattavasti halvempaa kuin shekin osto. Toisaalta käteinen raha kelpaa
varkaille siinä missä Fredillekin. KOPissa valuuttashekin osto maksoi
alkuvuonna 1994 75 mk.

Kun olet lähettänyt tilauksesi, tavarat saapuvat ennemmin tai myöhemmin
maahan, riippuen siitä ovatko tilaamasi CD:t valmiita vai vasta
suunnitteluasteella. Jos olet tilannut vain yhden CD:n, lähetyksesi tulee
melko varmasti suoraan kotiisi, mutta vähänkin suuremmat ja arvokkaammat
lähetykset jäävät tulliin, joten ei kannata ihmetellä, jos saat kirjeen
Postihuolinnasta Vantaalta. Kun avaat kirjeen, sinun pitäisi löytää sisältä
sekä Saapumisilmoitus, että Huolintaohje.

Saapumisilmoituksessa sinulle ilmoitetaan, että voit suorittaa tullauksen
itse, tai antaa sen Postihuolinnan hoidettavaksi. Tässä käsitellään vain
tullausta Postihuolinnan kautta, sillä minulla ei ole kokemusta henkilö-
kohtaisesta tullauksesta. Antaessasi tullauksen Postihuolinnan
hoidettavaksi, joudut maksamaan 80mk (+alv = 97.60 mk!) tullaustyöstä.

Täytä Huolintaohjeen tyhjät kohdat (Tavaran kuvaus, Kauppalasku ja päivä,
ym. ei kuitenkaan paksulla viivattuja kohtia, Postiennakko jne.) Tämän
jälkeen käy paikallisessa kirjakaupassa pyytämässä kopio kuitista, jonka
sait shekkiä ostaessasi (Shekki jäljennös). Laita Huolintaohje ja shekin
kopio (eli kauppalasku) kuoreen ja lähetä takaisin Postihuolintaan.

Jonkun aikaa odotettuasi lähetys saapuu lähimpään postiin, josta saat
ilmoituksen sinulle saapuneesta paketista. Varaa vähintään lapussa oleva
rahamäärä mukaasi ja ryntää postiin. Siellä virkailijat sitten
ihmettelevät, että mikä se tämmöinen paketti on, kun ei ole mitään
papereita mukana. Kohta virkailija kuitenkin tajuaa, että tarvittavat
dokumentit ovat paketin pohjassa.

Jonkin aikaa sählättyään virkailija kertoo sinulle paljonko sinun pitää
maksaa saadaksesi paketin. Lyö rahat tiskiin, laita tullauspaperit taskuusi
ja painele paketti kainalossasi lähimpään pub... siis kahvilaan kahville.
Näin on yksi suururakka hoidettu. Kun tilaat tavaraa ulkomailta, muista
että tavaran hinnan ja postimaksujen lisäksi sinulta peritään tullia 3.2%
tavaran hinnasta ja postikuluista ja lisäksi joudut maksamaan
arvonlisäveroa 22% tavaran hinnasta ja postikuluista, sekä tullista(!).
Varaudu myös maksamaan 97.60 mk, jos annat Postihuolinnan hoitaa
lähetyksesi tullauksen.

Jos tilaat Frediltä esim. 5 CD:tä, niiden lopullinen kappalehinta on siis:

5*$20 + $10 = $110, tämä sinun pitää maksaa Fredille

($110*5.5) = 605mk + 75mk = 680mk, valuuttashekki + maksu, USD kurssi 5.50

605mk*0.032 = 19 mk, tulli

(605mk+19mk)*0.22 = 137mk, arvonlisävero (alv)


Lopullinen hinta noin: (680+19+137+97.60)mk = 933.60

933.60/5 = 186.72mk/CD
           -----------


{5Huom! Tämä on vain esimerkki, eikä ole mitään takuita, että ylläoleva
{5hinta on oikea, sillä olen laskenut sen itse.


{7jan.hagqvist@ursa.fi * Pisces aurum necesse est!
