9
1*
{1                 Janne Siren: PD-pelejä kesäiltojen iloksi 
{1                 -----------------------------------------

Kuuman kesäpäivän kääntyessä iltaan jää aikaa taas avata tietokone ja vielä
suuremmalla syyllä huomaa tuijottavansa monitoria jos kurja sadeilma on
pilannut suunnitelmat hiekkarannalla löhöämisestä. Tällaisia tilanteita
varten purkeista ja PD-kokoelmista löytyy runsaasti ilmaisia tai pientä
rekisteröintimaksua vastaan levitettäviä pelejä.

{1                              Dieser Zug 1.3a 
{1                              ---------------     
Dieser Zug on kiltisti pienessä ikkunassa moniajava matopeli, jossa on
aivan uskomattomasti vetovoimaa karusta ulkoasusta huolimatta. Pelissä
ohjaat alati kasvavaa matoa (tai pelin nimestä päätellen junaa) jonka pitää
syödä valkoisia pisteitä ja samalla välttää törmäyksiä itsensä ja seinien
kanssa. Pelistä löytyy myös reaaliajassa päivittyvä kymmenen parhaan
pelaajan lista ja säätöjä pelin vaikeuttamiseksi tai helpottamiseksi.
Dieser Zug on ilmainen.

        Testattu:       Amiga 1200, FAST-muistia 4MB, 68881 FPU

        Tekijä:         Juha Vehviläinen

        Pelityyppi:     Matopeli
        Pelaajia:       1

        Grafiikka:      40%
        Äänet:          -
        Pelattavuus:    91%
        Yleisarvosana:  85%
{1                              Gravity Force 2 
{1                              ---------------

Gravity Force 2 pelin idea on sama kuin sen kaupallisen edeltäjänsäkkin.
Pelaajien kaksi pientä alusta kaahaavat hurjaa vauhtia sokkelossa metsästäen
toisiaan.  Kakkosesta löytyy lisäksi lukuisia nopeusratoja ja kasoittain
erikoisia aseita ja säätöjä pelijännityksen lisäämiseksi.  Grafiikka on
juuri niin karua, kuin sen kuuluukin olla ja pelattavuus on kohdallaan.
Harvoissa ääniefekteissäkään ei ole valittamista.  Gravity Force 2 ei
moniaja, mutta se onkin pelin ainoa todella sormissa tuntuva puute.

        Testattu:       Amiga 1200, FAST-muistia 4MB, 68881 FPU

        Tekijät:        Jens Andersson ja Jan Kronqvist

        Pelityyppi:     Räiskintä
        Pelaajia:       1 tai 2

        Grafiikka:      83%
        Äänet:          72%
        Pelattavuus:    94%

        Yleisarvosana:  90%







{1                               Harrier Attack 
{1                               --------------

Harrier Attack pohjautuu ZX Spectrumin samannimiseen peliin, joten kyseessä
ei voi olla mitenkään loistelias ilmestys. Pelattavuus on kuitenkin varsin
hyvin kohdallaan ja moniajo lisää Harrier Attackin arvoa heti
huomattavasti.

Pelissä ohjataan sivulta kuvattua lentokonetta, tehtävänä ampua vihollisen
lentokoneita ja pommittaa maakohteita. MikroBitti sanoi pelin Oric-1
käännöksestä maaliskuussa 1985 seuraavaa: "Pelin idea ei ole mikään uusi.
Tämänlaisten sotapelien ideat ovat tulleet jo historiallisesta
Defenderistä. Muuten pelissä on hyvä grafiikka, ja ohjaus on tarkempi
näppäimistöllä kuin esimerkiksi Commodore-64:sella ohjainsauvalla." Tänään
kommentit olisivat hieman toiset, mutta kaikessa yksinkertaisuudessaankin
Harrier Attack on yllättävän vetovoimaista ajanvietettä esimerkiksi
tiedostojen siirtämisen ajaksi. Harrier Attack on ilmainen.

        Testattu:       Amiga 1200, FAST-muistia 4MB, 68881 FPU

        Tekijä:         Voodoo Software (Spectrum-versio M.A. Richardson)

        Pelityyppi:     Räiskintä
        Pelaajia:       1

        Grafiikka:      56%
        Äänet:          -
        Pelattavuus:    74%

        Yleisarvosana:  71%
{1                            Klondike Deluxe AGA 
{1                            -------------------

Klondike Deluxe AGA on visuaalisesti varsin näyttävä Klondike-pasianssi
AGA-koneille. Klondikeen on saatavilla erilaisia korttisarjoja, joista
suurin osa on turhan [miellyttävän -PK :-] hävyttömiä [posliineja
-irstas PK ;-] (joku voisi koostaa pelille aivan tavallisetkin
pelikortit).

Pelattavuus on kohdallaan ja taustalla soi rauhallinen musiikki. Pelistä
jää oikeastaan kaipaavaan vain jonkinlaista upeaa loppudemoa pasianssin
läpäisseille. Klondike Deluxe AGA toimii moniajossa ja on ilmainen.

        Testattu:       Amiga 1200, FAST-muistia 4MB, 68881 FPU

        Tekijät:        Remy Nusteling, Koos Roodbol, Roy Glerum,
                        Ronald Roterman ja Randy Consemulder

        Pelityyppi:     Korttipeli
        Pelaajia:       1

        Grafiikka:      90%
        Äänet:          78%
        Pelattavuus:    80%

        Yleisarvosana:  82%




{1                                  Maze 3D 
{1                                  -------

Maze 3D on yksinkertainen sokkelopeli, jossa pyritään ulos vektoreilla
toteutetusta sokkelosta mahdollisimman vähin siirroin. Peli moniajaa ja
tarjoaa hupia kenties muutamaksi tunniksi, mutta sitten siihen kyllästyy.
Yläpalkki tuntuu sotkeentuvan uudemmilla käyttöjärjestelmäversioilla.

        Testattu:       Amiga 1200, FAST-muistia 4MB, 68881 FPU

        Tekijät:        Werner Gunther ja Dirk Reisig

        Pelityyppi:     Sokkelo
        Pelaajia:       1

        Grafiikka:      59%
        Äänet:          -
        Pelattavuus:    68%

        Yleisarvosana:  64%










{1                              MegaBall AGA 3.0 
{1                              ----------------

MegaBall AGA on erittäin monipuolinen Arkanoid-klooni, joka tarjoaa lisäksi
värikkäämpää grafiikkaa AGA-koneiden omistajille. Pelattavuus on hiirellä
paikallaan, mutta pallo nykii hieman laajentamattomalla Amiga 1200:lla
värikyllästetyssä AGA-tilassa. Erikoistiiliä ja lisätarvikkeita pelistä
löytyy runsaasti, mm. räjähtäviä palikoita. Grafiikka on yksinkertaista,
mutta varsinkin AGA:lla se ajaa asiansa erinomaisesti. Ääniä ei liiemmälti
ole, mutta rekisteröidystä versiosta löytyy useita taustamusiikkeja.

MegaBall AGA on sharewarea. Rekisteröintimaksu on $15 US (noin 80 mk) ja
paluupostissa saa lisää kenttiä, kenttäeditorin ja pienestä lisämaksusta
levykkeellisen erityisesti MegaBall AGA -peliä varten sävellettyjä
taustamusiikkeja. Peli moniajaa kiitettävästi.

        Testattu:       Amiga 1200, FAST-muistia 4MB, 68881 FPU

        Tekijät:        Ed ja Al Mackey

        Pelityyppi:     Arkanoid-klooni
        Pelaajia:       1

        Grafiikka:      85%
        Äänet:          60%
        Pelattavuus:    89%

        Yleisarvosana:  80%


{1                               MineField 1.0 
{1                               -------------

MineField on Mine Sweeper tyylinen peli, jossa on tarkoituksena puhdistaa
miinakenttä paljastamalla kaikki ne ruudut joissa ei ole miinaa. Vihjeenä
peli kertoo kuinka monta miinaa kunkin paljastamasi ruudun ympärillä on.

MineField ei ole mitenkään kaunis näky, mutta moniajaa ja on ilmainen.

        Testattu:       Amiga 1200, FAST-muistia 4MB, 68881 FPU

        Tekijä:         Arun Kumar

        Pelityyppi:     Miinaharava
        Pelaajia:       1
 
        Grafiikka:      39%
        Äänet:          -
        Pelattavuus:    80%

        Yleisarvosana:  71%









{1                                UChess 2.33 
{1                                -----------

UChess on massiivinen shakkipeli koneille joissa on prosessorina joko 68020
tai parempi ja neljä megatavua FAST-muistia tai 68040 ja kymmenen megatavua
FAST-muistia. Kickstartin pitää olla 2.04 tai uudempi. UChess tukee 256
väristä grafiikkaa AGA-koneilla ja moniajaa kiitettävästi.

Vastustajana UChess on erinomainen ja saattaa osoittautua aivan liian
vaikeaksi tavallisille harrastelijoille. Ne jotka eivät omista perinteistä
shakkilautaa, voivat pelata UChessiä myös kaksinpelinä.

UChessin grafiikka ajaa hienosti asiansa, eikä ääniä tällaisessa pelissä
liiemmin kaipaa. Muutama bugi tuntui vaivaavan vielä käyttöliittymää, mutta
muutoin peli on varsin miellyttävä kokemus. UChess on ilmainen.

        Testattu:       Amiga 1200, FAST-muistia 4MB, 68881 FPU

        Tekijä:         Roger Uzun (perustuu GnuChessiin)

        Pelityyppi:     Shakki
        Pelaajia:       1 tai 2

        Grafiikka:      85%
        Äänet:          -
        Pelattavuus:    75%

        Yleisarvosana:  81%


{1                      Yet Another Mine Field Game 1.0 
{1                      -------------------------------

YAMFG:n luulisi nimensä perusteella olevan Mine Sweeper -klooni, kyseessä
on kuitenkin varsin outo muunnelma aiheesta. Pelissä ohjataan pientä
tankkia miinakentän läpi ainoana apuna tieto siitä montako miinaa
ympärilläsi tällä hetkellä on. YAMFG:iin kyllästyy varsin nopeasti, mutta
moniajossa sitä pelailee aikansa. YAMFG on ilmainen.

        Testattu:       Amiga 1200, FAST-muistia 4MB, 68881 FPU

        Tekijä:         F. Delacroix

        Pelityyppi:     Miinaharava
        Pelaajia:       1

        Grafiikka:      42%
        Äänet:          -
        Pelattavuus:    47%

        Yleisarvosana:  45%









{1                                  Zerg 1.0 
{1                                  --------

Zerg on yksinkertainen ja varsin vahvasti Ultimaa muistuttava roolipelin
tyylinen fantasia-seikkailu. Tarkoituksena on suorittaa kuninkaan jakelemia
tehtäviä ja luonnollisesti listiä vastaan käveleviä hirviöitä.

Grafiikka on karua, eikä pelin sisällössäkään ole liiemmin kehumista.
Keskustelut ovat yleensä vain yhden lauseen mittaisia, eivätkä taistelut
luo peliin tarpeeksi syvyytä. Ilmeisesti taikojen käyttö on mahdollista,
mutta en ainakaan onnistunut hankkimaan niitä. Zerg moniajaa ja on
ilmainen.

        Testattu:       Amiga 1200, FAST-muistia 4MB, 68881 FPU

        Tekijä:         Mike Shapiro

        Pelityyppi:     Roolipeli
        Pelaajia:       1

        Grafiikka:      58%
        Äänet:          -
        Pelattavuus:    79%

        Yleisarvosana:  72%

