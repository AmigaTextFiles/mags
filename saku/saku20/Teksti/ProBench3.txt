2
1*
{A                                  ProBench 3.0
{A                                  ------------

{8                                Risto Mäki-Petäys
 
Tilasin muutama viikko sitten uuden version  ProBench-WB-emulaatiosta.  Kyseinen
ohjelma on HRG-standardin näyttökorteille tarkoitettu ohjelmisto, jolla saa WB:n
toimimaan kortin näytöillä ja mm. tukemaan yli 8-bittisiä näyttötiloja.  Aiemmat
versiot ohjelmistosta tukivat ainakin kolmea korttia: Merlin, Domino ja VisionA.
ProBench 3.0:n esitteessä ei tosin mainittu  muista  korteista  kuin  Merlinistä
mitään. Ohjelmistoa valmistaa ja jakelee Firma Hans Raaf - ProDev. Päivityksestä
versiosta 1.x pyydetään 99 DM ja versiosta 2.x 69 DM. Hintoihin lisätään  20  DM
postikuluja. Toimitus kesti tapauksessani kaksi viikkoa (faksasin  tilauksen  ja
maksoin postiennakolla, hinnaksi tuli tasan 270 mk).

Uuden version mukana tulee merkittävimpinä  parannuksina  edellisiin  versioihin
verrattuna mahdollisuus käyttää 16-bittisiä näyttöjä  julkisina  näyttöinä  (eli
minkä tahansa laillisia rutiineja käyttävän ohjelman näyttö voi  olla  16-bitti-
sessä tilassa, yht. 65536 väriä) ja CyberGraphX-tuki. Muina lisinä on myös  run-
sas optimointi (näytönpäivitys nopeutunut entisestään),  bugien  korjaus  (ennen
useat ohjelmat eivät pitäneet näyttötilan vaihtajasta  vaan  kaatuivat;  nykyään
ainoastaan Protracker kaatuu vastaavassa tilanteessa), näyttökortin oman muistin
laajempi hyödyntäminen, omien nimien asettaminen näyttötiloille ym. Satunnaises-
ti koneen käynnistyksessä ilmestyvä MagicWB:n mainos näkyi aiemmin mustana taus-
tana ja valkeana välähdyksenä, kun taas nykyään se näkyy täydellisesti.  Omitui-
nen muutos järjestelmän kehityksessä on se, että versiossa 1.x  oli  mahdollista
käyttää päällekkäisiä näyttöjä, mutta myöhemmissä versioissa en ole millään saa-
nut sitä toimimaan. Haitta on kuitenkin melko vähäinen, ainoastaan muutamat  oh-
jelmat kärsivät siitä, eikä näyttökortin näytön  käyttö  ole  niissä  muutenkaan
välttämätöntä. Testilaitteistona on A4000/040, jossa itsessään on 20 Mt muistia,
ja Merlin (Zorro-III), jossa on 4 Mt muistia.

Asennus kävi erittäin helposti Commodoren installerilla,  joka  esitti  helposti
vastattavia kysymyksiä (varmisti mm. halutaanko tiedostot pistää  juuri  oletet-
tuun hakemistoon ja poistetaanko vanhat turhat tiedostot). Onnistuin silti  kaa-
tamaan järjestelmän jo kahdesti. Ensimmäisellä kerralla kesti aika pitkään,  en-
nen kuin ymmärsin syyn, ja sillä aikaa ehdin jo asentaa järjestelmän  uusiksikin
vailla tulosta. ModePro (ohjelma, jolla asetetaan näyttökortin näyttötilat)  ha-
luaa näytön asetettavan  julkiseksi  (käy  yhdellä  napinpainalluksella)  säädön
jälkeen. Tämä unohtui  kerran,  ja  käynnistettäessä  WB  yritti  avata  näyttöä
näyttötilaan, jota ei ollut olemassa, joten käynnistys tyssäsi WBStartupin  koh-
dalla. Ongelman sai korjattua käynnistämällä  kone  ilman  startup-sequencea  ja
asettamalla näyttötilaksi joku toinen tila. Asennusohjelmisto on  tosin  saksan-
kielinen, mutta vaikka en ole ikinä opiskellut saksaa tai  ollut  juurikaan  sen
kanssa tekemisissä, ei asennuksessa syntynyt ongelmia, sillä  merkittävät  sanat
olivat lähellä englannin kielen vastineita. Lisäksi huomasin  eräässä  vaiheessa
asennuksen jälkeen, ettei MUI:n asetusohjelma toiminut WB:stä käsin (en ole var-
ma, johtuiko se uudesta ProBenchistä), mutta asia korjaantui  hankkiessani  ver-
sion 3.3 tilalle 3.6:n.

Testattuna CyberGraphX-ohjelmistona oli ADPro 2.5, ImageFX 2.6 ja CyberTVPlayer.
Kaikki toimivat kiitettävästi CyberGraphX-näytöllä, ja päivitys on melko  nopea-
ta. Edellisten ohjelmien tuessa ei ilmennyt merkittäviä ongelmia.  Joskus  tosin
ikkunan piirto saattaa jumiutua 16-bittisiä näyttöjä käytettäessä. 16-bittisessä
näytössä ei ole palettia, vaan  ilmeisesti  palettia  muutettaessa  näyttökortti
kääntää 24-bittisinä arvoina  annetut  värit  suoraan  näytölle.  Tästä  johtuen
16-bittistä WB-näyttöä käytettäessä MCP:n screen  dimmer  (näytönsäästäjä,  joka
pimentää näyttöä) pimentää 16-bittisen näytön ollessa päällimmäisenä  vain  joi-
tain kohtia (tässä tapauksessa mm. TinyMeterin numerot ja  TolleUhrin  ikkunan),
ja konetta käynnistettäessä ilmestyvä MagicWB-mainos näkyy vain satunnaisesti.
Jotkut harvat ohjelmat eivät huonon suunnittelun takia suostu  toimimaan  ollen-
kaan edes näyttökortin planar-emulaatio-näytöillä. Tällaisia ohjelmia ovat esim.
Protrackerin kaikki versiot sekä jotkut demot ja  pelit.  Kyseisistä  ohjelmista
seuraa enemmän tietoa artikkelin lopussa olevassa listassa. Kokeilin myös muuta-
mia erillisiä PD-CyberGraphX-ohjelmia (mm. CyberAVIPlayer),  joista  osa  kaatoi
tai jumiutti koneen, syytä en tiedä. ShapeShifter  toimii  muuten  hyvin,  mutta
15-bittiset tilat ovat TODELLA hitaita, ja hiiren osoitin jättää silloin tällöin
jälkiä ruudulle. Vika on kuitenkin ShapeShifterin ajureissa, sillä sama vika tu-
lee myös CyberGFX-ajureilla ja myös CyberVision64:llä.

Järjestelmän mukana tulee myös ajurit lukuisille  kuvankäsittelyohjelmille  (mm.
ImageFX, ADPro, Photogenics, ImageMaster, Real  3D2,  Cinema,  Reflections  sekä
DCTV-kirjastot), joilla saa ainakin näytettyä kuvan erillisellä  Merlin-näytöllä
(mm. 24-bittinen näyttö on HYVIN  nopeata,  koska  ohjelma  ei  joudu  karsimaan
värejä kuvasta) sekä ladattua  ja  säilöttyä  kuvia  XPGI-formaatissa.  ProBench
2.0:n mukana toimitettiin myös TV-Paint, melko laajatoimintoinen kuvankäsittely-
ja piirto-ohjelma ja demoversio Panther Paintista, joka on hiottu, näyttökortti-
tuellinen DPaint-klooni. Mukana tulee  myös  pienoinen  developer-paketti,  joka
sisältää C-kielisiä sorsia sekä dokumentaation HRG-kirjastojen käyttöön.  Ohjel-
mat on dokumentoitu jälleen saksaksi, mutta dokumentaatiota ei juurikaan tarvit-
se, sillä ohjelmat ovat melko yksinkertaisia  ja  lähinnä  piirtelevät  kuvioita
näytölle. Pakettiin kuuluu myös ProView (näyttää IFF-, JPEG- ja  GIF-formaatissa
olevia kuvia), ShowXPGI  (näyttää  XPGI-formaatissa  olevia  kuvia),  UniDisplay
(näyttää useita eri  kuvaformaatteja  ja  voi  valita  suoraan  näyttötilan  tai
piirtää kuvan WB-näytölle) ja MerlinMPEG. Näistä ohjelmista ei kuitenkaan tullut
uudempia versiota ProBench 3.0:n mukana.

Merlinissäni on lisäksi  ulkoinen  digitoijamoduuli,  X-Calibur.  Moduuli  toimi
aiemmin kiitettävästi ja odotin sen ohjelmistoihin päivitystä  uuden  ProBenchin
osana, mutta siitä ei edes mainittu mitään. Lisäksi huomasin,  että  X-Caliburin
digitointiohjelma, ProDig, kaatuu uudemman ProBenchin  alaisena  (syytä  en  ole
vielä selvittänyt; guru on 80000003, address error). Kokeilin asentaa  uudestaan
vanhan ProBenchin väliaikaisesti, mutta ProDig ei suostunut vieläkään toimimaan.
Vika saattaa olla tosin muuallakin, sillä ProDig käytti SnoopDosin mukaan testin
aikana samoja vanhoja kirjastoja. Digitointi onnistuu myös  ImageFX:n  ajurilla,
joskaan siinä ei ole kaikkia ProDigin toimintoja. Harmittavin puute on  VCR-toi-
minto, jolloin videonauhalta digitoitaessa kuva on melko epävakaa.  ADPron  aju-
rilla pystyy asettamaan VCR-toiminnon päälle, mutta se kaatui ensimmäisellä  ko-
keilukerralla. Aiemmalla ProBenchillä koko ajuri  ei  suostunut  jostain  syystä
edes käynnistymään. Kirjoitin ongelman johdosta  M.  Jantzille  emailia,  mutten
saanut vielä paluupostia. Kuulemani  perusteella  Firma  H.  Raafista  vastataan
asiallisesti kaikkiin kyselyihin.

Ohjelmia, jotka on testattu näyttökortin näytöllä ja todettu toimiviksi tai  saa
toimimaan tietyillä asetuksilla: (sulkeissa olevat toimivat osittain puutteelli-
sesti) 

{C- ADPro
{C- AmiQWK
{C- AmiWin
{C- AWeb
{C- ChaosPro
{C- CyberTVPlayer
{C- Directory Opus
{C- Dominator
{C- EDS
{C- FMSynth
{C- ImageFX (toimii julkisella näytöllä tai CyberGraphX-tilassa)
{C- Imagine (objektit jättävät jälkiä, päivitys kuitenkin nopeutui merkittävästi)
{C- IBrowse
{C- Lightwave 3.5 ja 4.0 (toimivat melkein kokonaan, paletti ja render feedback
{C  temppuilevat, koska käyttävät copperia hyväkseen)
{C- Megaball AGA
{C- MultiFax
{C- MultiView
{C- MusicLine-editor
{C- NComm (ruudunpäivitys nopeutui merkittävästi!)
{C- OctaMED 6.x
{C- OctaMED SoundStudio
{C- Offline Orbit
{C- PC-Task (pointteri näkyy kursorina, AGA:aa tosin ei näkynyt koko kursoria)
{C- Personal Paint
{C- PolyWog
{C- Power Packer
{C- PPShow (sotkee joitakin kuvia)
{C- Pro-Wizard
{C- Professional Draw
{C- Real3D 1.4 (wireframe render ei toimi, valikko näkyy taustan päällä)
{C- Real3D 2
{C- Samplitude
{C- Scala MM300 (editin valikko näkyy taustan päällä)
{C- ShapeShifter
{C- SoundEffect
{C- SurfacePlot
{C- Symphonie
{C- Term
{C- WaveWriter pro


{6                                                                     ---------->
Tämän lisäksi kaikki MUI-sovellukset ja useimmat järjestelmärutiineja  käyttävät
ohjelmat ovat osoittautuneet toimiviksi  Merlin-näyttöjen  alaisuudessa.  Multi-
commodityt MCP ja Yak eivät nekään aiheuta mitään sekoiluja. (Joitain toimintoja
tosin ei pysty hyödyntämään 16-bittisillä näytöillä.) Erityisesti  MUI-sovelluk-
set nopeutuivat merkittävästi, eikä tahmausta esiinny vaikka käyttäisi jokaisena
taustana bitmapia ja päivittyvää ikkunansiirtoa 16-bittisellä näytöllä.

Ohjelmia, joita on yritetty saada toimimaan näyttökortin  näytöllä  mutta  eivät
millään suostuneet toimimaan tyydyttävästi: 

{C- A64 (kaataa koneen ajettaessa)
{C- Algomusic (jostain syystä kääntää näytön vihertävästi, ilmeisesti kääntää
{C  sync on greenin päälle)
{C- Bars&pipes Professional (kaatuu yritettäessä pakottaa toiselle näytölle)
{C- CEd (teksti näkyy suorakulmioina)
{C- Deluxe Paint (ei mitkään versiot)
{C- Lightwaven Modeler (ei toimi tyydyttävästi, objektin pisteet eivät näy,
{C  lisäksi ohjelma kaatuilee)
{C- MagiC64
{C- OctaMED 1.x-5.x (vanhemmat versiot käyttävät mm. spritejä ja copperia)
{C- Protracker (jumiuttaa koneen, jos SProdbase (mode promote) on edes käytössä)
{C- Stonetracker (kaatuu välittömästi)
{C- ZX-Spectrum (jumiuttaa koneen ajettaessa)

Listaan ei sisälly ohjelmia, jotka eivät toimineet kunnollisesti  edes  IPrefsin
Scandoublerin ollessa käynnissä (eli normaaleissa AGA-koneissa).



{6                                                                     ---------->
Valmistaja ilmoittaa myös seuraavien ohjelmien toimivan CyberGFX-emulaatiossa: 

{CPhotogenics, ImageFX, ADPro, ShapeShifter, TVPaint V2/3, TurboPrint 4.1,
{CLightWave, XI-Paint, PhotoWorX, PageStream, CyberTVPlayer, AmiPeg,
{CCyberWindow, CybrShow, CyberView, Gloom Deluxe, Nemac-IV, VlabTV,
{CCyberPatience, Cyber WBPattern.

{DLisätietoja:

{CSnailmail:
{C Firma Hans Raaf - ProDev
{C Erlenbitze 13
{C D-53819 Neunkirchen-Seelscheid
{C Germany

{CEmail: m.jantz@public.ndh.com
{CTel: (0 22 47) 912570
{CFax: (0 22 47) 912571
