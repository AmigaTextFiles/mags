1
1*

                     Postipelit - Vieläkin tuntematon

                                 Kirj. avs


Kaikkihan tuntevat roolipelit. Jos kehtaat tunnustaa, ettet ole koskaan
moisesta kuullutkaan, suosittelen pikaista tutustumista aiheeseen.
Roolipelaajista kuitenkin suhteellisen pieni osa harrastaa postipelejä.
Sinänsä omituista, sillä nämä kaksi harrastusta ovat kytkeytyneet
toisiinsa varsin tiiviisti. Jopa Suomessa toimii tällä hetkellä
 postipelifirma, Midnight Sun Games, mutta oletettavasti edelleen
suurin osa suomalaisista postipelaajista on Euroopan, ehkä jopa
maailman suurimman postipelifirman KJC Gamesin listoilla. Mainittakoon,
etten ole kummankaan firman markkinoija, mutta minua saa silti
yrittää lahjoa!-)

Aloittakaamme aivan perusasioista. Postipelit ovat pelejä, joita pelaat
postitse. Hieman kuten roolipelejä, joissa pelinjohtaja on postipeliyhtiö,
nk. moderaattori, ja pelaaja lähettelee kirjeitä moderaattorille ja
päin vastoin.

Postipeleissä on yleensä "komentokanta". Tietyt komennot, joille annetaan
parametreja. Moderaattori syöttää peliyhtiölle lähettämäsi komennot
tietokoneeseen, joka printtaa tulosliuskat. Ne tungetaan kirjekuoriin ja
lähetetään takaisin sinulle. On olemassa myös käsimoderoituja pelejä,
jolloin komentokanta voi itse asiassa olla vapaamuotoista tekstiä, mutta
nämä pelit ovat yleensä huomattavasti tietokonemoderoituja pelejä kalliimp

Komentosi kirjoitat yleensä esipainetulle lomakkeelle tai postikortille
("turn card") ja vastaukset saat nykyään yleensä laserkirjoittimella
printattuina ("turn sheet"). Jotkut pelit käyttävät vielä matriisitulostus

Koska pelit eivät voi olla yhtä monipuolisia kuin aidot roolipelit, on
oltava jokin porkkana, joka saa ihmiset pelaamaan moisia pelejä. Hyviä
puolia on paljon. Jokaisessa pelissä saattaa olla satoja tai tuhansia
pelaajia (joissakin pienissä peleissä vain kymmeniä). Pelaajat ovat
eri puolilta maailmaa. Esimerkiksi KJC:n moderoimassa "It's A Crime!"-peli
on 500 pelaajaa. Tällöin et ole riippuvainen muusta pelijoukkiostasi jos
satut asumaan vaikkapa Längelmäessä, jossa ei ole paljonkaan roolipelaajia

Toinen hyvä puoli on se, että peli vie ehkä puolesta tunnista viiteen
tuntia viikossa riippuen siitä, kuinka huolellisesti täytät siirtolomak-
keesi. Kaverillani kului parhaina aikoina koko päivä hänen miettiessään
uusia strategioita. Niinpä niin, postipeleinä saa paljon hyviä
strategiapelejä.

Kolmas pointti: saat paljon uusia kavereita. Jokaisessa pelissä on
erittäin tärkeänä osa diplomatia muiden pelaajien kanssa. Parhaimpina
aikoina lähettelin säännöllisesti liittolaisilleni kirjeitä pari
kappaletta päivässä.

Vesi nousee jo kielelle? Ainoa huono puoli joka postipeleihin kätkeytyy
on niiden hinta. Kierrosmaksu on tyypillisesti alle 15 markkaa. Suomessa
ehkä hieman halvempi. Siihen lisätään diplomatiakirjeiden ja
siirtolomakkeen postimaksut (PTL Postin ansiosta siirtokortti menee
englantiin 2,90 mk hinnalla mutta kirjeestä saa pulittaa yli 4 markkaa).
Peruspelaajalla kuluu kierrosta kohti siis noin 20 markkaa. Kierrosaika
on suomalaisissa postipeleissä viikko, ulkomaille pelatessa 10 tai
14 päivää. Posti ehtii nipin napin edestakaisin Suomesta Englantiin
10 päivässä, mutta pienikin ruuhka aiheuttaa hankaluuksia. Tästä
syystä kannattaa pyytää "slow game" eli 14 päivän kierrosaikoja.
Parhaimmillaan posti kuljetti kirjeeni edestakaisin Englantiin
kolmessa päivässä.

Jos saat lamasta huolimatta tarpeeksi rahaa kasaan, sen voi maksaa myös
Englantiin ainakin KJC Gamesille Suomen seteleinä. Vaihtokurssi on
edullinen. Ainakin KJC Games on täysin luotettava ja vielä kertaakaan
en ole joutunut hankaluuksiin rahojeni kanssa. Kannattaa tilata
ilmaisia esitteitä; osoite on alla. Esitteet tulevat noin parissa
viikossa.

Pelitarjonta on monipuolinen. Tässä muutamia esimerkkejä KJC Gamesin
tarjonnasta lyhyesti ja ytimekkäästi:

- Quest. Fantasiaseikkailupeli, jossa käppäillään ympäriinsä, tapetaan
  hirviöitä ja napsitaan aarteita taskuun. Pelin pituus on avoin,
  edistyminen   on suhteellisen hidasta (voimakkaat hahmot kehittyvät
  noin 2 vuodessa). Noin 1000 pelaajaa/peli.

- It's A Crime! on peli, jossa ohjaat jengiäsi 1990-luvun New Yorkissa.
  Jengisotaa, murhapolttoja, huumediilausta. On voittanut palkintoja
  parhaana postipelinä ja on erittäin hyvä aloittelijalle. Tavoitteena
  päästä mafian johtajaksi. Kestoaika noin 1 - 1,5 vuotta.
  500 pelaajaa/peli.

- Monster Island. Pelissä pelaaja on hirviö, joka haaksirikkoutuu neljä
  kertaa Australian kokoiselle matereelle ja alkaa vaeltaa kävellen
  sisämaahan. Pelin idea on tutkia ja löytää kaikkea kivaa. Sitä riittää.
  Pelissä on huumorinpuolta (niinkuin monessa muussakin postipelissä).
  Peliaika on avoin, lasketaan vuosissa.

- Warlord. Kovaksikeitetty strategiapeli, jossa pelaajalla on yksi kaupunki
  ydinsodan runtelemalla Dexetin planeetalla (ennen pelin nimi oli Capitol).
  Pelissä on sama periaate kuin monissa muissa vastaavissa: valloitetaan
  maailma. Peliaika lienee alle 2 vuotta.
- Isle of Crowns II. Pelin ykkösversio on myös Midnight Sun Gamesin
  ohjelmistossa, KJC on jo luopunut vanhasta pelistä. Pelaajia on vain
  muutama, kaikkien tarkoitus valloittaa sotajoukoillaan (haltioita,
  kääpiöitä yms.) pieni saari. Halpa peli, laatu ei aivan pärjää suurimmille
  megapeleille.

- Top o' the League on taas jalkapallopeli. Saat olla manageri ja valmentaa
  ja kaikkea siltä väliltä. Tätä kirjoitettaessa peli oli betatesteissä,
  joten pikkuhiljaa ensimmäiset pelit käynnistynevät.

- Beyond the Stellar Empire on KJC:n megapeli. Komentojakin on toista sata
  (normaalisti parikymmentä erilaista) ja siirtotulokset ovat todella
  monipuoliset.

Englanti on postipelien luvattu maa. Siellä toimii kymmeniä pieniä yhtiöitä
suurin osa niistä on vain brittiläisille pelaajille. Pelejä on myös
satoja. Jotkut mainostavat värilaserilla printattuja kuvia, jotkut taas
halpaa hintaa. Itse olen pelannut kolmen suurimman englantilaisen peliyhtiön
listoilla ja KJC on tarjonnut kaikkein parhaan hinta/laatusuhteen ja
parhaimman palvelun.

Seuraavassa kontaktiosoite. Kertokaa minulta terveisiä.

KJC Games                   Tel. +44-253-866345
Cleveleys                   Fax. +44-253-869960
Blackpool
Lancashire
FY5 3LJ United Kingdom
