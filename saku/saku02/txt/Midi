6
0*
SYNTETISAATTORIT JA MIDI

Varmasti  yli 95% nykyisestä discomu-
siikista on toteutettu syntetisaatto-
rilla  (eli  syntikalla eli syntsalla
eli synalla). Syntetisaattorit on MI-
DIn avulla liitetty toisiinsa, tieto-
koneisiin,  nauhureihin,  rytmikonei-
sin  ym.  musiikkiin  liittyvään aina
videonauhureita myöten.

Esimerkiksi  Raptorin  musiikin  tah-
dissa  itseään discossa ketkuttelevat
teini-ikäiset    kuuntelevat  oikeas-
taan   laulua  lukuunottamatta  lähes
pelkästään  tietokoneiden ja synteti-
saattoreiden  välillä kulkevan bitti-
virran  tuloksena  syntynyttä  äänte-
lyä.

Mikä Ihmeen Dynaaminen Ihmelaite?

MIDI  (Musical Instrument Digital In-
terface)  on oikeastaan standardi ei-
kä mikään konkreettinen laite. Se ke-
hitettiin  80-luvun alkupuolella muu-
taman  laitevalmistajan  toimesta, ja
on  löytänyt  tiensä jokaisen nykyai-
kaisen   syntetisaattorin  kupeeseen.
MIDI-laitteet  "keskustelevat" taval-
lisen  5-napaisen DIN-piuhan välityk-
sellä.
Heti  alkuun  on tarpeellista tähden-
tää,  että MIDIssä ei ikinä kulje it-
se  äänitietoa, vaan sähkösignaaleja,
jotka   sisältävät  tietoa  kosketti-
mien painamisvoimakkuuksista, soitti-
men   numeroista,  MIDI-kanavista  ja
muusta    soittamisessa  oleellisesta
tiedosta.  Syntetisaattorit muodosta-
vat  itse  äänen. MIDI-kanavia on 16,
ja  jokainen  soitin  kuuntelee  vain
omien  MIDI-kanaviensa tietoa, joihin
se  sitten vastaa normaalisti soitta-
malla  omilla soittimillaan pyydettyä
musiikkia.  Yksi  kanava  voi kuiten-
kin  sisältää  tietoa monelle soitti-
melle, joten soundien määrä ei rajoi-
tu  kuuteentoista.  Normaalisti  yksi
soitin  on  johtaja (master keyboard)
ja muut tottelevat sitä (slaves).
MIDI  muodostuu  kolmesta  liittimes-
tä:  MIDI  in  ("korvat"),  MIDI  out
("suu")  ja MIDI thru ("läpivienti").
MIDI  outista  koskettimisto lähettää
tietoa  aina, kun jokin kosketin pai-
netaan  pohjaan.  MIDI in-liittimestä
syna luonnollisesti vastaanottaa tuo-
ta  tietoa.  MIDI  thru:n avulla saa-
daan   MIDI-  laitteen  vastaanottama
tieto  (siis  in-liittimeen  saapunut
tieto)  lähetettyä  eteenpäin  täysin
muokkaamattomana.
Tieto  kulkee  midissä n. 33000 bitin
sekuntivauhdilla   joka  vastaa  kar-
keasti pyöristäen n. 4 kilotavua.
MIDIin  voidaan myös yhdistää nk. SM-
PTE-koodi,  jolla tahdistetaan nauhu-
rit  ja syntikat toisiinsa mutta sii-
hen  emme  puutu tässä yhteydessä tä-
män enempää.

Mitä virkaa tietokoneilla?

Nyt  pääsemmekin  aivan  uuden termin
pariin:  sekvensseri.  Jos  vertaamme
tekstinkäsittelyä koneella kirjoitta-
miseen   ja  sekvensseriä  normaaliin
nuottikirjoitukseen,  huomaamme, että
ohjelmissa  on  paljon yhteisiä piir-
teitä ja että ne hakkaavat vanhat ta-
vat  oikea  käsi selän takana ja sil-
mät(?) peitettyinä.
Sekvensseri  on  useimmiten  ohjelma,
joka toimii tietokoneessa. Sille syö-
tetään koskettimistolta pätkä musiik-
kia,  jota  sitten voidaan kuunnella,
kopioida,  katkoa, korjailla, vaihtaa
soitinta...  mahdollisuuksia  on  lä-
hes rajattomasti. Tietokoneen voi jo-
pa  laittaa  "säveltämään"  musiikkia
jonkin  valmiin  pätkän pohjalta. Me-
lusta  syntyy musiikkia ja musiikista
taas helposti...
Sekvensseriä    voitaisiin    verrata
myös  16-kanavaiseen nauhuriin, sillä
erolla,  että nauhuri tallettaa ääni-
tietoa  ja  sekvensseri  MIDI-tietoa.
Tässä  tulevatkin  esiin  jo  aiemmin
mainitut  muokkausmahdollisuudet. Jos
ääninauhurilla  huomataan  jokin vir-
he, piano on hieman epävireessä, rum-
pujen ääni ei miellytä tms. ei yleen-
sä  auta  muu kuin tehdä uusi nauhoi-
tus.  Sekvensserillä vain etsimme sen
kohdan  nuottitiedosta,  joka  sisäl-
tää  virheen ja korjaamme sen helpos-
ti. Nuottitieto näkyy ruudulla nätis-
ti numeroina ja kirjaimina tai perin-
teiseen tapaan nuotteina.
Sekvensseri  ei kuitenkaan pysty tal-
lettamaan  ääntä, eli laulu, sähköki-
tarat  ym. akustiset soittimet täytyy
ottaa  nauhalta  tai  soittaa  "live-
nä".  Apuna  voidaan myös käyttää nk.
sampleria johon palaamme myöhemmin.
Koska  sekvensseri  tallettaa  ainos-
taan  MIDI-tietoa,  tarvitaan  kappa-
leen  toistamiseen  syntsalaitteisto,
mieluiten kappaleen tekijän laitteis-
toon  nähden identtinen, jotta kappa-
le toistuisi samoin kuin tekovaihees-
sa. Sekvensserillä valmistettu kappa-
le nauhoitetaan tietenkin lopuksi ai-
van  tavalliselle  ääninauhalle  (tai
tulevaisuudessa    CD:lle)  muidenkin
(v)ihailtavaksi.

Syntetisaattoreiden historia

60-luvun  lopulla  Bob  Moog esitteli
legendaarisen Moog- syntetisaattorin-
sa,  ensimmäisen "todellisen" ja ana-
logisen  synan.  Se oli pienen seinän
kokoinen  ja  täynnä väännettäviä po-
tentio-  metrejä sekä muita säätimiä.
Se  kykeni  tuottamaan vain yhden ää-
nen   (eli  hienostellen:  siinä  oli
vain yksi oskillaattori) eikä sen ää-
nen laatukaan yllä nykyisten "kotisy-
nien"  soundien tasolle. Joka tapauk-
sessa Moog oli ensimmäinen hieman ny-
kyistä    muistuttava  syntetisaatto-
ri.Siitä  on  myös  useita  pienempiä
versioita, mm. Minimoog.
1984  Yamaha esitteli ensimmäisen MI-
DI-syntetisaattorin DX 7:n, josta tu-
li pian maailman myydyin syntetisaat-
tori,  yli  100 000 myytyä kappaletta
vuonna  -88.  Vielä  nykyäänkin  DX 7
saattaa  vilahtaa  jonkin  bändin vi-
deolla  ja  onpa siitä tehty pari uu-
dempaakin versiota.
1987    Roland   toi  markkinoille  D
50:n, jota saa kuunnella lähes jokai-
sella discolevyllä. Tämä laite on yk-
si  kolmesta 80-luvun merkittävimmis-
tä syntetisaattoreista. D 50:sen seu-
raaja on D 70.
1988  japanilainen  (mistähän  Yamaha
ja  Roland  sitten  tulevat...)  Korg
julkaisi M1:n, joka vuonna 1989 ylit-
ti  Yamahan  myyntiluvut ja on nykyi-
sin pitkälti edellä. M1 oli ensimmäi-
nen  laite,  joka  sisälsi  loistavat
soundit, rumpukoneen, efektit ja sek-
vensserin;  kaikki yhdessä. Sitä kut-
sutaan Workstationiksi eli työasemak-
si. Sillä pystyi siis tekemään kappa-
leen alusta loppuun asti ilman apuvä-
lineitä,  mikä  ennen oli mahdotonta.
Tosin  sekvensseri  on  aika  kömpelö
verrattuna  tietokoneen sekvensserei-
hin,  johtuen  pienehköstä  muistista
ja näytöstä. M-sarjan seuraajina toi-
mivat  T-sarja  ja kaikista uusimpana
01/W-perhe.
Mainitsemisen    arvoisia  ovat  myös
Korgin Wavestation, digitaalinen syn-
tikka  jolla  saa  ennenkuulumattomia
soundeja,  Proteus  1 XR, hyväsoundi-
nen  syntikkamoduli  (siinä  ei  siis
ole koskettimistoa) ja Ensoniqin syn-
tikat.

Muusikot

Syntetisaattorimusiikkia    tekevistä
bändeistä   merkittävimpiä  ovat  mm.
Software,  Tangerine Dream, Mind over
Matter  ja  Kraftwerk,  yksittäisistä
muusikoista taas kreikkalainen Vange-
lis  ja  Miami Vice-muusikko Jan Ham-
mer.
Mutta    vuonna    1976  ranskalainen
Jean-Michel  Jarre  julkaisi valtavan
menestyksen  saavuttaneen Oxygene-le-
vynsä, joka aiheutti elektronisen mu-
siikin  läpilyönnin. Oxygenen jälkeen
häneltä  on ilmestynyt kymmenisen le-
vyä,  joista  jokainen  sisältää oman
soundimaailmansa.
1982  Jarre  pääsi ensimmäisen kerran
Guinnesin  ennätystenkirjaan tekemäl-
lä  LP:n "Music for Supermarkets", ja
prässäämällä  sitä  YHDEN  kappaleen.
Tuo  levy  huutokaupattiin 10 000:lla
punnalla  ja tulot lahjoitettiin nuo-
rille  taiteilijoille.  Levy  soitet-
tiin  yhden  kerran  Ranskan radiossa
jotta innokkaat fanit saivat sen nau-
hoitettua.
Huhtikuussa,    1986  Jarre  järjesti
Houstonissa ilmaiskonsertin, joka si-
sälsi  valtavia  ilotulituksia ja la-
sertaidetta.  Jopa  kaupungin pilven-
piirtäjät  olivat mukana show:ssa, ja
konsertin  nimitys  "City in concert"
on   aivan  oikeutettu.  Näytös  veti
puoleensa  ennätysmäiset  1.3 miljoo-
naa  katsojaa!  Vastaavanlainen  kon-
sertti  on järjestetty myös Lyonissa.

Jarren  viimeisin  levy on toukokuus-
sa ilmestynyt "Chronologie" (arvoste-
lu Saku 1:ssä).

Kuinka syntetisaattori toimii?

Syntetisaattorin  ja  urun suurin ero
on  soundien  editoinnissa  ja niiden
laadussa  sekä urkujen säestysmahdol-
lisuudessa.   Uruissa  on  tyytyminen
tehtaalla  tehtyihin valmiisiin soun-
deihin,  jotka  eivät  yleensä  juuri
korvakarvoja  hivele.  Syntetisaatto-
rissa  taas  soundit ovat täysin muo-
kattavissa  ja  tuhottavissa. Syntsaa
on  kuitenkin usein vaikeampi käyttää
ja   se  sopiikin  paremmin  vakavaan
käyttöön    tai   "ammattimuusikolle"
kuin  tavalliselle pulliaiselle, joka
haluaa  soittaa  sukukokouksessa Säk-
kijärven polkkaa.
Olettakaamme,  että  syntikkaamme  on
digitaalisesti  nauhoitettu, samplat-
tu, akustisen pianon ääni. Voimme va-
paasti muokata äänen nousuaikaa, jon-
ka  aikana  soittimen voimakkuus nou-
see  huippuunsa, pitoaikaa ja päästö-
aikaa.  Voimme  lisätä  siihen vibra-
toa,  terävyyttä  ja vaikkapa kitaran
äänen. Lopuksi soundiin lisätään vie-
lä efektit, joita löytyy kaiuista ki-
taran  särkijäefektiin ja taajuuskor-
jaimeen. Ja voila, suuren työn tulok-
sena  saamme  maailmaan  aivan  uuden
soundin,  jollaista  ei (toivottavas-
ti)  löydy edes Jarren uusimmalta le-
vyltä.
Tässä  on  digitaalisen  (lue: 80-lu-
vun) syntetisaattorin suurin ero wan-
hoihin  analogisiin:  Editointi  teh-
dään  yleensä  syntikan pienessä näy-
tössä,  johon sitten valitaan muokat-
tava  parametri,  jota joko nostetaan
tai  lasketaan. Analogisten syntikoi-
den   soundimuokkaus  oli  helpompaa,
sillä  kaikki  väännettävät  nippelit
olivat  kerralla  näkyvissä. Nykyisin
muokkaus on kuitenkin paljon monipuo-
lisempaa  ja  tehokkaampaa, tosin Ro-
land  julkaisi jokin aika sitten ana-
logista  syntetisaattoria  muistutta-
van JD-800:an jossa muokkaus suorite-
taan liukukytkimillä.

Sampleri

Äänendigitoija  eli  sampleri  lienee
useimmille  Amigisteille tuttu kapis-
tus.    Laite    siis   sisältää  nk.
A/D-muuntimen  (analoginen/digitaali-
nen) joka muuntaa normaalia analogis-
ta  eli  jatkuvaa  signaalia tietoko-
neen  ymmärtämään digitaaliseen. Ami-
ga  samplaa nykyisellään 8-bittisenä,
eli  puhutaan  8 bitin kvantisoinnis-
ta.  Tämä tarjoaa 48 dB dynamiikan ja
256  mahdollista arvoa. Näytteenotto-
taajuutena käytetään yleensä 8-17 Kh-
z:ia,  maksimissaan Amiga pystyy DMA-
siirrolla    (Direct  Memory  Access)
soittamaan 28 Khz samplea. Vertaukse-
na  CD-soittimen vastaavat luvut ovat
16  bittiä,  65536  mahdollista arvoa
ja 44.1 Khz näytteenottotaajuus.
Samplauksessa  ääni  "pilkotaan" pie-
nenpieniin osiin, eli 20 Khz näyttee-
nottotaajuudella  sampleri  ottaa ää-
nestä  palasen 20000 kertaa sekunnis-
sa.  Mitä useammin tuo tapahtuu, sitä
tarkemmin   ääni  muistuttaa  alkupe-
räistä.
Jopa  Amigan  taajuuksilla on mahdol-
lista  saada  melko  tarkkaan alkupe-
räistä  muistuttava  soundi mutta am-
mattilaiset käyttävät yleensä erilli-
siä   samplereita,  jotka  samplaavat
täysin  CD-tasoista (joskus ylikin...
)  ääntä.  Tosin Amigaankin on nykyi-
sin  saatavilla CD-tasoinen 16-bitti-
nen samplerikortti (AD 516).

Melusta biisiksi

Jossain  vaiheessa aloitteleva synti-
kanomistaja  haluaa  pelkän soittelun
lisäksi  tehdä  syntikallaan  valmiin
biisin  alusta loppuun, varsinkin kun
nykyisten  laitteiden  rahkeet siihen
yleensä riittävät.
Kappaletta  tehtäessä  valitaan ensin
käytettävät  soundit,  joita  yleensä
voi  olla  korkeintaan 8 tai 16 (rum-
mut   lasketaan  yhdeksi),  asetetaan
sekvensseri  nauhoittamaan  ja soite-
taan  jokaisen  soittimen osuus erik-
seen   muistiin.  Yleensä  aloitetaan
rummusta ja bassokaavasta, josta sit-
ten edetään lopulta melodiaan ja muu-
hun  luritukseen. Monien tuntien jäl-
keen alkaa kappale kuulostaa valmiil-
ta  ja  esityskelpoiselta. Kun sitten
soitat  sitä  suku-  laisellesi  niin
kannattaa  muistaa liikuttaa sormiaan
musiikin  mukaan, muuten serkkusi ta-
kuuvarmasti  toteaa, että "ethän sinä
tee  mitään  vaan  syntetisaattorihan
tuonkin musiikin soittaa!".
Edellä    kuvatulla  tavalla  yleensä
tehdään biisi syntikan sisäiseen sek-
vensseriin.  Tietokoneen sekvensseriä
käytettäessä  on  useita vaihtoehtoja
ja  biisin  työstäminen käykin paljon
nopeammin.
Kannattaa  kuitenkin karistaa mieles-
tä  ajatus,  että syntetisaattori lo-
pettaa  kaiken työn teon ja kyynelten
vuodatuksen  musiikin  eteen ja tekee
kaiken  työn  puolestasi. Hyvää soit-
totaitoa ei välttämättä tarvitse oma-
ta,  sillä nauhoitukset voi tehdä hi-
dastetussa  temmossa  tai nuotti ker-
rallaan.  Soittotaidosta  on joka ta-
pauksessa  paljon  hyötyä  eikä nuot-
tien lukemistaitokaan haitaksi ole.



Mitä maksaa

Moogiin  ei  ollut "normaaleilla" ih-
misillä  varaa,  mutta syntetisaatto-
reiden  hinnat ovat laskeneet ominai-
suuksien  parantuessa  ja tietokonei-
den  kehittyessä.  Viidellä  tonnilla
voi  saada  jo  aivan käyttökelpoisen
laitteen.   Kalliimmista  syntikoista
saa  pulittaa  satoja  tuhansia, esi-
merkkeinä jokapojan juppailu-snobbai-
luvehkeet Synclavier ja Fairlight.
Yleensä   tietokoneet  eivät  sisällä
MIDI-liitäntää,  poikkeuksena lähinnä
MIDIsteille   tarkoitettu  Atari  ST,
joka  on  saavuttanut  suosiota juuri
MIDI-  koneena.  Kone on tosin jäänyt
kovassa  hintakilpailussa hieman jäl-
keen  ja  alkaa olla tekniikaltaankin
hieman  vanhentunut,  tosin  uusiakin
malleja  tippuu  silloin tällöin. MI-
DI-käytössä  ST  on kuitenkin jokata-
pauksessa  ehdottomasti  suosituin ja
sille  löytyy  muutama  todella  upea
sekvensseri.
PC:n  ja  Apple Macintoshin MIDI-lii-
täntä  on  melko  tyyris, n. 1000 mk,
mutta  siitä huolimatta etenkin Apple
on  melko yleinen näissä(kin) hommis-
sa.
Amigan  liitäntä  maksaa alle 200 mk.
Softista  kannattaa  mainita mm. Bars
and  Pipes  Pro II, loistava sekvens-
seri.

Pasi Kovanen
