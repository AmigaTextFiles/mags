12
1*
Stanislaw  OOO O O O O OOO O OO  O O O O O O O O O O OO    O  O  OOO
     Lem:   O      O O  O    O O       O O     O O   O O   O O O  O
            O   O  O O  O  O O O  O  O O O  O  O O O O O   O O O  O
            O  O O O O  O  O O O O O O O O O O O O O O O   O O O  O
            O  OOO OOO  O  O OO  OOO O O O OOO OO  O OO    O OOO  O
            O  O O O O  O  O O   O O O O O O O O O O O O O O O O  O
            O  O O O O  O  O O   O O O O O O O O O O O O O O O O  O
            O  O O O O  O  O O   O O O O O O O O O O O O O O O O  O
            O  O O O O  O  O O   O O O OO  O O O O O O O  O  O O  O

   Puolalainen  tieteiskirjailijamestari Stanislaw Lem osaa herkutella
huumorilla   unohtamatta   vakavampaa   suhtautumista  asioihin.   Sen
todistaa  taas  vuonna 1971 kirjoitettu romaani Tähtipäiväkirjat.  Se,
kuten   kaikki   muutkin   Lemin   romaanit,   on   matka  sekä  kauas
ulkoavaruuteen että ihmisen sisimpään.

   Lainaus kirjan alkuhuomautuksesta:

<--8--
   KVETTTYT:n  TNP¹  antoi  tehtäväkseni  selvittää galaksin yleiselle
mielipiteelle     seikkoja,     jotka    ovat    vaikuttaneet    tämän
Tähtipäiväkirjoiksi   nimetyn  ITK:n²  laitoksen  syntyyn.   Teen  sen
seuraavassa.
   ITK:n   isän    Ijon  Tichyn  tärkeimpänä  päämääränä  on  pyrkimys
absoluuttiseen  totuuteen.   Koska  hänen mielessään heräsi hiljattain
epäilys,  voidaanko  myös  hänen  KVETTTYT:n  TNP:n  häneltä  pyytämän
laitoksen    uudelleenjärjestelysuunnitelman    yhteydessä    luomiaan
ajatusrakennelmia pitää tosina, hän päätti inventoida KVETTTYT:n TNP:n
MMM:n³ avulla oman muistinsa.  Koska tällöin joutuivat inventoitaviksi
myös   Muistelmina   tunnetut   ITK:n   osat,   oli  KVETTTYT:n  TNP:n
ratkaistava,   painetaanko   tämä   ITK:n  laitos  vasta  inventaarion
valmistuttua, vai julkaistaanko Tähtipäiväkirjat ilman Muistelmia.
   ITK:n  yhä  tuntuvampi  puute,  eli  kasvava pakko tyydyttää Tichyn
kirjoitusten  kosminen  tarve,  saneli  vaikean  päätöksemme julkaista
lyhennetty    ITK.    Teoksesta   poisjätetyt   muistelmat   painetaan
mahdollisimman pian, heti Ijon Tichyn saatua Inventaarionsa valmiiksi.

                                        KVETTTYT:n TNP:n puolesta
                                        prof. A. S. Tarantoga

¹  Kuvailevan,  vertailevan ja ennustavan tichologian, tichografian ja
tichonomian  yhdistyneiden  tutkimuslaitosten  tieteellisen  neuvoston
puhemiehistö
² Ijon Tichyn kirjoitukset
³ KVETTTYT:n TNP:n matemaattisesti muotoilevat masiinat
--8-->

   Hieman  münchausenmainen  astronautti  Ijon  Tichy seikkailee taas,
kirja  koostuu  Tichyn  "matkakertomuksista",  joita  on  sisällytetty
romaaniin   kaikkiaan   14   kappaletta.    Jokainen   näistä   kävisi
itsessäänkin   novellina.    Vaikka  teos  onkin  hieman  vanhentuneen
oloinen,   ei  siitä  mitään  haittaa  ole  -  milloin  scifi-kirjojen
maailmankuva    toteutuisikaan?     Lem   käsittelee   mm.    ihmisten
suuruudenhulluutta   ja   ahneutta,   alkuräjähdysteoriaa,   historian
manipulointia,  planeettojenvälistä  yhteistyötä parodiosoiden samalla
kylmän  sodan  aikaista  asevarustelua  ja  geenimanipulaatiota.  Itse
asiassa  koko  kirja  asettaa  lukijan  itsensä,  tai pikemminkin koko
ihmiskunnan,  naurunalaiseksi.   Ainakin  minun  mieleeni tuli ajatus:
"Tälläinenkö on tulevaisuutemme?".
   Myös  suomennos  on onnistunutta, pahoja mokia ei ole havaittavissa
ja  käytetty  kieli  on  monivivahteista  ja  omaperäistä,  ei  mitään
sanasta-sanaan-käännöstä.

  Kokonaisuudessaan   Tähtipäiväkirjat   on   sekä  humoristinen  että
informatiivinen     teos.      Sen     voi    myös    laskea    sciece
fiction-kirjallisuuden  klassikoiden joukkoon.  Suosittelen lämpimästi
kaikille  scifistä kiinnostuneille ja muillekin, jotka kaipaavat hyvää
luettavaa.

  Ijon Tichy on seikkaillut myös muissa Lemin kirjoissa, mm. Rauha
Maassa.

Stanislaw Lem:
Tähtipäiväkirjat, 1971
336 sivua
Kirjayhtymä, 1983
Suomentaneet Päivi Paloposki ja Kirsti Siraste
ISBN 951-26-2188-6

                                                          Lauri Aalto

