2
1*
{A                      Infinitiv-tornituspaketti A1200:lle
{A                      -----------------------------------

{8                                 Anu Seilonen


Alun perin tarkoitukseni oli vain ostaa Zorro II -väyläkortti  A1200:aani,  joka
majaili MicroniKin metallisessa Classic-tornikotelossa. Kävi ilmi,  ettei  Clas-
sic-torniin sopivia väyläkortteja enää saanut, vaan uudet väyläkortit oli  suun-
niteltu Infinitiv-sarjan torneille. Kortti kyllä mahtuisi Classicin sisään, mut-
ta sen kiinnittäminen voisi olla vaikeaa. Pakettina  torni  ja  väyläkortti  oli
edullinen, joten tilasin sekä tornin että Zorro II -väyläkortin.

Väyläkortteja on kolme erilaista, mutta torni on kaikille sama. Vakiona tornissa
on kaksi 5,25" laitepaikkaa, joille saa aukon etulevyyn sekä kaksi  3,5"  laite-
paikkaa, joille on etupaneelissa valmiit levykeaseman aukot, merkkivalot ja  le-
vykkeen poistonappulat. Lisäksi etupaneelissa on virtakytkin  ja  paikka  reset-
kytkimelle. Tornissa on sisäänrakennettu PS/2-tyyppisellä liittimellä varustettu
näppäimistöadapteri,  johon   käy   joko   Amiga-   tai   PC-näppäimistö,   myös
Win95-näppäimistöt käyvät suoraan. Mukana tulee myös muutamia ruuveja ja  levya-
seman virta- ja lattakaapeli. 

{9Väyläkortteja on kolme eri mallia:

{A* Z-1i: 5 Zorro II -paikkaa
{A        2 PCI-paikkaa
{A        2 ISA-paikkaa
{A        läpivienti A1200-turbolle
{A        video slot -optio
{6                                                                     ---------->
{9* Z-2i: 5 Zorro II -paikkaa
{A        2 PCI-paikkaa
{A        2 ISA-paikkaa
{A        2 SIMM-paikkaa (72 pin), yht. 10 Mt max.
{A        läpivienti A1200-turbolle
{A        video slot -optio
        
{9* Z-3i: 5 Zorro II/III -paikkaa
{A        2 PCI-paikkaa
{A        1 ISA-paikka
{A        1 SIMM-paikka (72 pin), 8 Mt max.
{A        1 SCSI-2-ohjain
{A        1 32-bit CPU slot (A3000/4000)
{A        Super Buster -piiri
{A        läpivienti A1200-turbolle
{A        video slot -optio

Video slotiin voi asentaa esim. flickerfixer-kortin tai vaikka CyberVision 64/3D
-grafiikkakortin scandoubler-moduulin. Video slotin käyttöönotto vaatii  kuiten-
kin erityisen adapterin väyläkortista A1200:n emolevylle. Zorro III -väylät vaa-
tivat toimiakseen OS 3.1:n ja esim. A4000:n  prosessorikortin/turbon  (Commodore
3640, Cyberstorm MKII 060 jne.). A1200:n omilla turboilla väylät toimivat  Zorro
II -tilassa.

Väyläkorttiin asennettava muisti toimii FAST-muistina, mikä on kätevää varsinkin
silloin, kun turboa ei ole tai se täytyy kytkeä päältä  pois.  Esim.  Blizzardin
A1200-turbot voi käynnistyksen yhteydessä kytkeä pois päältä, mutta tällöin myös
turbon FAST-muisti jää käytöstä. PCMCIA-väylässä oleva laite  vaikuttaa  muistin
määrään siten, että maksimi väyläkortilla käytössä oleva muistin määrä on 6  Mt.
Itselläni on väylässä CD-ROM-ohjain, jolloin 8 Mt:n SIMMistä 4 megaa näkyi  nor-
maalina FASTina ja 2 megaa "slow RAMina". Valitettavasti exec tunki itsensä juu-
ri tuohon slow RAMiin, joten irrotin SIMMin suosiolla. Yhdellä 4  Mt:n  SIMMillä
olisin saanut 4 megaa "aitoa" FASTia ilman slow RAMia, mutta kokeilin  väyläkor-
tin muistipaikkoja vain testauksen vuoksi, sillä turbossani oleva  48  Mt  kyllä
riittää.

Erikoista tornissa sen rakennussarjamaisuuden lisäksi on se, että torni on koko-
naan beigen  väristä  muovia.  Tornin  sisäseinää  muodostavat  osat  on  tornin
sisäpuolelta suojamaalattu sähköä  johtavalla  erikoismetallimaalilla  radiotaa-
juushäiriöitä vastaan. Alun epäröivän asenteen ja kokoamisen  alkuvaihetta  hal-
linneen ihmettelyn jälkeen materiaaliratkaisu osoittautui yllättävän toimivaksi.
Muovi on halpa materiaali, joten samalla on saatu hintaa alemmaksi. PC-maailmaan
verrattuna häviävän pienien valmistusmäärien vuoksi Amigan  tarvikkeiden  hinnan
alentaminen onnistuu vain valmistuskustannuksia pudottamalla.

Kyseessä on todella tee-se-itse-tornipaketti. Torni pitää koota osista itse,  ja
hämmästyksen sormi voi hakeutua ihmetyksen suuhun useamminkin kuin kerran kokoa-
misvaiheessa. Lapsuuden Lego-leikit palasivat väistämättä mieleen pähkäillessäni
"snap and click" -osien ja järkevimmän kokoamisjärjestyksen kanssa. Mukana tulee
onneksi erittäin hyvä suomenkielinen kokoamisohje, ja  hetken  kokeilun  jälkeen
osien kiinnittämisen ja irrottamisen niksit oppii  nopeasti.  Ruuveja  tarvitaan
vain laitteiston kiinnittämiseen torniin, itse torni kootaan kokonaan ilman ruu-
veja.

Emolevy ja mahdollinen väyläkortti kiinnitetään ruuveilla  kelkkaan,  jonka  saa
vedettyä kortteineen päivineen ulos tornin takaseinästä, kunhan  ensin  irrottaa
emolevyltä  johdot  ja  turbokortin.  Väyläkortti  ja  emolevy  saavat  virtansa
väyläkortin kautta, joten A1200:n omaa virtaliitintä  ei  tarvita.  Kortilla  on
virtaliitin, johon vedetään jännitteet virtalähteestä (-12V, +12V, -5V, 2 x  +5V
ja 3 maata).
Tornin modulaarisen rakenteen ansiosta lisälaajentaminen on helppoa. Esim.  3,5"
lisäpaikkoja saa asennushyllyjen avulla, joita voi kiinnittää joko tornin takao-
saan muuntajan alapuolelle tai etuosaan alimman levyaseman kehikon  alapuolelle.
Hyllyt napsautetaan kiinni edellisen hyllyn  alaosaan.  Näitä  lisäpaikkoja  saa
torniin maksimissaan kuusi, joten näin saadut yhteensä kahdeksan 3,5" laitepaik-
kaa riittänevät kovaankin käyttöön.

Tornin heikoin lenkki on Amigan turbojen läpiviennin mitoitus. Lähes mikä tahan-
sa A1200-turbo yhdessä väyläkortin kanssa nimittäin nousee pari  senttiä  tornin
katon yläpuolelle. Tällöin torniin tarvitaan ns. top case, joka laajentaa tornia
ylöspäin yhdellä 5,25" laajennuspaikalla. Näin turbo  mahtuu  tornin  sisään  ja
5,25" laitepaikkojen määrä nousee kolmeen. Tornista olisi voinut valmiiksi tehdä
pari senttiä korkeamman, sen verran yleinen varuste turbokortti A1200:ssa on, ja
tuskin kovin moni väyläkorttia liittää vakio-A1200:aan.  Lisäksi  Blizzard  1230
-turbokortti SCSI-ohjaimella ja kahdella SIMMillä varustettuna mahtuu  juuri  ja
juuri virtalähteen ja tornin kyljen väliin.

Lisätarvikkeita torniin saa riittävästi. Kotelo A1200:n näppäimistölle  ja  PCM-
CIA-kulma-adapteri (adapterin avulla PCMIA-laite tulee kotelon  pohjalle  vaaka-
taasoon) käyvät tosin vanhasta Classic-mallistakin. Edellä mainittujen top casen
ja 3,5" laajennushyllyjen lisäksi saatavilla on mm. virtalähde ja kattava  vali-
koima kaapeleita ja liittimiä.

Kaiken kaikkiaan kyseessä on pienistä puutteistaan huolimatta kelvollinen torni-
tuspaketti. Varsinkin pakettiratkaisut väyläkortin kanssa tekevät laajennuksesta
varteenotettavan vaihtoehdon. MicroniK sai juuri kuun vaihteessa torneilleen vi-
rallisen lisenssin Amiga Internationalilta, ja myytävät mallit ovat  A1300  (pe-
rustorni + A1200 emolevy), A1400 (torni + Z-2i + A1200 emolevy) ja A1500  (torni
+ Z-3i + A1200 emolevy). 
{6                                                                     ---------->
{9Infinitiv-tornituspaketti Amiga 1200:lle

{BValmistaja:     MicroniK Computer Service
{B                Brückenstraße 2
{B                D-51379 Leverkusen
{B                Germany
{B                WWW:   http://www.micronik.de
{B                email: service@micronik.de

{BOstopaikka:     Broadline Oy
{B                Koisotie 5, Vantaa
{B                Puh. (09) 874 7900
{B                Fax  (09) 873 5425
{B                email: broline@dlc.fi

{BHintoja:        Torni (sis. näppäimistöliitäntä)    1290 mk
{B                Torni + näppäimistökotelo           1660 mk
{B                Torni + näpp.kotelo + virtalähde    2130 mk
    
{B                Väyläkortti Z-1i                    1750 mk
{B                Väyläkortti Z-2i                    2120 mk
{B                Väyläkortti Z-3i                    3340 mk
                
{B                Torni + Z-1i                        2190 mk
{B                Torni + Z-2i                        2590 mk
{B                Torni + Z-3i                        4650 mk

{B                Adapteri video slotia varten         450 mk
{B                Virtalähde 200 W                     490 mk
{B                PCMCIA-kulma-adapteri (90°)          280 mk
{B                Top case 5,25" lisämoduli            310 mk
{B                3,5" asennushylly                     90 mk

{BTestikone:      A1200, OS 3.1
{B                Blizzard 68030/50 MHz, 68882/50 MHz, SCSI-2, 48 Mt FAST
{B                CyberVision 64/3D 4 Mt
{B                Microvitec 1438 multisync
{B                3,5" Quantum Fireball 1 Gt IDE
{B                3,5" Quantum Fireball 1 Gt SCSI
{B                Alfa Data PCMCIA-ohjain + Mitsumi FX001D 2x CD-ROM
{B                Chinon HD-levyasema
{B                Microsoft Natural keyboard
