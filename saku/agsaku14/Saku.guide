@database Saku.guide

# Tämä on AmigaGuide-dokumentti. Voit kyllä lukea tätä ilman tarkoitukseen
# kehitettyä ohjelmaa, mutta parhaan mahdollisen mukavuuden saavuttamiseksi
# sinun kannattaa käyttää joko AmigaGuide- tai MultiView-lukuohjelmaa.

@remark gconv:40
@node main "Suomen Amiga-käyttäjät ry. ylpeänä esittää: AmigaGuide-Saku"

                           @{bg fill}@{fg highlight} « AmigaGuide-Saku » @{fg text}@{bg background}

                       5/95 #14 - 1. syyskuuta, 1995

                             @{" « Kansilehti » " system "SAKUVIEW Kuvat/Kansikuva.IFF"}

                                 @{b} Sisältö @{ub}

 @{" Pääkirjoitus                                                            " link PAAKIRJOITUS}
 @{" Toimitus                                                                " link TOIMITUS}
 @{" Suomen Amiga-käyttäjät ry.                                              " link SAKU}
 @{" Aikaisempien AmigaGuide-Sakujen artikkelit                              " link ARTIKKELIT}

 @{" Näin kirjoitat artikkelin Sakuun - Osa 2                                " link ARTIKKELI_2}
 @{" Suomen Amiga-käyttäjät ry:n elektroninen kirjasto                       " link PD-KIRJASTO}
 @{" Kesän 1995 lukijakyselyn tulokset                                       " link LUKIJAKYSELY}
 @{" Suomen Amiga-käyttäjät ry:n vuosikokous                                 " link VUOSIKOKOUS}

@{b} Ajankohtaiset @{ub}

 @{" Amigat kauppoihin syyskuussa                                            " link ESCOM}
 @{" Uutiset                                                                 " link UUTISET}
 @{" Messuraportti: Assembly '95, RoPeCon ja Play 1995                       " link MESSURAPORTTI}
 @{" Heinä- ja elokuun uusia Amiga-ohjelmistoja                              " link UUSIA}
 @{" Mediakuvat                                                              " link MEDIAKUVAT}

@{b} Mielipiteet @{ub}

 @{" Elämänohjeita köyhälle                                                  " link YHTEISKUNTA}

@{b} Kokemukset @{ub}

 @{" 3,5 IDE-kiintolevy Amiga 1200:aan                                       " link IDE35}
 @{" Perusvirtanen trendikkäästi webbiin                                     " link WWW}

@{b} Testit @{ub}

 @{" OctaMED Professional v6.0                                               " link OCTAMED_6}
 @{" CEI A4066 Ethernet Plus -kortti                                         " link A4066}
 @{" Directory Opus 5 Release 1.0                                            " link DOPUS_5}
 @{" SwitchHitter - PC-näppäimistö Amigaan                                   " link SWITCHHITTER}
 @{" Tandem CD1200 -laajennus Amiga 600/1200 -koneille                       " link TANDEM}
 @{" Ami-File-Safe                                                           " link AFS}
 @{" Hewlett Packard DeskJet 550C -mustesuihkukirjoitin                      " link DESKJET}
 @{" Aminet CD 5 ja Aminet CD 6                                              " link AMINET}
 @{" Real 3D V3                                                              " link REAL3D}

@{b} Ohjelmointi @{ub}

 @{" Ongelmia ja niiden ratkaisuja aloitteleville AMOS-ohjelmoijille         " link AMOS}

@{b} Pelit @{ub}

 @{" Pelivinkkeli                                                            " link PELIVINKKELI}
 @{" Halpoja ja ilmaisia                                                     " link HALPOJA}
 @{" Pelikatsaus                                                             " link PELIKATSAUS}

@{b} Muut @{ub}

 @{" Maukasta ja maittavaa, Ison-Wäiskin laittamaa                           " link RUOKAVINKKI}
 @{" Ajokortti tietokoneella                                                 " link AJOKORTTI}
 @{" Kotimaan kaukopuhelujen hinnat                                          " link KAUKOPUHELUT}
 @{" Star Trek: The Next Generation - Customizable Card Game                 " link STTNGCCG}
 @{" Saku Trek                                                               " link SAKU_TREK}

@{b} Vakiot @{ub}

 @{" Posti                                                                   " link POSTI}
 @{" Errata                                                                  " link ERRATA}
 @{" Sakumarkkinat                                                           " link SAKUMARKKINAT}

 @{" Tulossa                                                                 " link TULOSSA}
@endnode
@node PAAKIRJOITUS "Pääkirjoitus"

                              @{b} Pääkirjoitus 
                               ------------ @{ub}

Ensimmäisen 24 tunnin aikana julkaisustaan Sakua 13 imuroitiin  yksilinjai-
sesta purkistani, jonne  Saku  ensimmäisenä  ilmestyy,  57  kappaletta  (21
näistä oli AmigaGuide-versioita). Se on suuri määrä, sillä osa  siirrettiin
2400-modeemilla, jolla yhden Sakun siirtämiseen kuluu noin puoli tuntia, ja
purkki oli varattuna myös muun käytön takia. Soittojakin tuli 1.7. yli 70 -
tuplasti keskimääräiseen päiväkäyttöön  verrattuna.  Seuraavan  vuorokauden
aikana lehteä imuroitiin vielä 17 kappaletta, ja viikon jälkeen tuorein Sa-
ku oli kulkenut puhelinlinjoja pitkin purkistani noin  sata  kertaa.  Sakua
oli selvästi odotettu!

Suomen Amiga-käyttäjät ry. puolestaan postitti uuden Sakun 33  jäsenelleen,
ja koordinaattoreiltakin lehteä tilattiin. (Yhteensä maksaneita jäseniä oli
heinäkuussa 57, joista siis 24 on ilmoittanut saavansa  Sakut  muita  teitä
tai heidän osoitteensa eivät ole tiedossa.) Näiden tapojen lisäksi Saku le-
viää myös muihin purkkeihin, se on luettavissa Internetissä  Sakun  kotisi-
vulla,   http://www.modeemi.cs.tut.fi/~avs/saku.html,   jossa   vierailtiin
heinäkuussa lähes 200 kertaa, ja sitä saa vapaasti kopioida kavereille.  Ja
kun lukijakyselykin, johon maksaneista jäsenistä vain noin  60%  ja  muista
lukijoista varmasti vielä paljon pienempi prosentti vastasi, sai  142  vas-
tausta, voidaan arvioida Sakulla olevan ainakin toistatuhatta lukijaa.

Hyvä saavutus, itse asiassa paljon parempi kuin aiemmat  arviomme  antoivat
toivoa. Haluamme kuitenkin olla kaikkien Suomen  amigistien  tietolähteenä,
joten levittäkää Sakua ja tietoa siitä kavereillenne ja tuttavillenne, joi-
ta uskoisitte sen kiinnostavan!

Janne Siren

PS. Internet-osoitteeni on vaihtunut, joten lähettämänne  artikkelit  eivät
välttämättä ole tulleet perille, mikäli lähetitte ne vanhaan  osoitteeseen.
Jos epäilette näin käyneen, lähettäkää ne uudelleen uuteen osoitteeseeni ja
pyytäkää vielä varmistus perilletulosta. Uusi osoitteeni on siren@mikrobit-
ti.fi. 

PPS. Tomi Jaskarin postiosoite on vaihtunut, eikä uusi ole vielä  tiedossa,
joten eteläisen Suomen Saku-tilauksista huolehtii  toistaiseksi  Veli-Matti
Vuorensyrjä. @{" Osoite " link VELI-MATTI_VUORENSYRJA} Organisaatio-sivulla. 

                                   * * *

Kesä on virallisesti ohitse. Assembly '95 on  ollut  ja  mennyt.  Koulu  on
päässyt vauhtiin ja syksy on ainakin nimellisesti luonamme. Kesän aurinkoa,
helteitä ja pehmeitä hiekkarantoja muistellessa  sietää  katseen  kuitenkin
suunnata eteenpäin.

Uusi Saku on ilmestynyt ja vuosikokouksen järjestelyjä puuhataan jo  halli-
tuksen kesken, kun itse kukin omilta kiireiltään ehtii  ja  siihen  pystyy.
Uusia projekteja aloitetaan ja vanhoja saatetaan loppuun. Kaikessa on  kui-
tenkin tekemisen meininki ja maku siitä, että ainakin yritämme loppuun  as-
ti.

Lehden uutena ja myös ensimmäisenä toimituspäällikkönä olen  asettanut  it-
selleni ja meille muille yhteisiä tavoitteita, joista tärkein on Sakun luo-
taaminen eteenpäin. Siinä, missä Janne Siren päätoimittajana hioo ja paran-
taa lehden sisältöä, minä  yritän  mahdollisuuksieni  mukaan  laajentaa  ja
avartaa toimituskuntaa sekä juttukirjoa, jota te saatte luettavaksenne. En-
simmäinen uudistukseni on  seuraavassa  numerossa  alkava  science  fiction
-palsta, joka on vapaa myös teille  muillekin.  Palstalla  saatte  esitellä
mieluisia scifi-elokuvia, -kirjoja, -sarjakuvia tai vaikka pelejä, jos niin
on ollakseen. Palstan osalta olemme ottaneet yhteyttä myös  muutamiin  kus-
tannusyhtiöihin ja levittäjiin, josko he haluaisivat  lähettää  tuotteitaan
meille arvosteltavaksi. Mikäli näin tapahtuu, tulette tulevaisuudessa  saa-
maan tuulahduksia klassikoiden lisäksi myös uutuuksista.

Kesän aikana olemme myös oppineet uusia  asioita.  Yksi  niistä  on  epäto-
dennäköisyys sille, että kesäisenä aikana ihmisten  aikataulut  sattuisivat
mitenkään sopimaan yhteen. Siinä missä lomat, työajat ja kauniiden  ilmojen
aiheuttama ihmisten tavoittamattomuus nivoutuu yhteen, syntyy kaaos.  Asiat
ovat odottaneet omaa aikaansa ja nyt, kun itse kunkin opiskelu tai työnteko
sitoo sielun ja ruumiin loppujen lopuksi pieniin ympyröihin, on aika  siir-
tyä eteenpäin ja käsitellä asioita niiden vaatimalla tarmolla.

Yksi toteuttamistaan odottamaan jäänyt idea on Sakun levitys myös postin ja
modeemimaailman ulkopuolella. Käytännössä tämä  siis  tarkoittaa  erilaisia
tietokoneliikkeitä ja tapahtumia. Sopivia julisteita ollaan jo  tehty  val-
miiksi, mutta taiteellisilta  sieluilta  odotetaan  ideoita  ja  ehdotuksia
edelleen. A3-kokoon taiteiltuja julisteita voi  lähetellä  Tomi  Jaskarille
tai allekirjoittaneelle.  Pistäkää  runoratsunne  ja  visuaaliset  taitonne
lentämään - tehkää meille hieno myyntijuliste!

Toinen kunnolla käynnistymistä odottanut järjestelmä on ollut  PD-kirjasto.
Kymmenet kirjeet ovat odottaneet kirjekorissani vastausta, kun kaikki  mah-
dottomatkin esteet ovat kaatuneet päälle. Sen lisäksi, että henkilöt,  joi-
den kanssa levyt on ollut tarkoitus koota,  ovat  lomailleet  silloin,  kun
palkkatyön puolesta minulla on ollut mahdollisuus levyjen  kokoamiseen,  ja
että kesän ajaksi välillä yksin jääneet purkit, joista  ohjelmat  on  ollut
tarkoitus hakea, ovat kaatuneet, myös oma tietokonelaitteistoni  on  kiuku-
tellut. Näyttöongelmien vuoksi vähän väliä olen ollut kokonaan tai  ainakin
osittain selibaatissa tietoteknisen työn osalta. Tätäkin tekstiä  kirjoite-
taan parhaillaan mustavalkoiselta näytöltä, sillä monitorin pikkuvian vuok-
si värillisellä näytöllä tuleva display-beep saattaa pahimmassa tapauksessa
sammuttaa koko monitorin. Toivottavasti tästä  eteenpäin  voimme  kuitenkin
palvella  teitä  mahdollisimman  täysipainoisesti,  sillä  teitä  vartenhan
täällä näitä töitä tehdään.

Tässä vaiheessa on myös asiallista kiittää niitä henkilöitä, jotka  auttoi-
vat kasaamaan teille nämä PD-levyt. Henkilöille  saa  taputtaa  ja  muistaa
vaikka iltarukouksissakin, jos sellaista harrastaa.

Anu Seilonen, Janne Siren, Sami Itkonen, Mikko Virtanen ja Jani Höglund.

Yleisesti ottaen kesä on  ollut  Saku-toiminnan  kannata  suurta  lomailua,
vaikka toiminnassa mukana olleet eivät välttämättä ole nähneet  lomaa  kuin
unissaan. Näinä taloudellisina aikoina opiskelijan on  tehtävä  töitä  sil-
loin, kun niitä on tarjolla, eikä vain silloin kuin itselleen sopii.  Tämän
takia toivomme myös omaa kärsivällisyyttä teiltäkin. Vaikka Saku-puuhastelu
onkin mukavaa ja antoisaa tekemistä, täytyy meidän  puuhaihmistenkin  elää.
Muutenkin toivoisimme lisää ihmisiä mukaan tekemään Suomen  parasta  Amiga-
lehteä ja hoitamaan yhdistyksenkin asioita. Olit sitten pääkaupunkiseudulta
tai Ypäjältä, sinunkin taidoillesi löytyy varmasti käyttöä.

Ottakaa siis yhteyttä koordinaattoreihin ja kertokaa, mitä osaatte  ja  ha-
luatte tehdä. Jos ette muuten, niin kertokaa edes, että olette olemassa  ja
millainen sää siellä, mistä kirjoitatte, on. Meistä  on  nimittäin  mukavaa
kuulla ja huomata, että emme sittenkään ole täällä yksin.

Mutta ennen kuin syvennytte enemmän uuden lehden  pariin,  haluaisin  sanoa
muutaman sanan erään suuren hahmon sielun puolesta. Vaikka mennyt kesä  oli
kaunis ja lämmin, sisälsi se myös surullisia hetkiä. Yksi niistä oli  näyt-
telijä Matti Pellonpään menehtyminen sairaskohtaukseen.  Pellonpään,  josta
oli tullut Kaurismäen veljesten luottonäyttelijä Kari Väänäsen ohella,  oli
yksi niistä kiistellyistä ihmisistä, jotka samalla herättävät niin ihastus-
ta kuin inhoakin. Matti Pellonpää oli yksi niistä miesnäyttelijöistä, jotka
omalla olemuksellaan ja työpanoksellaan piristivät  tätä  suomalaista  har-
mautta - toivat oman osansa tähän maailmaan. Euroopan parhaaksi miesnäytte-
lijäksi kerran valittu ja  Jussi-patsailla  palkittu  näyttelijä  ansaitsee
oman arvonsa, muistonsa ja muistelunsa - myös näin Sakun sivuilla. 

Heimo Laukkanen


                      @{b} Kuinka saada kuvat näkymään? 
                       ---------------------------- @{ub}

Kuvien katselemiseksi tulee SAKUVIEW-aliakseen olla asetettuna sopiva  IFF-
kuvaformaattia tukeva katseluohjelma, joka nappaa kuvan  tiedostopolun  ko-
mentoriviltä. Esimerkiksi Display, MultiView tai Viewtek sopivat  mainiosti
tähän tarkoitukseen. 

1> Alias SAKUVIEW C:Viewtek
@endnode
@node TOIMITUS "Toimituksen puheenvuoroja"

                                @{b} Toimitus 
                                 -------- @{ub}

      Päätoimittaja: Janne Siren  Toimituspäällikkö: Heimo Laukkanen

               Oikoluku: Anu Seilonen  Kansi: Jan-Erik Tervo

  Tavutukseen ja muotoiluun käytettiin Riku Puustisen Tekstinmuotoilijaa.

Kaikki julkaistut artikkelit (ellei toisin mainita) ja Saku-lehdet ovat co-
pyright © 1993, 1994, 1995 Suomen Amiga-käyttäjät ry.  Lehteä  ei  saa  le-
vittää voitollisesti. Sisällyttäminen maksullisiin ohjelmakirjastoihin vain
yhdistyksen luvalla. Luet ja käytät oheista materiaalia täysin  omalla  vas-
tuullasi. 


                           @{b} Minäkö avustajaksi? 
                            ------------------- @{ub}

Saku kaipaa apuasi, sillä lehteä on vaikea koota  ilman  artikkeleita.  Jos
sinulla on tuntemusta jostain asiasta, jonka luulisit  kiinnostavan  muita,
kirjoita siitä. Voitte myös lähetellä toimitukseen Amigaa koskevia kysymyk-
siä, joihin asiantuntijamme pyrkivät sitten vastailemaan. Julkaistusta  ma-
teriaalista ei makseta palkkiota. 

Lähettämäsi teksti oikoluetaan ja sitä mahdollisesti  myös  muokataan.  Jos
mukaan on liitetty copyright kieltäen muokkauksen, artikkelia ei voida jul-
kaista. Emme pysty kehittämään lehteä ilman  mahdollisuutta  vaikuttaa  sen
ulkoasuun. Tekstien tulee olla toimituksessa muotoilemattomina (ilman tavu-
tusta) viimeistään viikkoa ennen julkaisua.

Jos et halua omaa nimeäsi julkaistavan toimitukseen lähettämäsi materiaalin
ohella, muista mainita siitä erikseen.

Materiaalin saat varmimmin perille ottamalla yhteyttä päätoimittajaan:

Saku
c/o Janne Siren
Oravamäentie 2 F 17
02700 Kauniainen

BBS: (90) 505 4201
Internet: siren@mikrobitti.fi
@endnode
@node SAKU "Suomen Amiga-käyttäjät ry."

                     @{b} « Suomen Amiga-käyttäjät ry. » @{ub}

                @{" Suomen Amiga-käyttäjät ry.              " link SAKU_RY}
                @{" Yhdistyksen säännöt                     " link SAKU_SAANNOT}
                @{" Suomen Amiga-käyttäjät Internetissä     " link SAKU_INTERNET}
                @{" Vyöhykejako                             " link VYOHYKEJAKO}
@endnode
@node SAKU_RY "Suomen Amiga-käyttäjät ry."
Suomen Amiga-käyttäjät ry:n perustamiskirja allekirjoitettiin ja  toimitet-
tiin oikeusministeriöön syyskuussa 1994. Rekisteröintiä odoteltaessa yhdis-
tys aloittaa toimintansa mm. keräämällä jäsenmaksuja.  Jäsenetuihin  kuuluu
numerosta 12 lähtien Sakun toimittaminen jäsenille postitse automaattisesti
ja ilman eri maksua. Jäsenmaksun (100 markkaa vuodeksi 1995) voi maksaa yh-
distyksen tilille (muista liittää mukaan nimesi ja yhteystietosi).

Pankkitili: KOP Vantaa-Koivukylä 150630-100355
@endnode
@node SAKU_SAANNOT "Yhdistyksen säännöt"
1 §     NIMI JA KOTIPAIKKA

        Yhdistyksen nimi on Suomen Amiga-käyttäjät ja kotipaikka on Vantaa.

2 §     TARKOITUS JA TOIMINTA

        Yhdistyksen tarkoituksena on edistää  Amiga-tietouden  levittämistä
        ja helpottaa jäsentensä laitteisto- ja ohjelmistohankintoja.

        Tarkoituksen toteuttamiseksi yhdistys julkaisee lehteä,  jonka  il-
        mestymistiheydestä päättää vuosikokous.

        Toimintansa tukemiseksi yhdistys julkaisee mainoksia, kerää  jäsen-
        maksuja, järjestää yleisötilaisuuksia ja ottaa  vastaan  lahjoituk-
        sia. 

3 §     JÄSENET

        Yhdistyksen jäseneksi voi liittyä kuka tahansa tietokoneharrastaja.

        Yhdistyksen jäsenet hyväksyy hallitus.

        Jäsenellä on oikeus erota yhdistyksestä ilmoittamalla siitä kirjal-
        lisesti hallitukselle tai sen puheenjohtajalle taikka ilmoittamalla
        eroamisesta yhdistyksen kokouksessa.

        Jäseniltä perittävän liittymis- ja vuotuisen jäsenmaksun suuruudes-
        ta päättää vuosikokous.

        Jäsenten yhteystietoja voidaan käyttää  suoramarkkinointitarkoituk-
        siin henkilörekisterilain mukaisesti. 

4 §     HALLITUS

        Yhdistyksen asioita hoitaa hallitus, johon kuuluu  vuosikokouksessa
        valitut puheenjohtaja ja 4 muuta varsinaista sekä 5 varajäsentä.

        Hallituksen jäsenten toimikausi on vuosikokousten välinen aika.

        Hallitus valitsee keskuudestaan varapuheenjohtajan sekä ottaa  sih-
        teerin, rahastonhoitajan ja muut tarvittavat toimihenkilöt.

        Hallitus kokoontuu puheenjohtajan tai hänen estyneenä ollessaan va-
        rapuheenjohtajan kutsusta, kun he katsovat  siihen  olevan  aihetta
        tai kun vähintään 2 hallituksen jäsentä sitä vaatii.

        Hallitus on päätösvaltainen, kun vähintään  kolme  sen  varsinaista
        jäsentä,  puheenjohtaja  tai  varapuheenjohtaja  mukaanluettuna  on
        läsnä.  Asiat  ratkaistaan   yksinkertaisella   ääntenenemmistöllä.
        Äänten mennessä tasan ratkaisee puheenjohtajan mielipide, vaaleissa
        kuitenkin arpa. 

5 §     YHDISTYKSEN NIMEN KIRJOITTAMINEN

        Yhdistyksen nimen  kirjoittavat  puheenjohtaja,  varapuheenjohtaja,
        sihteeri tai henkilö, jolla on siihen hallituksen  erikseen  antama
        henkilökohtainen oikeus. 

6 §     TILIT

        Yhdistyksen tilikausi on 1.7 - 31.6.

        Tilinpäätös tarvittavine asiakirjoineen ja hallituksen  vuosikerto-
        mus on annettava tilintarkastajille viimeistään kaksi viikkoa ennen
        vuosikokousta. Tilintarkastajien tulee antaa kirjallinen lausunton-
        sa hallitukselle viimeistään viikkoa ennen vuosikokousta. 

7 §     YHDISTYKSEN KOKOUSTEN KOOLLEKUTSUMINEN

        Yhdistyksen kokoukset kutsuu koolle hallitus. Kokouskutsu on toimi-
        tettava   viimeistään   seitsemän   (7)   päivää   ennen   kokousta
        lähettämällä kutsu sähköpostina tai  kirjeenä  kullekin  jäsenelle.
        Jäsen saa itse valita kumpaa tapaa hän haluaa käytettäväksi.

        Jos mahdollista koollekutsu julkaistaan myös soveliaalla  Fidonetin
        viestialueella kuten sf.amiga.saku sekä Internetissä -  esimerkiksi
        uutisryhmässä sfnet.atk.amiga. 

8 §     YHDISTYKSEN KOKOUKSET

        Yhdistyksen vuosikokous pidetään vuosittain hallituksen  määräämänä
        päivänä heinä-syyskuun aikana.

        Ylimääräinen kokous pidetään, kun yhdistyksen kokous  niin  päättää
        tai kun hallitus katsoo siihen olevan aihetta tai kun vähintään yk-
        si kymmenesosa (1/10) yhdistyksen äänioikeutetuista jäsenistä  sitä
        hallitukselta erityisesti ilmoitettua  asiaa  varten  kirjallisesti
        vaatii.

        Yhdistyksen kokouksessa on jokaisella jäsenellä äänioikeus  ja  jo-
        kaisella äänioikeutetulla yksi (1) ääni.  Myös  alle  15-vuotiailla
        jäsenillä on äänioikeus.

        Yhdistyksen päätökseksi tulee, ellei säännöissä ole toisin määrätty
        se mielipide, jota on kannattanut yli  puolet  annetuista  äänistä.
        Äänten  mennessä  tasan   ratkaistaan   vaalit   arvalla.   Muutoin
        päätökseksi tulee kokouksen puheenjohtajan kannattama mielipide. 

9 §     VUOSIKOKOUS
        
        Yhdistyksen vuosikokouksessa käsitellään seuraavat asiat:

        1.      kokouksen avaus;

        2.      valitaan kokouksen puheenjohtaja, sihteeri, kaksi pöytäkir-
                jantarkistajaa ja tarvittaessa kaksi ääntenlaskijaa;

        3.      todetaan kokouksen laillisuus ja päätösvaltaisuus;

        4.      hyväksytään kokouksen työjärjestys;

        5.      esitetään tilinpäätös, vuosikertomus ja tilintarkastajien
                lausunto;

        6.      päätetään tilinpäätöksen vahvistamisesta ja vastuuvapauden
                myöntämisestä;

        7.      vahvistetaan toimintasuunnitelma, tulo- ja menoarvio sekä 
                liittymis- ja jäsenmaksun suuruus;

        8.      valitaan hallituksen puheenjohtaja ja muut jäsenet;

        9.      valitaan tilintarkastaja ja hänelle yksi (1) varamies, 
                tilintarkastajan toimikausi on 1.10 - 30.9;

        10.     käsitellään muut kokouskutsussa mainitut asiat.

        Mikäli yhdistyksen jäsen haluaa saada jonkin asian yhdistyksen vuo-
        sikokouksen käsiteltäväksi, on hänen siitä kirjallisesti  ilmoitet-
        tava niin hyvissä ajoin, että asia voidaan  sisällyttää  kokouskut-
        suun. 

10 §    SÄÄNTÖJEN MUUTTAMINEN JA YHDISTYKSEN PURKAMINEN

        Päätös  sääntöjen  muuttamisesta  ja  yhdistyksen  purkamisesta  on
        tehtävä yhdistyksen kokouksessa vähintään kolmen  neljäsosan  (3/4)
        enemmistöllä äänestyksessä annetuista  äänistä.  Kokouskutsussa  on
        mainittava sääntöjen muuttamisesta tai yhdistyksen purkamisesta.

        Yhdistyksen  purkautuessa  käytetään  yhdistyksen  varat   hyvänte-
        keväisyyteen purkamisesta päättävän kokouksen määräämällä  tavalla.
        Yhdistyksen tullessa lakkautetuksi menetellään samoin. 
@endnode
@node SAKU_INTERNET "Suomen Amiga-käyttäjät Internetissä"
Suomen Amiga-käyttäjät ry:n toimintaan pääsee tutustumaan  myös  Internetin
välityksellä. Suurimmalla osalla Sakun aktiivijäsenistä on Internet-osoite,
jonne heille voi lähettää postia. Nämä osoitteet  löytyvät  henkilötietosi-
vuilta @{" Vyöhykejaosta " link VYOHYKEJAKO}. Yhdistyksellä on   myös   kotisivu   Internetissä,
http://www.modeemi.cs.tut.fi/~avs/saku.html, josta löytyy  viimeisin  Saku,
tietoa yhdistyksen toiminnasta ja linkkejä muille Amiga-aiheisille  WWW-si-
vuille. 
@endnode
@node VYOHYKEJAKO "Suomen Amiga-käyttäjät ry.: Vyöhykejako"

                             @{b} « Vyöhykejako » @{ub}

                @{" Vyöhykkeistä                            " link VYOHYKKEISTA}

                @{" Etelä                                   " link ETELA_VYOHYKE}
                @{" Itä                                     " link ITA_VYOHYKE}
                @{" Pohjoinen                               " link POHJOINEN_VYOHYKE}
                @{" Länsi                                   " link LANSI_VYOHYKE}
@endnode
@node VYOHYKKEISTA "Suomen Amiga-käyttäjät ry.: Vyöhykejako"
Suomen Amiga-käyttäjät ry:n tukipalvelu on  jaettu  neljään  vyöhykkeeseen.
Kullakin vyöhykkeellä on  oma  koordinaattorinsa,  useita  vastuuhenkilöitä
sekä yksi  tai  useampi  tukipurkki  palvelemassa  alueen  Amiga-käyttäjiä.
Lähettäkää Saku-tilaukset (tilauksiin aina mukaan tiedot siitä mitä haluat,
sopiva määrä levykkeitä ja palautuskuori riittävällä  postimerkillä  varus-
tettuna) ja muu posti koordinaattoreille, ellei  lehdessä  toisin  mainita.
Ellet  toisin   erikseen   pyydä,   koordinaattoreille   tai   toimitukseen
lähettämäsi kirje voidaan julkaista lehdessä. 

Koordinaattorit:  @{" Tomi Jaskari      " link TOMI_JASKARI}
                  @{" Esa Heikkinen     " link ESA_HEIKKINEN}
                  @{" Janne Kiiskilä    " link JANNE_KIISKILA}
                  @{" Joose Vettenranta " link JOOSE_VETTENRANTA}
@endnode
@node ETELA_VYOHYKE "Suomen Amiga-käyttäjät ry.: Vyöhykejako"

                                @{b} « Etelä » @{ub}

              Ahvenanmaan maakunta, Uudenmaan ja Kymen läänit

                      @{" Tukipurkit                   " link ETELA_TUKIPURKIT}
                      @{" Vastuuhenkilöt               " link ETELA_HENKILOT}
@endnode
@node ETELA_TUKIPURKIT "Etelä: Tukipurkit"

@{b} The Bermuda Triangle @{ub}(2:221/11.0@fidonet)
 Ville Valpasvuo
 (914) 434 695, 24h

@{b} Epsilon Indi BBS @{ub}(65:90/1.0@sakunet, 170:10/103.0@giganet)
 Janne Siren
 (90) 505 4201
 V.32bis, 24h

@{b} Giga-Box @{ub}(2:220/222@fidonet, 22:468/620@globalnet, 170:10/100@giganet)
 Kimmo Mustonen 
 (90) 875 2828
 HST DS V.32bis, 24h
@endnode
@node ETELA_HENKILOT "Etelä: Vastuuhenkilöt"

 @{" Janne Siren            " link JANNE_SIREN}
 @{" Tomi Jaskari           " link TOMI_JASKARI}
 @{" Veli-Matti Vuorensyrjä " link VELI-MATTI_VUORENSYRJA}
@endnode
@node JANNE_SIREN "Yhteystiedot: Janne Siren"

@{b} Janne Siren @{ub}
 Oravamäentie 2 F 17
 02700 Kauniainen

 BBS: (90) 505 4201
 Internet: siren@mikrobitti.fi

 Saku-lehden päätoimittaja
@endnode
@node TOMI_JASKARI "Yhteystiedot: Tomi Jaskari"

@{b} Tomi Jaskari @{ub}
 Osoite on vaihtunut, tilauksista huolehtii @{" Veli-Matti Vuorensyrjä " link VELI-MATTI_VUORENSYRJA}

 Internet: tomi.jaskari@helsinki.fi

 Koordinaattori, yhdistyksen puheenjohtaja
@endnode
@node VELI-MATTI_VUORENSYRJA "Yhteystiedot: Tomi Jaskari"

@{b} Veli-Matti Vuorensyrjä @{ub}
 Rautkalliontie 7 F 72
 01360 Vantaa

 Puhelin: (90) 874 3554
 Internet: vmv@cute.fi

 Yhdistyksen sihteeri
@endnode
@node ITA_VYOHYKE "Suomen Amiga-käyttäjät ry.: Vyöhykejako"

                                 @{b} « Itä » @{ub}

                 Keski-Suomen, Kuopion ja Mikkelin läänit

                      @{" Tukipurkit                   " link ITA_TUKIPURKIT}
                      @{" Vastuuhenkilöt               " link ITA_HENKILOT}
@endnode
@node ITA_TUKIPURKIT "Itä: Tukipurkit"

@{b} AmigaZone BBS @{ub}(65:958/1.0@sakunet)
 Esa Heikkinen
 (958) 422 757
 Auki: 21-04

@{b} MegaByte BBS @{ub}(2:225/20.0@fidonet)
 Teppo Peurakumpu
 (941) 612 950
 Auki: 20-07 (ma-to) 24h (pe-su)
@endnode
@node ITA_HENKILOT "Itä: Vastuuhenkilöt"

 @{" Esa Heikkinen " link ESA_HEIKKINEN}
@endnode
@node ESA_HEIKKINEN "Yhteystiedot: Esa Heikkinen"

@{b} Esa Heikkinen @{ub}
 Vilhulantie 6 C 24
 76850 Naarajärvi

 Sakunet: 65:958/1.0
 Internet: oh4kju@kauhajoki.edu.fi

 Koordinaattori
@endnode
@node POHJOINEN_VYOHYKE "Suomen Amiga-käyttäjät ry.: Vyöhykejako"

                              @{b} « Pohjoinen » @{ub}

                  Lapin, Oulun ja Pohjois-Karjalan läänit

                      @{" Tukipurkit                   " link POHJOINEN_TUKIPURKIT}
                      @{" Vastuuhenkilöt               " link POHJOINEN_HENKILOT}
@endnode
@node POHJOINEN_TUKIPURKIT "Pohjoinen: Tukipurkit"

@{b} Hard Disk Cafe @{ub}
 (960) 346 555
 V.34, V.FC, 24h
 (960) 316 456
 V.34, V.FC, 24h
@endnode
@node POHJOINEN_HENKILOT "Pohjoinen: Vastuuhenkilöt"

 @{" Janne Kiiskilä " link JANNE_KIISKILA}
@endnode
@node JANNE_KIISKILA "Yhteystiedot: Janne Kiiskilä"

@{b} Janne Kiiskilä @{ub}
 Kaitoväylä 16 as. 1
 90570 Oulu

 Puhelin: (981) 556 1773

 Internet: jannek@stekt.oulu.fi, jannek@rieska.oulu.fi,
           jannek@phoenix.oulu.fi

 Koordinaattori
@endnode
@node LANSI_VYOHYKE "Suomen Amiga-käyttäjät ry.: Vyöhykejako"

                                @{b} « Länsi » @{ub}

                 Hämeen, Vaasan sekä Turun ja Porin läänit

                      @{" Tukipurkit                   " link LANSI_TUKIPURKIT}
                      @{" Vastuuhenkilöt               " link LANSI_HENKILOT}
@endnode
@node LANSI_TUKIPURKIT "Länsi: Tukipurkit"

@{b} Amiga Nightline BBS @{ub}
 Mikko Sepponen
 (964) 434 2424
 V.32bis
 Auki: 22-07

@{b} Cool Place @{ub}(65:917/1@sakunet, 2:221/123@fidonet, 22:468/230@globalnet)
 Kai Kasurinen
 (917) 638 0338
 V.34, V.FC, 24h

@{b} Stafia BBS @{ub}
 (922) 52 884
 V.32bis, 24h
@endnode
@node LANSI_HENKILOT "Länsi: Vastuuhenkilöt"

 @{" Joose Vettenranta " link JOOSE_VETTENRANTA}
@endnode
@node JOOSE_VETTENRANTA "Yhteystiedot: Joose Vettenranta"

@{b} Joose Vettenranta @{ub}
 Tuomitie 6
 19700 Sysmä

 Internet: joose@kontu.bbs.fi
 Fidonet: 2:221/103.0
 Sakunet: 65:917/1.0
 Globalnet: 22:468/200.0

 Koordinaattori
@endnode
@node ARTIKKELIT "Aikaisempien AmigaGuide-Sakujen artikkelit"

               @{b} Aikaisempien AmigaGuide-Sakujen artikkelit 
                ------------------------------------------ @{ub}

 @{" 4/95 #13 - 1. heinäkuuta, 1995                                          " link AG_495}
 @{" 3/95 #12 - 1. toukokuuta, 1995                                          " link AG_395}
 @{" 2/95 #11 - 1. maaliskuuta, 1995                                         " link AG_295}
 @{" 1/95 #10 - 1. tammikuuta, 1995                                          " link AG_195}
 @{" 7/94 #9 - 1. marraskuuta, 1994                                          " link AG_794}
 @{" 6/94 #8 - 1. syyskuuta, 1994                                            " link AG_694}
 @{" 5/94 #7 - 18. heinäkuuta, 1994                                          " link AG_594}
 @{" 4/94 #5 - 20. kesäkuuta, 1994                                           " link AG_494}
 @{" 3/94 #4 - 30. toukokuuta, 1994                                          " link AG_394}
 @{" 2/94 #3 - 1. maaliskuuta, 1994                                          " link AG_294}
 @{" 1/94 #2 - 18. tammikuuta, 1994                                          " link AG_194}
 @{" 1/93 #1 - 14. marraskuuta, 1993                                         " link AG_193}

@{i}    AmigaGuide-Saku #6 jätettiin väliin yhtenäistämisoperaation vuoksi. @{ui}
@endnode
@node AG_495 "4/95 #13 - 1. heinäkuuta, 1995"

@{b}4/95 #13 - 1. heinäkuuta, 1995 @{ub}

Lukijakysely
Toimitus esittelyssä: Heimo Laukkanen ja Janne Siren
Sakun elektronisen kirjaston avaus
Uutta suuntaa kirjoituksiin, raikasta tuulta toimitukseen?
Saku-tapahtuma Assemblyjen yhteydessä

@{i}Ajankohtaiset @{ui}

Escom perusti Amiga Technologiesin
Uutiset

@{i}Mielipiteet @{ui}

Miksi Saku?
Mediakuvat
Miksi Amiga?
Turbotoilailu
Ex-päätoimittajan mietteitä
Näin se aika kuluu

@{i}Ohjeet @{ui}

Horisontti Deluxe Paintilla
Internetiä teksti-TV:stä - Tarua vai totta?
Halvalla ulkomailta
Matkalla Lontoossa
Lisätilaa pakkaamalla
Mikä on AmigaGuide?
Elokuvaa CD:ltä

@{i}Testit @{ui}

Lukitse tietosi: Pretty Good Privacy
Micronik Big Tower A4000 -tornituspaketti

@{i}Ohjelmointi @{ui}

Järjestelmäohjelmoinnin alkeiskurssi - Osa 3

@{i}Pelit @{ui}

Pelivinkkeli
Halpoja ja ilmaisia
Haastattelussa Alien Breed 3D:n tekijä
Lisää hohtoa Gloomin kaksinpeliin
Super Skidmarks (Amiga CD32)
Theme Park (AGA)
Guardian (AGA)
Pelikatsaus

@{i}Kirjat ja lehdet @{ui}

Lehtikatsaus: Ulkomaiset Amiga-lehdet
Tom Clancy: Debt of Honour

@{i}Muut @{ui}

The Hunters of Golden Sirbul
Maukasta ja maittavaa, Ison-Wäiskin laittamaa

@{i}Vakiot @{ui}

Posti
Errata
Sakupörssi

Tulossa
@endnode
@node AG_395 "3/95 #12 - 1. toukokuuta, 1995"

@{b}3/95 #12 - 1. toukokuuta, 1995 @{ub}

Puhis puhisee
Näin kirjoitat artikkelin Sakuun
Sakun oma PD- ja shareware-kirjasto
Lukijakysely
Toimitus esittelyssä: Esa Heikkinen
Amphibia auttaa Sakun lukemisessa

@{i}Ajankohtaiset @{ui}

Commodore huutokaupattiin saksalaiselle Escomille
Uutiset
Yhdistyksen kevätkokous
Mac Power Expo
Sakun pitkä matka

@{i}Internet @{ui}

Internet yhä uudestaan ja uudestaan
Satan - tietoverkkojen reiänetsijä
Multilink

@{i}Tietokoneet @{ui}

Tietokoneenkäyttäjän rukous
Hyvästi jää, Amiga
Hiiriongelmia

@{i}Testit @{ui}

Alfa Data Optical Mouse -optinen hiiri
Image Studio v2.0 -päivitys
FileMaster v3.0 beta v1.0
Internet Movie Database
Chinon HD-levyasema

@{i}Ohjelmointi @{ui}

C-ohjelmointikurssi - Osa 3

@{i}Pelit @{ui}

Rise of the Robots (Amiga CD32)
Metallic Nations
Esikatsauksessa Amigan Doom-kloonit
Halpoja ja ilmaisia
Pelivinkkeli
Esikatsaus

@{i}Kirjat ja lehdet @{ui}

Tracy Kidder: Koneen henki
Lehtikatsaus: Amiga CD32 Gamer

@{i}Muut @{ui}

Magic: The Gathering
Maukasta ja maittavaa, Ison-Wäiskin laittamaa

@{i}Kilpailut @{ui}

Sakun logokilpailu

@{i}Vakiot @{ui}

Posti
Errata
Sakupörssi

Tulossa
@endnode
@node AG_295 "2/95 #11 - 1. maaliskuuta, 1995"

@{b}2/95 #11 - 1. maaliskuuta, 1995 @{ub}

Jäsenrekisteri
Vuosikokous

@{i}Ajankohtaiset @{ui}

Uutiset
Mikä ihmeen Sakunet?

@{i}Internet @{ui}

Mitä merkittävää taivaankannen alla?
Yksityisyys ja vapaa tiedonlevitys Internetissä
Ensikokemuksia World Wide Webistä

@{i}Tietokoneet @{ui}

Tee se itse: Amiga 1200T
Tietokone nimeltään Amiga - eli Amigan historia
Tee se itse: RGB-portti Amiga CD32:een

@{i}Tietoliikenne @{ui}

TechnoBBS - Osa 3: Menukieli

@{i}Testit @{ui}

Telmex Mouse - heikko halpishiiri?
Warp Engine 68040/40 MHz -turbokortti
TRA1200-turbokortti
SerMouse v2.0 - PC:n hiiri Amigaan
Overdrive CD
Professional Filing System
DiskSpare II

@{i}Ohjelmointi @{ui}

Hetki ohjelmoijalle?
Järjestelmäohjelmoinnin alkeiskurssi - Osa 2

@{i}Pelit @{ui}

Halpoja ja ilmaisia
Pelivinkkeli

@{i}Muut @{ui}

Maukasta ja maittavaa, Ison-Wäiskin laittamaa

@{i}Ilmoitukset @{ui}

Amigazen tuotehinnasto - maalis-huhtikuu 1995

@{i}Vakiot @{ui}

Posti
Errata
Sakupörssi

Tulossa
@endnode
@node AG_195 "1/95 #10 - 1. tammikuuta, 1995"

@{b}1/95 #10 - 1. tammikuuta, 1995 @{ub}

@{i}Ajankohtaiset @{ui}

Uutiset
Amiga Report CEI Conference on Internet Relay Chat
World of Commodore '94
World of Amiga '94

@{i}Internet @{ui}

Internet todelliselle aloittelijalle
Internet pähkinänkuoressa
Usenetin uutisryhmät
Internet Relay Chat - elektroninen rupattelupuhelin
FTP - tiedostoja vuosituhannen jokaiselle sekunnille
Internet-slangia ja lyhenteitä
Internetin tulevaisuus

@{i}Tietokoneet @{ui}

Tekniikka avuksi esityksiin
Multivisiota Amigalla
Psion Series 3a - kannettava taikarasia
Mikä tekee Hypestä hypen?
Muutama vinkki helpottamaan LhA:n käyttöä
Kovalevy, jokaisen amigistin unelma

@{i}Tietoliikenne @{ui}

TechnoBBS - Osa 2: Purkin kustomointi ja virittely

@{i}Testit @{ui}

Microvitec 1438 -monitori
Pyramid Handy Scanner
Brilliance v2.0
DaggeX - veitsenterävä ikkunointijärjestelmä
AMosaic - ikkuna World Wide Webiin
DNet - köyhän miehen SLIP
Image Studio v1.2

@{i}Ohjelmointi @{ui}

C-ohjelmointikurssi - Osa 2
Järjestelmäohjelmointikurssi - Osa 1: System Executive

@{i}Pelit @{ui}

UFO - The Enemy Unknown (Amiga CD32)
Alien Breed II AGA - The horror continues
Civilization AGA
Cannon Fodder II
Super Stardust (Amiga CD32)
Captive II: Liberation
Halpoja ja ilmaisia
Death Mask
Jalkapalloa Amigalla

@{i}Muut @{ui}

Huumoria: Star Trek - The Amiga Generation
Maukasta ja maittavaa, Ison-Wäiskin laittamaa

@{i}Kilpailut @{ui}

Ratkaisu edellisen Sakun Kultarahat-tehtävään

@{i}Ilmoitukset @{ui}

Fun Station
50 markalla Internettiin Kuopiosta
Amigazen tuotehinnasto - tammi-helmikuu 1995
@endnode
@node AG_794 "7/94 #9 - 1. marraskuuta, 1994"

@{b}7/94 #9 - 1. marraskuuta, 1994 @{ub}

Lukijakyselyn tulokset
Läntisen koordinaattorin terveisiä

@{i}Ajankohtaiset @{ui}

Uutiset
Keskustelua Amigan tulevaisuudesta (uusinta)
Amiga Report CEI Conference
Assembly '94 kilpailujen tulokset

@{i}Tietokoneet @{ui}

Erään kovalevyn tarina
Tietokone auttaa, vai auttaako?
Tietokoneiden ja käyttöjärjestelmien tulevaisuus
Piratismin vaikutukset Amigaan

@{i}Tietoliikenne @{ui}

TechnoBBS, virittelevän sysopin purkkisofta

@{i}Testit @{ui}

DirWork v2.1
Grapevine v1.33
DirectoryOpus v4.0 -tiedostoapuohjelma
PageStream v3.0a -julkaisuohjelma
EGS Spectrum 28/24 -näyttökortti

@{i}Ohjelmointi @{ui}

Resepti ympäristöystävälliselle demolle
HTML ja WWW - hypertekstin suuri mahdollisuus
C-ohjelmointikurssi - Osa 1

@{i}Pelit @{ui}

Air Warrior
Detroit
Ennakkokatsauksessa Pinball Illusions

@{i}Kilpailut @{ui}

Kultarahat

@{i}Sekalaiset @{ui}

Maukasta ja maittavaa, Ison-Wäiskin laittamaa

@{i}Ilmoitukset @{ui}

Obvious Implementations Corporation
Amigazen tuotehinnasto - marraskuu 1994
Use-Computer Ky
@endnode
@node AG_694 "6/94 #8 - 1. syyskuuta, 1994"

@{b}6/94 #8 - 1. syyskuuta, 1994 @{ub}

Suomen Amiga-käyttäjät ry:n sääntöluonnos
Lukijakysely

@{i}Ajankohtaiset @{ui}

Uutiset
Messuraportti: Assembly '94
Messuraportti: RoPeCon '94
Ensimmäinen SAKU-kokoontuminen Assemblyillä

@{i}Sovellukset @{ui}

OctaMED v5.0 maallikon hyppysissä
Keinotodellisuus

@{i}Ohjelmointi @{ui}

Joonas Jaskarin ensimmäinen C-ohjelma
Ohjelmoinnin henkilökohtaiset ennätykset: Tomi Jaskari

@{i}Pelit @{ui}

Pikakatsauksessa Sierra BBS
Kruunujen Saari -postipeli
Halpapelejä Anttilasta

@{i}Sekalaiset @{ui}

Huumoria: Programming languages are like women
Elektroniikkakurssi - Osa 4

@{i}Ilmoitukset @{ui}

Use-Computer Ky
Amigazen tuotehinnasto - elokuu 1994
@endnode
@node AG_594 "5/94 #7 - 18. heinäkuuta, 1994"

@{b}5/94 #7 - 18. heinäkuuta, 1994 @{ub}

@{i}Ajankohtaiset @{ui}

Commodoren neuvottelut jatkuvat
Uutiset

@{i}Testit @{ui}

Toccata-äänikortti
Telmex Mouse
Well AT-2814 V.FAST -faksimodeemi

@{i}Sovellukset @{ui}

FrozenFish CD ja GoldFish CD

@{i}Pelit @{ui}

DOOM - tähänkö ei Amiga pysty?
Monopoly - The UK version
Skidmarks
Sensible Soccer v1.2

@{i}Ajanviete @{ui}

Star Trek: The Next Generation and Microsoft
HAL and IBM compatibility
Sakun raskasmetalli-visa kaikkitietäville

@{i}Ilmoitukset @{ui}

Sinustako TankYou:n jatkokehittelijä?
Amigazen tuotehinnasto - heinäkuu 1994
TimoData

@{i}Sekalaiset @{ui}

Haastattelussa Dance Nation, suomipopin ykkönen!
Elektroniikkakurssi - Osa 3
Margariinit alas!
Amerikkalaisia autoja tutkiskelemassa
Miksi elämä PC:n kanssa on vaikeaa?
@endnode
@node AG_494 "4/94 #5 - 20. kesäkuuta, 1994"

@{b}4/94 #5 - 20. kesäkuuta, 1994 @{ub}

@{i}Ajankohtaiset @{ui}

Uutiset
Mielipide: Kuinka voit, Amiga?
Keskustelua Amigan tulevaisuudesta

@{i}Testit @{ui}

Microcom DeskPorte ES 28.8 FAST -faksimodeemi

@{i}Pelit @{ui}

PD-pelejä kesäiltojen iloksi
The Settlers

@{i}Sekalaiset @{ui}

Elämää takkatulen ääressä - Työ tekee miehen
Muistoja kotitietokoneiden alkuajoilta

@{i}Ilmoitukset @{ui}

Amiga Users' Fantasy BBS
@endnode
@node AG_394 "3/94 #4 - 30. toukokuuta, 1994"

@{b}3/94 #4 - 30. toukokuuta, 1994 @{ub}

@{i}Uutiset @{ui}

Commodore ei ole konkurssissa!
Uutiset

@{i}Palaute @{ui}

Korjaus Final Writer III -artikkeliin

@{i}Messuraportit @{ui}

CeBIT'94, Hannover

@{i}Tietokoneet @{ui}

MOD-soittimet testauksessa
PD-kääntäjät
Amigan ohjelmoinnin alkeita
Amiga 3000 vaihtoehtona
Haastattelussa OctaMED:in tekijä, Teijo Kinnunen
Amiga ja Euroopan Unioni
GVP Spectrum ja EMPLANT pikatestissä
Viewtek v2.1
Scala 500
Amiga Voice Mail v1.19
Amiga 500 käyttäjän video
Hypermedia

@{i}Pelit @{ui}

Microcosm (Amiga CD32)
Yo Joe
Castles II - Siege & Conguest! (Amiga CD32)
Combat Air Patrol

@{i}Tekniikka @{ui}

Elektroniikkakurssi - Osa 2
@endnode
@node AG_294 "2/94 #3 - 1. maaliskuuta, 1994"

@{b}2/94 #3 - 1. maaliskuuta, 1994 @{ub}

@{i}Uutuudet @{ui}

Atari Jaguar, 64-bittinen konsoli

@{i}Tietokoneet @{ui}

PowerPC ja Motorola MC68060
Voiko Kickstart 1.3:n kanssa enää elää?
Haastattelussa Real 3D:n tekijä, Vesa Meskanen
Great Valley Products A530 -turbo
Final Writer III
CanDo v2.51
Minimorph v1.0
Amigan käyttäjät ja kuuluisat käyttötarkoitukset
Uutisia Amiga-maailmasta, koonnut Pasi Kovanen
Mielipide - kömmähdys Mikrobitissä?

@{i}Grafiikka @{ui}

Vista aloittelijan silmin
Piccolo, 24-bittinen näyttökortti
HamLab Plus testipenkissä

@{i}Pelit @{ui}

Cannon Fodder
The Settlers
Hired Guns

@{i}Tekniikka @{ui}

Elektroniikkakurssi - Osa 1

@{i}Huumori @{ui}

Elämää takkatulen ääressä - Tuhertelijan tarina
@endnode
@node AG_194 "1/94 #2 - 18. tammikuuta, 1994"

@{b}1/94 #2 - 18. tammikuuta, 1994 @{ub}

@{i}Tietokoneet @{ui}

Amigan tulevaisuus, Lew Eggebrecht haastattelussa
SCSI-levyä asentamassa
SupraTurbo 28
MicroBotics MBX 1200z
Great Valley Products A1230 JAWS
Computer Systems Associates 12-GAUGE

@{i}Tietoliikenne @{ui}

Aloittelevan modemistin ohjeisto
DayDream BBS
TechnoBBS kehittyy

@{i}Pelit @{ui}

Dune II, Battle for Arrakis

@{i}Tekniikka @{ui}

Videonauhurin puhdistus

@{i}Huumori @{ui}

Pekka-sedän näkötesti
@endnode
@node AG_193 "1/93 #1 - 14. marraskuuta, 1993"

@{b}1/93 #1 - 14. marraskuuta, 1993 @{ub}

@{i}Messuraportit @{ui}

KT-Data 1993, Helsingin Messukeskuksessa
World of Commodore, 1993

@{i}Tietokoneet @{ui}

Tietokoneiden huominen
Amigalla aivoaaltoja stimuloimassa
Amigan grafiikan tulevaisuudennäkymät
Amiga 4000/030, mitä uutta?
Tietotekniikan sanastoa
AHD, PC:n kovalevy Amigaan
IDE - SCSI historiikki

@{i}Pelit ja urheilu @{ui}

Megazone - The Ultimate Laser Adventure
Budo ja tekniikka
RC-autoilu, mitäs kummaa?

@{i}Tietoliikenne @{ui}

EXCELSIOR!, Amigan purkkisoftien kuningas?
Uusi kotimainen purkkiohjelma, TechnoBBS

@{i}Lehdet @{ui}

Hakkeri-lehti arvostelussa
Tekniikan Maailma tunaroi

@{i}Sekalaista @{ui}

Kuinka luot (lähes) täydellisen julkaisun
Videokirjasto
Pro Amiga Oy
@endnode
@node ARTIKKELI_2 "Näin kirjoitat artikkelin Sakuun - Osa 2"

                @{b} Näin kirjoitat artikkelin Sakuun - Osa 2
                 ---------------------------------------- @{ub}

                                Janne Siren


Numerossa 12 loimme silmäyksen muutamiin tärkeisiin asioihin,  jotka  tulee
ottaa huomioon artikkelia kirjoittaessa. Ilmassa  tuntuu  olevan  kuitenkin
vielä paljon epätietoisuutta, joten päätimme selventää asioita vielä lisää.


@{b}Olisiko minusta Sakun avustajaksi? 
---------------------------------- @{ub}

Varmasti. Sakulla ei ole kovin laajaa vakituista avustajajoukkoa, joten il-
man ulkopuolisten kirjoittamia artikkeleita lehdestä  tulisi  kovin  laiha.
Oikeastaan ulkopuolinen on väärä sana, sillä kuka tahansa aktiivinen pääsee
mukaan. Jokaisen työpanos toivotetaan tervetulleeksi, sillä lehteä  tehdään
vapaa-ajalla vapaaehtoisvoimin, ja lehden jatkuva laajeneminen vaatii  koko
ajan suurempaa työpanosta.

Artikkelimäärät ovat viime aikoina kiitettävästi kasvaneet, samoin ovat le-
vytilan rajojen tullessa vastaan kasvaneet myös laatuvaatimukset.  Kaikkien
jutut  eivät  siis  välttämättä  pääse  lehteen,  tai  niiden  muokkaaminen
viivästyttää niiden julkaisua. Tapauksissa, joissa artikkelia ei julkaista,
pyritään yleensä kirjoittajalle antamaan vinkkejä siitä, kuinka juttua voi-
si parantaa.


@{b}Mistä kirjoittaisin? 
-------------------- @{ub}

Saku on tietokonelehti ja ennen kaikkea Amiga-lehti. Tästä  on  lähdettävä.
Sakun lukijakunnan ainoa kiinnostuksen kohde ei kuitenkaan ole Amiga.  Myös
yleiset tietokoneisiin liittyvät aiheet ja samoin artikkelit  harrasteista,
joilla ei ole mitään tekemistä tietokoneiden kanssa mutta jotka  saattaisi-
vat lukijoita kiinnostaa, kelpaavat. Tietokoneista kirjoitettaessa on  kui-
tenkin muistettava, kenelle ja  mihin  kirjoitetaan.  Selvästi  muita  lai-
teympäristöjä kuin Amigaa koskevat artikkelit eivät kuulu Sakuun.

Rautaa kannattaa takoa kun se on kuumaa. Aiheita ei  aina  synny  helposti,
mutta kun saat idean, tartu siihen ja lataa teksturisi. Muutaman ruudun na-
puteltuasi katso, tuliko tekstistä mitään. Joskus käy  niin,  että  huomaat
neronleimauksesi olleen aivan järjetön aihe, mutta toisaalta voi käydä toi-
sinkin - parhaat ideat ovat usein hetken mielijohteita, eivät väkisin  mie-
tittyjä ajatuksia. Tietysti mielijohteitakin kannattaa jälkeenpäin hioa  ja
hioa sitten vielä kerran.


@{b}Minne ja missä muodossa lähetän artikkelini? 
-------------------------------------------- @{ub}

Artikkelin tekstin tulee olla puhdasta ASCII:ta ilman mitään teksturien oh-
jauskoodeja. Rivien pituuden tulisi olla alle 80 merkkiä. Tekstin tulee ol-
la tasaamatonta ja tavuttamatonta,  ja  väliotsikot  kannattaa  alleviivata
valmiiksi miinusmerkillä. Kappaleiden väliin kuuluu yksi tyhjä rivi.  Kuvat
tulee toimittaa IFF-muodossa, sillä muilla formaateilla vain kasvatat  toi-
mituksen työmäärää. Ja muista, että disketti-Sakussa ruudulla  on  vain  16
väriä, ja kuva saa olla kooltaan enintään 640x240 pistettä. Mikäli et omis-
ta hyvää kuvankäsittelyohjelmaa, voit toki  jättää  kuvien  "huonontamisen"
toimituksen tehtäväksi. Tekstin määrällä ei ole merkitystä, se vie suhteel-
lisen vähän tilaa, mutta muutamakin suurempi kuva vie helposti  liikaa  ti-
laa. Jos artikkeliisi kuuluu kuvia, käytä niitä kohtuudella mutta pidä huo-
li, että ne harvat kuvat ovatkin sitten kerrassaan upeita.  Levytilan  lop-
puessa lähdetään ensimmäisenä karsimaan turhia ja huonolaatuisia kuvia.

Lehden kasaamisesta  ja  artikkelien  muokkaamisesta  huolehtii  pääasiassa
päätoimittaja eli allekirjoittanut, joten artikkelit kannattaa lähettää mi-
nulle. Artikkelit voit jättää purkkiini, tai  mikäli  et  omista  modeemia,
voit toimittaa tekstin ja kuvat  Internetin  välityksellä  tai  levykkeellä
postitse. Osoitteet löydät @{" Toimitus-sivulta. " link TOIMITUS} Mikäli haluat  artikkeliisi
skannattuja kuvia mutta et omista skanneria, voit lähettää myös kuvia  leh-
teä varten skannattavaksi päätoimittajalle. Kuten aina, jos  haluat  jotain
palautettavan, liitä oheen palautuskuori osoitteellasi ja riittävillä  pos-
timerkeillä varustettuna ja mainitse asiasta oheiskirjeessä.


@{b}Mitä toimitus tekee artikkelilleni? 
----------------------------------- @{ub}

Päätoimittaja tai joku  vakituisista  avustajista  lukee  artikkelin  läpi,
muokkaa sitä tarpeellisin osin - joskus tuskin yhtään,  joskus  kirjoittaen
osia aivan uusiksi - ja lähettää sen eteenpäin oikolukijalle, mikäli katsoo
sen lehteen kelpaavaksi.  Artikkelin  palattua  oikoluettuna  päätoimittaja
ajaa sen automaattisesta tavuttajasta läpi ja muokkaa sitä vielä  tarvitta-
vin osin lehteen sopivaksi. Jutun lopullinen ulkoasu voi näin ollen poiketa
paljonkin omasta visiostasi, mutta se on  tarpeen  yhtenäisen  ulkoasun  ja
laatutason säilyttämiseksi. Lehteä  tutkimalla  saat  vinkkejä  toimituksen
linjavedoista, ja kysyvähän ei tieltä eksy.


@{b}Olenko kuullut tämän joskus aiemminkin? 
--------------------------------------- @{ub}

Aivan varmasti, mutta sanon sen taas: ole ajoissa. Virallinen deadline  Sa-
kun artikkeleille on viikkoa ennen lehden julkaisua, mutta sittenkin paljon
muokkausta vaativat artikkelit voivat jäädä seuraavaan numeroon.  Viimeinen
viikko on aina varsinaista hullunmyllyä, varsinkin  kun  monet  toimittavat
juttujaan armottomasti myöhässä. Säästä toimittajaparkoja ja toimita artik-
kelisi meille hyvissä ajoin.

Älä kuitenkaan ole huolimaton. On ikävä lukea täynnä kirjoitusvirheitä ole-
via artikkeleita. Kielioppivirheitä eivät kaikki huomaa, ja siksihän  oiko-
lukija on olemassa, mutta koettakaa karsia teksteistänne ne turhat virheet,
jotka löytyvät lukaisemalla juttu pariin kertaan. Jos nyt tekstiin on  kui-
tenkin päässyt lipsahtamaan virhe, jonka huomaat vasta lähetettyäsi  artik-
kelin toimitukseen, älä lähetä  enää  korjattua  versiota.  Mikään  ei  ole
ikävämpää kuin taittaa kahteen kertaan samoja juttuja ja tehdä samoja  muu-
toksia. Ja rajansa perfektionismillakin, jossain  vaiheessa  on  vain  hyvä
vetää viiva ja julistaa artikkeli valmiiksi.  Ainoa  hyväksyttävä  poikkeus
tähän on  tapaus,  jossa  myöhemmin  tullut  uutinen  muuttaisi  artikkelin
sisältöä ratkaisevasti.


@{b}En mä nyt silti taida uskaltaa... 
--------------------------------- @{ub}

Mikäli huomaat ajattelevasi näin, niin kysy  itseltäsi:  miksi  en?  Sakuun
kirjoittaminen on parhaimmillaan nautinnollinen kokemus, josta  tulee  itse
iloiseksi ja josta monet muut hyötyvät. Hyvästä jutusta tulee lisäksi  rop-
pakaupalla mainetta ja kunniaa. Ja vaikkei  ensimmäistä  artikkeliasi  jul-
kaistaisikaan tai toimitus tekee siihen suuria muutoksia, ei omia  kirjoit-
tajanlahjojaan kannata vähätellä - ne kehittyvät pikkuhiljaa.

Make it happen... 
@endnode
@node PD-KIRJASTO "Suomen Amiga-käyttäjät ry:n elektroninen kirjasto"

            @{b} Suomen Amiga-käyttäjät ry:n elektroninen kirjasto 
             ------------------------------------------------- @{ub}

                              Heimo Laukkanen


@{b}Miksi PD-kirjasto takelteli? 
---------------------------- @{ub}

Alku on aina hankalaa, kuten sanotaan, mutta vielä hankalampaa se on  ollut
jo kauan kaivatulla PD-kirjastolla. Joutuessani tekemään yli yhden  ihmisen
työt kerralla on PD-kirjaston täysipainoinen  toimittaminen  ja  hoitaminen
valitettavasti jäänyt taka-alalle. Kesän vielä  estäessä  tehokkaasti  työn
delegoimisen muille henkilöille on varsinainen soppa ollut valmis.

Kuten jo PD-kirjastoa aloitettaessa,  vuosikokouksessa  Vantaalla,  esitin,
minun ei ole mahdollista levykkeiden kokoamisen lisäksi myös kerätä ja koo-
ta niitä. Sovimme yhdessä  kokoavamme  kasan  levykkeitä,  mutta  projektin
aloitus viivästyi ja viivästyi, kun sopivaa aloitushetkeä ei tullut.  Tästä
ehkä   lienee   sopivaa   esittää   haukut    allekirjoittaneelle,    mutta
myönnettäköön, että yhdistyksen ja lehden puolesta löytyi  aivan  tarpeeksi
työtä jo muutenkin.

Nyt kuitenkin olemme muutaman henkilön myötämieliselle avustuksella saaneet
koottua muutaman levykkeen, joista on hyvä lähteä rakentamaan uutta PD-sar-
jaa eteenpäin. Jos teillä on jotain ehdotuksia tai ohjelmia, joita  haluai-
sitte levykkeille, niin kirjoittakaa  PD-kirjastoon,  niin  katsomme,  mitä
voimme tehdä. 

                                   * * *

Oheisesta luettelosta selviää tilattavissa olevat Sammakko-levykkeet. Tila-
usohjeet selviävät tiedoston lopusta. Toiveita saa esittää! Luettelon muoto
on seuraava:

Levyke      Levykkeen numero. Muista mainita tämä tilausta tehdessäsi.
Tilauksia   Monestiko kyseinen levyke on tilattu kirjastosta.
Kuvaus      Lyhyt kuvaus levykkeen sisällöstä.

Levyke     Tilauksia  Kuvaus
---------- ---------- -----------------------------------------------------
0          0          Lista Sammakko-levykkeistä. Päivitetään jatkuvasti.
---------- ---------- -----------------------------------------------------
1          0          Fears II -pelin ensimmäinen esittelyversio. Fears on
                      AGA-koneille tarkoitettu Doomin tyylinen kokoruudulla
                      pyörivä 3D-räiskintäpeli. Tämä versio katsastettiin
                      Sakussa 12.
---------- ---------- -----------------------------------------------------
2          0          Fears II -pelin kesäkuinen esittelyversio. Tästä
                      versiosta kerrottiin lyhyesti Sakussa 13 ja laajemmin
                      Sakussa 14. Katso myös levykkeen 1 kuvaus.
---------- ---------- -----------------------------------------------------
3          0          Alien Breed 3D -pelin pelattava esittelyversio, sekä
                      demon ratkaisu ja kartta. Alien Breed 3D on Doomin
                      tapainen räiskintä AGA-koneille. Nämä demot
                      katsastettiin Sakussa 12.
---------- ---------- -----------------------------------------------------
4          0          Knights. Suomalaista tekoa oleva dungeon-seikkailu-
                      peli. Battle Cars autopeli.
---------- ---------- -----------------------------------------------------
5          0          Legends Of Lothian, Ultima-henkinen seikkailupeli.
---------- ---------- -----------------------------------------------------
6          0          Roketz. Tallinasta jyrähtää! Turbo-Raketti tyylinen
                      peli AGA-koneille.
---------- ---------- -----------------------------------------------------
7          0          Automobiles. Suomalaista tuotantoa oleva rata-autopeli
                      nille, joista JJ Lehto ja Mika Salo ovat nössöjä.
---------- ---------- -----------------------------------------------------
8          0          DAS-moduleplayer, suomalainen hyvä ja monipuolinen
9                     moduulien soitto-ohjelma.
---------- ---------- -----------------------------------------------------
10         0          AGA-BoulderDash. Tarvitsee vähintään 68020:n,
                      Kickstart V39:n, ASL-libraryn ja powerpacker-
                      libraryn...
                      PicBoot 2.3. Esittää IFF-kuvan käynnistyksen
                      yhteydessä. Tarvitsee vähintään OS2.04:n.
                      Slurp-kuvankaappausohjelma, SpeedRamsey
                      muistinnopeutusohjelma koneille, joissa on
                      60ns muistia.
---------- ---------- -----------------------------------------------------
11          0         Imperial. Shanghai-tyylinen pöytäpeli A1200 ja
                      A4000-koneille. MCMaster kasetinkansien
                      tulostusohjelma. Vaatii OS2.04:n tai paremman.
---------- ---------- -----------------------------------------------------
12          0         Maggot, suomalaista tuotosta oleva tulevaisuuden
                      matopeli. Lisälahjana STV-vartioi IFF-kuva,
                      IntelOutside-kuvia. Waggle-peli joystickin
                      kestävyyden testaamiseen.
                      AmigaTemp-lämpömittari Amigaan, sisältää myös
                      rakennusohjeet,vaatii KS2.0:n. Minesweeper-peli.
---------- ---------- -----------------------------------------------------
13          0         Scorched Earth - tankkipeli, joka saa
                      liipasinsormen kutiamaan.
---------- ---------- -----------------------------------------------------
14          0         Popeye - kipparikalle-peli.
---------- ---------- -----------------------------------------------------
15          0         Mister BackUp - KS2.04:n vaativa BackUp-ohjelmisto
                      kovalevyn omistaville.
---------------------------------------------------------------------------
16          0         db2.7 - kortistointiohjelma tarvitsee OS2.04!
                      FastJPEG - JPEG-kuvannäyttöohjelma.
                      UUxt - UUcode/encode ohjelma mm. Internettiin
                      aikoville.
---------------------------------------------------------------------------

Lisää levykkeitä julkaistaan jatkuvasti, joten pidä listasi ajan tasalla!


@{b}Ohjeet levykkeiden tilaamiseksi 
------------------------------- @{ub}

Sakun elektroninen kirjasto toimii hyvin yksinkertaisesti. Kun haluat  jon-
kin ohjelman, katsot, löytyykö sitä  ohjelmakirjaston  listasta  ja  mikäli
löytyy, teet seuraavasti:

1) Hankit kaksi sopivan kokoista kirjekuorta.

2) Toiseen kirjoitat oman nimesi ja osoitteesi sekä laitat siihen tarvitta-
van määrän postimerkkejä.

3) Kirjoitat kirjeen, jossa kerrot, mitkä kirjaston  levykkeet  haluat,  ja
laitat tarpeellisen määrän levykkeitä sekä kirjeen tähän kuoreen. Älä  kui-
tenkaan liimaa kuorta kiinni!

4) Laitat äskeisen kirjekuoren sen toisen kirjekuoren sisään ja lähetät sen
Sakun elektronisen kirjaston ositteeseen:

Sakun PD-kirjasto
c/o Heimo Laukkanen
KKK 28 M 167
00930 Helsinki 93

Kirjeessäsi voit samalla lähettää palautetta Sakuun, kysyä  jotain,  toivoa
ehkä uusia ohjelmia kirjaston levyille tai vaikka vain kehua.  Samalla  ta-
valla voit sulkea mukaan myös pienen kopiontipalkkion,  joka  varmasti  pi-
ristää kirjaston pyörittäjän päivää. Voit myös tilata  viimeisimmän  listan
levykkeellä edellisten tilausohjeiden mukaisesti.


@{b}Onko minun pakko lähettää levykkeitä ja kirjekuoria? 
---------------------------------------------------- @{ub}

Sakun elektroninen kirjasto tarjoaa kuitenkin myös  mahdollisuuden  välttää
tarpeeton kirjekuorien ja levykkeiden ostaminen ja  lähetteleminen  edesta-
kaisin. Tällöin sinun  pitää  vain  seuraavan  taulukon  mukaisesti  maksaa
etukäteen rahaa Sakun tilille, josta kyseinen summa sitten käytetään kirje-
kuorien, levykkeiden ja postimerkkien ostamiseen. Muista kuitenkin  mainita
kirjeessäsi, että olet maksanut kaiken tilille, ja ehdottomasti muista kir-
joittaa oma nimesi ja osoitteesi!

Eli älä lähetä kirjekuoressa paljon rahaa, sillä on aina mahdollisuus, että
kirje katoaa jonnekin Postin syövereihin. Silloin harmi tulee vain sinulle,
sillä Saku ei vastaa Postin kadottamista kirjeistä!

Hinnat:

DD-levykkeet                                    5 mk/kpl
Pieni kirjekuori ja postitus (1 levyke)         4 mk
Iso kirjekuori ja postitus (1-5 levykettä)      15 mk

Pankkitili: KOP Vantaa-Koivukylä 150630-100355


@{b}Kuinka kauan kestää? 
-------------------- @{ub}

Tilaukset  käsitellään  saapumisjärjestyksessä,  joten  aikataulu   riippuu
siitä, kuinka suosituksi järjestelmä muodostuu. Mikäli suuria  kiireitä  ei
tule, niin levykkeiden pitäisi saapua paluupostissa jo muutaman päivän  ku-
luessa. Tulevaisuudessa erilaisten ruuhkien ja loma-aikojen takia kannattaa
pahimmillaan varautua parinkin viikon odotukseen. Lomista ja  mahdollisista
järjestelmän kuormittumisista pyritään kuitenkin raportoimaan Sakussa  aina
etukäteen niin, ettei kukaan joutuisi liian kauaa odottelemaan ohjelmiaan.

Huomioi:

Muista laittaa kirjeeseesi tarpeeksi postimerkkejä, sillä Saku  ei  lunasta
liian vähillä merkeillä lähetettyjä kirjeitä!  Paluukuoreenkin  olisi  hyvä
laittaa tarpeeksi postimerkkejä, sillä tulevaisuudessa saatat saada  paluu-
postissa mukana  myös  Saku-uutisia  tai  Sakun  sponsoreiden  ilmoituksia.
Mikäli et niitä kuitenkaan halua, ilmoita siitä aina kirjeessäsi.
@endnode
@node LUKIJAKYSELY "Kesän 1995 lukijakyselyn tulokset"

                    @{b} Kesän 1995 lukijakyselyn tulokset 
                     --------------------------------- @{ub}

                                Janne Siren


Neljä kuukautta sitten avattu lukijakysely sai kohtalaisen osanoton.  Vuosi
sitten syksyllä järjestetty lukijakysely sai kahdessa kuukaudessa vajaat 80
vastausta, nyt kyselyyn vastasi kaikkiaan 142 lukijaa. Palkintoja arvottiin
vastanneiden kesken kolme kappaletta. Kiitokset Broadline Oy:lle  palkinto-
lahjoituksista.

Sami Tyni, hiiri
Marko Niemimaa, AMOS PD CD-ROM-kokoelma
Mika Kortelainen, Assassins CD-ROM-kokoelma

Onnea voittajille! Paketit tulevat postissa.

Alla on graafisesti esitelty lukijakyselyn rasti ruutuun -kysymysten  saama
vastausjakauma. Tulokset kertovat tyypillisen Sakua lukevan henkilön olevan
16-20 vuotias mies, jolla on Amiga 500 tai Amiga 1200. Hän  ei  ole  Suomen
Amiga-käyttäjät ry:n jäsen, mutta on silti aikeissa liittyä.

 @{" Kuva: Sukupuolesi?                                                      " system "SAKUVIEW Kuvat/Kysely_1.IFF"}
 @{" Kuva: Ikäsi?                                                            " system "SAKUVIEW Kuvat/Kysely_2.IFF"}
 @{" Kuva: Amigasi?                                                          " system "SAKUVIEW Kuvat/Kysely_3.IFF"}
 @{" Kuva: Oletko Suomen Amiga-käyttäjät ry:n jäsen?                         " system "SAKUVIEW Kuvat/Kysely_4.IFF"}
 @{" Kuva: Jos et, aiotko liittyä jäseneksi?                                 " system "SAKUVIEW Kuvat/Kysely_5.IFF"}

Kirjallisten kysymysten vastauksissa Sakua enimmäkseen kehuttiin ja toivot-
tiin linjan jatkuvan entisenlaisena, joskin yhdistyksen toivottiin  näkyvän
enemmän julkisuudessa.

Kiitos kaikille osanotosta! 
@endnode
@node VUOSIKOKOUS "Suomen Amiga-käyttäjät ry:n vuosikokous"

                 @{b} Suomen Amiga-käyttäjät ry:n vuosikokous 
                  --------------------------------------- @{ub}

                                Janne Siren


Yhdistyksen vuosikokous järjestetään sunnuntaina 24.9.1995 kello 13.00  al-
kaen Tiedekeskus Heurekassa Vantaalla. Paikka on sama kuin oli kevätkokouk-
sella. Esityslistalla on mm. logokilpailun tulokset. Yhdistyksen  jäsenille
lähetetään kutsu tapahtumaan. Muut  voivat  tiedustella  asiasta  kokouksen
lähestyessä yhdistyksen  sihteeriltä  Veli-Matti  Vuorensyrjältä  numerosta
(90) 874 3554. 
@endnode
@node ESCOM "Amigat kauppoihin syyskuussa"

                      @{b} Amigat kauppoihin syyskuussa 
                       ---------------------------- @{ub}

                                Janne Siren


Kerroimme jo edellisessä numerossa Escom AG:n perustaman tytäryhtiön, Amiga
Technologies  GmbH:n,  tavoitteesta  saada  Amigat  kauppoihin  syyskuussa.
Näillä näkymin suunnitelmissa pysytään ja uusia koneita on kaupoissa  ennen
seuraavan Sakun julkaisua. Viimeisen kahden kuukauden aikana  on  kuitenkin
ehtinyt tapahtua paljon uutta...


@{b}Jenkkilään vain Amiga 4000T? 
---------------------------- @{ub}

Amiga Technologies järjesti perjantaina heinäkuun 21. päivä Philadelphiassa
kokouksen, jonne oli kutsuttu amerikkalaisia Amiga-tuotteiden levittäjiä ja
kehittelijöitä. Paikalla olivat mm. Petro Tyschtschenko, Amiga Technologie-
sin johtaja ja Ed Goff, Amiga  Technologiesin  USA:n  toimintojen  johtaja,
sekä reilu puoli tusinaa yritysvieraita, joista tunnetuin lienee ollut CEI.
Goffin mukaan enemmän yrityksiä oli kutsuttu, mutta kaikki eivät olleet eh-
tineet mukaan.

Kokouksessa käsiteltiin luonnollisesti Commodoren jäljiltä surkeaan  jamaan
jääneitä Amerikan Amiga-markkinoita. Amiga Technologies  kertoi  lähtevänsä
liikkeelle varovaisesti  ja  keskittävänsä  suurimmat  voimavaransa  sinne,
missä Amigalla vielä on enemmän jalansijaa, eli Eurooppaan.  Yhdysvalloissa
on kuitenkin ollut kysyntää  high-end  Amigoille,  onhan  Amiga  ollut  mm.
Newtekin Video Toasterin kanssa menestyksekäs elokuva-alalla,  joten  Amiga
Technologies lupaa tyydyttää tämän tarpeen Amiga  4000T:llä.  Yhdysvaltojen
markkinoille ei kuitenkaan ole varattu penniäkään markkinointivaroja.

Amiga 4000T olikin yksi ensimmäisistä kokouksessa  käsitellyistä  aiheista.
Aiemmin kesällä Ed Goff oli ilmoittanut Amiga  4000T:n  hinnaksi  Yhdysval-
loissa $3500 (n. 14000 mk), jonka kuka tahansa ymmärtää täysin  kilpailuky-
vyttömäksi. Tästä nousikin sellainen älämölö, että kokouksessa hinnan  ker-
rottiin varovaisesti laskevan. Sittemmin on kuulunut huhuja  $2700:sta  (n.
10000 mk). Edelleen aika paljon, mutta turha odottaa ihmeitä, sillä valmis-
tus pitää aloittaa aivan alusta ja se syö runsaasti varoja.

Mitä sitten saa rahalleen vastineeksi? Amiga 4000T oli viimeinen Commodoren
julkaisema Amiga-malli ja sitä ehdittiin valmistaa vain parisataa kappalet-
ta. Amiga Technologies tuo tämän mallin aluksi lähes muuttumattomana  mark-
kinoille. Philadelphian kokouksessa tyydyttiin toistamaan jo  aiemmin  tie-
dossa olleet tiedot: 040- ja 060-prosessorivaihtoehdot, 500  megatavun  tai
gigatavun kovalevy ja kuusi megatavua muistia. Muita Amiga 4000T:n  ominai-
suuksia ovat IDE- ja SCSI-II-kovalevyohjaimet, AGA-piirisarja,  viisi  Zor-
ro-III-laajennuspaikkaa ja kaksi  videokorttipaikkaa.  Kotelointi  ei  tule
olemaan edellisessä Sakussa esitellyn kaltainen, ainakaan aluksi.  Kyseessä
oli vain taiteilijan alustava näkemys. Amerikan markkinoille suunnatut Ami-
gat kerrottiin valmistettavan Yhdysvalloissa, Philadelphian lähellä.

Amerikkalaisille kaikkein huolestuttavin tieto lienee se, ettei Amiga Tech-
nologies koe siellä olevan lainkaan markkinoita Amiga 1200:lle. Kokouksesta
tihkuneiden tietojen mukaan niitä ei  vielä  aiota  edes  virallisia  teitä
viedä jenkkilään, vaan Euroopan markkinoiden odotetaan syövän kaikki.  Ton-
nikaksisatasia  aiotaan  valmistaa  satatuhatta  vuoden  loppuun  mennessä.
Näistä 40000 on jo myyty, ja lopuista suurimmat osuudet jaettaneen  Saksan,
Englannin ja Italian kesken.

Aiempien tietojen vastaisesti Amiga 1200 -koneet aiotaan valmistaa Ranskas-
sa, lähellä Bordeauxia. Tehtaan omistaa amerikkalainen Selectron, joka val-
mistaa tehtaissaan ympäri maailmaa mm. Silicon Graphics -työasemia ja auto-
jen osia. Kuten Amiga 4000T:kin, Amiga 1200 tulee  Euroopassa  markkinoille
syyskuun alussa.

Myös CD32:sta keskusteltiin, mutta Amiga Technologies tuntuu olevan  valmis
siirtämään Amigan konsolipäivät historiaan. Uusien  64-bittisten  konsolien
tehdessä tuloaan CD32:lle ei uskota olevan  markkinoita  kuin  set-top-  ja
kioskipalveluissa, joita varten sitä luultavasti tullaan vielä valmistamaan
muodossa tai toisessa, muttei muuten.  Tietääkö  tämä  CD32:n  loppua,  jää
nähtäväksi.


@{b}Escom Amigan menestyksen lähteillä 
---------------------------------- @{ub}

Amiga on ollut aina vahvoilla Englannissa, joten Escom ja  Amiga  Technolo-
gies luonnollisesti kiinnittävät huomionsa myös sinne.  Amiga  Technologies
järjesti Lontoon Sheraton Heathrow -hotellissa lehdistötilaisuuden  16.  ja
17. elokuuta.

Petro Tyschtschenko avasi kokouksen puheellaan pahoitellen  Englannin  leh-
distötilaisuuden viivästymistä. Hän kertoi tämän johtuneen  Amigan  valmis-
tuksen uudelleen aloittamisen aiheuttamista kiireistä, jotka  ovat  syöneet
niin aikaa kuin rahaakin. Commodoren ostamiseen Escom sijoitti yli 10  mil-
joonaa dollaria, mutta Amigan valmistuksen käynnistämiseen kuluu vielä pal-
jon enemmän. Tyschtschenko painotti, ettei tämä olisi ollut mahdollista il-
man Escomin tukea ja varoja. Aikaa taasen on tuhrautunut hankalasti  saata-
vien osien löytämisessä.

Amiga Technologiesin tärkein tavoite on saada  Amigat  takaisin  kauppoihin
niin pian kuin mahdollista. Tästä syystä  he  päättivät  aloittaa  koneiden
valmistuksen ilman muutoksia. Uusien koneiden käyttöjärjestelmäversio tulee
tosin olemaan 3.1, mikä onkin järkevää. Commodorehan kaupitteli vuosikausia
koneita vanhalla käyttöjärjestelmällä, vaikka uusi oli jo valmis  ja  myyn-
nissä aikoja sitten...

Amigat tulevat Englannissa myyntiin  ulkopuolisten  levittäjien  liikkeiden
lisäksi Escomin kauppoihin, joiden myyjät ovat ennen myyneet Amigoita. Man-
nermaalla Escom on ilmeisesti luopunut ajatuksesta  myydä  Amigoita  omissa
liikkeissään työntekijöidensä Amiga-tuntemuksen puutteen vuoksi.  Taiwanis-
sa, Kiinassa, Macaossa ja Hong Kongissa Amigan myynnistä huolehtii  Escomin
kiinalainen yhteistyökumppani. USA:n  levitykseen  etsitään  vielä  osaavaa
yrittäjää.

 @{" Kuva: Escomin liike Lontoossa, Edgware Road 310 " system "SAKUVIEW Kuvat/Escom_Lontoo.IFF"}

Tyschtschenko toisti samat tiedot Amigan valmistuspaikoista  ja  -määristä,
jotka jo Philadelphian kokouksessa oli kerrottu. Varaosien jakelusta  tulee
huolehtimaan Amiga Technologiesin palvelukeskus Braunschweigissa  Saksassa.
Amiga Technologies ei tule hoitamaan koneiden korjausta, vain varaosat. Hän
mainitsi myös Amiga Technologiesin tehneen sopimuksen eurooppalaisen  moni-
torivalmistajan kanssa  Amigan  taajuuksilla  toimivan  multisync-monitorin
valmistuksesta.

Kun vanhojen mallien valmistus on käynnissä, Amiga Technologies aikoo  jat-
kaa kehitystyötä ensin kehittämällä nykyisiä malleja. Amiga 4000T varustet-
tuna 68060-prosessorilla julkaistaan vielä tänä vuonna. Amiga 1200:lle har-
kitaan ulkoista CD-ROM-asemaa ja lisää muistia. CD32:ta suunnitellaan osak-
si set-top-järjestelmää, joka "työntäisi Amigan miljooniin koteihin". Kysy-
mys RISC-prosessorin valinnasta on edelleen avoin.

Puheeksi tuli myös Berliinin IFA-kuluttajamessut (Internationale  Funkauss-
tellung) jotka järjestetään 26.8 - 3.9. Tilaisuuteen odotetaan puolta  mil-
joonaa kävijää, ja Amiga Technologies käyttää sitä hyväkseen  Amigan  come-
backiin. Samassa tilaisuudessa esittellään myös Virtual Productsin  I-Glas-
ses-virtuaalikypärä sekä Amigalle että PC:lle. Virtual  Products  on  Amiga
Technologiesin tavoin Escomin tytäryritys. Myös CD32 on  messuilla  esillä,
joten on epäselvää, mitkä todella ovat  Amiga  Technologiesin  suunnitelmat
sen varalle.

Tyschtschenko kertoi lyhyesti Amiga Technologiesin tilanteesta. Yrityksellä
on nyt 39 työntekijää, joita hän kuvaili varsinaisin  ylistyssanoin.  Amiga
Technologiesin toimitilat sijaitsevat Saksan Bensheimissa, 50 km  Frankfur-
tista etelään.

Lehdistötilaisuudessa sai puheenvuoron myös Jeff Smith.  Smith  on  nimetty
Amiga Technologies UK:n myyntipäälliköksi. Sitä ennen hän työskenteli  Com-
modorella seitsemän vuotta, joista kaksi viimeisintä Iso-Britannian osaston
myyntipäällikkönä.

Ensimmäisenä Smith kertoi Virtual Productsin  I-Glasses-virtuaalikypärästä.
Amiga-versioon ei kuulu päänliikkeen tunnistinta, mutta se lienee silti ai-
ka vaikuttava kokemus. Laite näyttää kuvan kuin 80" televisiosta  katseltu-
na, joko kaksiulotteisena tai kolmiulotteisena (jos  ohjelma  tukee  sitä).
I-Glasses julkaistaan syyskuussa. Smith kertoi lyhyesti myös  Commodore-ni-
mikkeen alla julkaistavista PC-koneista. Koneissa  tulee  olemaan  Pentium-
prosessorit.

Amiga 1200 palaa kauppoihin houkuttelevassa paketissa ohjelmien kera  syys-
kuun lopulla. Koneesta tulee myös hieman kalliimpi,  mutta  "kilpailukykyi-
sesti hinnoiteltu" paketti 170 megatavun kovalevyllä  varustettuna.  Paket-
tiin tulevista ohjelmista puhuttaessa mainittiin tietokanta,  taitto-ohjel-
ma, teksturi, piirto-ohjelma ja pelit. Näitä kaikkia tuskin  sentään  tulee
samaan pakettiin. Amiga Technologiesin julkaisema erillinen lehdistötiedote
kertoo kovalevyllisen mallin hinnaksi £499 (n. 3500 mk).  Pakettiin  kuuluu
muiden ohjelmien lisäksi Scalan MM 300  -multimediaohjelma.  Kovalevyttömän
mallin hinnaksi tulee, ilman Scalan ohjelmaa, £399 (n. 2800 mk).

Amiga 4000/040 tulee myyntiin gigatavun kovalevyllä ja kuuden  megan  muis-
tilla varustettuna syyskussa, ja lokakuussa kauppoihin iskee  060-prosesso-
rilla sisustettu versio. Mukaan tulee tässäkin tapauksessa erilaisia ohjel-
mia.

Amiga Technologies neuvottelee parhaillaan kahden yhteistyökumppanin kanssa
levityksestä, ja vuodelle 1996 levittäjiä tullee lisää vielä yksi tai  kak-
si. Smith kertoi myös olevansa vastuussa myynnistä Australiassa,  Intiassa,
Maltalla ja Israelissa.


@{b}Puruja purtavaksi 
----------------- @{ub}

Näiden tilaisuuksien järjestämisen lisäksi Amiga Technologies on mm. valin-
nut Amigalle uuden logon. Tästä lisää @{" Uutisissa. " link UUTISET}

Amiga Technologies kasvattaa jakeluverkostoaan  perustamalla  toimipisteitä
eri maihin. Pohjoismaista, myös siis Suomesta, vastaa  Tanskan  Amiga  Den-
mark, joka on osa Escom BV Scandinaviaa:

Amiga Denmark
Escom BV Scandinavia
Overgaden Oven Vandet 56
1415 København
Denmark 

Puhelin: 990-45-32-968-220
Faksi:   990-45-32-968-222

Amiga Technologiesin PR-henkilön yhteystiedot:

Gilles Bourdin
Amiga Technologies
Berliner Ring 89
D-64625 Bensheim 

Puhelin:  990-49-6252-709-195
Faksi:    990-49-6252-709-520
Internet: gbo@amiga-tech.de

Lopuksi vielä kuuma linkkivinkki internauteille: Löydät  kuvia  Escomin  ja
Amiga Technologiesin tiloista ja johtohenkilöistä Internetistä  WWW-sivulta
http://www.tvinet.com/ESCOM-album.html. 
@endnode
@node UUTISET "Uutiset"

                                 @{b} Uutiset 
                                  ------- @{ub}

 @{" Team 17:n jatko riippuu Alien Breed 3D:n myyntiluvuista                 " link UUTISET_1}
 @{" Amiga Technologiesin logo jo käytössä                                   " link UUTISET_2}
 @{" Amigalle valittiin uusi tunnus                                          " link UUTISET_3}
 @{" KT-Data '95 -messut Helsingin messukeskuksessa 25. - 27.9               " link UUTISET_4}
@endnode
@node UUTISET_1 "Uutiset: Team 17:n jatko riippuu Alien Breed 3D:n myyntiluvuista"
Team 17 sai alkunsa Amigan ja Atari ST:n PD-ohjelmien levitykseen keskitty-
neenä yrityksenä 1980-luvun  jälkipuoliskolla.  Pelibisnekseen  ryhdyttyään
Team 17 on syytänyt Amigalle  laatupelejä  toisensa  jälkeen  (esim.  Alien
Breed, Superfrog ja Arcade Pool). Vaikka Amigan  pelit  Englannissa  joulu-
myynnissä vielä ohittivatkin PC-suosikit, Commodoren myynnin venymisen  ai-
heuttama tyhjiö Amigan pelimarkkinoilla on kuitenkin asettanut  siihen  si-
joittamisen kannattavuuden epäilyksen alaiseksi useiden yritysten silmissä.
Team 17:n tapauksessa Amiga-tuen jatkumisen määrävät Alien Breed 3D:n myyn-
tiluvut. "Monet Amigan käyttäjät ovat vain ottaneet, nyt  on  aika  antaa",
toteaa Team 17 uudella WWW-kotisivullaan (http://www.team17.co.uk/). Viesti
on selvä: ostakaa pelinne, sillä kopioinnin  seurauksena  saattaa  hyvinkin
olla erinomaisen pelitalon siirtyminen muille markkinoille.

Oceanin julkaisuaikataulun mukaan AB3D ilmestyy lokakuun puolessa välissä.

Janne Siren 
@endnode
@node UUTISET_2 "Uutiset: Amiga Technologiesin logo jo käytössä"
Logo (neljään vaakaviivaan jaettu A-kirjainta  muistuttava  kolmio),  jonka
Amiga Technologies aikoi ottaa käyttöönsä,  onkin  jo  käytössä  ja  rekis-
teröity. Logo on tiettävästi RTC-nimisen yrityksen tavaramerkki, ns. Diane-
tics-symboli, ja sitä on käytetty mm. Scientologisen  kirkon  käyttämän  L.
Ron Hubbardin Dianetics-kirjan yhteydessä.  Amiga  Technologies  harmitteli
tapausta, mutteivät kaikki amigistit, sillä logo ei ollut erityisemmin  pi-
detty.

Janne Siren 
@endnode
@node UUTISET_3 "Uutiset: Amigalle valittiin uusi tunnus"
Amigan uusi logo on vihdoin valittu. Amiga Technologies päätyi Frogdesignin
suunnittelemaan yksinkertaiseen ja aistikkaaseen tunnukseen. Frogdesign sa-
noi oheisesta logosta seuraavaa: "Se herättää niin klassisia kuin aistilli-
siakin tuntoja, mutta on samalla myös moderni. Tunnuksen  pohjaksi  valittu
Bodoni-kirjasin on klassinen kirjasin. Lisäparannukset, kuten pääteviivojen
muuntelu ja vähennys sekä punaisen neliön lisääminen, luovat  edistykselli-
sen mutta samalla aistikkaan logon. Punainen neliö kuvastaa teknologiaa  ja
lisää tunnukseen energiaa ilmaisemalla liikkeen tunnetta." 

 @{" Kuva " system "SAKUVIEW Kuvat/AmigaLogo.IFF"}

Janne Siren
@endnode
@node UUTISET_4 "Uutiset: KT-Data '95 -messut Helsingin messukeskuksessa 25. - 27.9"
Kolmipäiväiset tietotekniikkamessut, KT-Data  '95,  järjestetään  Helsingin
Pasilan  messukeskuksessa  syyskuun  lopulla.   Tarjolla   on   monenlaista
nähtävää, mutta valitettavasti tänä vuonna ei ilmeisesti kuitenkaan  mitään
Amiga-aiheista. Liput tapahtumaan maksavat 60 markkaa.

Janne Siren 
@endnode
@node MESSURAPORTTI "Messuraportti: Assembly '95, RoPeCon ja Play 1995"

           @{b} Messuraportti: Assembly '95, RoPeCon ja Play 1995 
            ------------------------------------------------- @{ub}

11.8. - 13.8.1995 (Assembly '95 alkoi jo 10.8.) keräsi kolme erillistä  ta-
pahtumaa Helsingin Messukeskuksessa niin mikroilijoita kuin  roolipelaajia-
kin saman katon alle. Maailman  suurimmaksi  nuorten  tietokonetapahtumaksi
mainostettu ja jo neljättä kertaa pidetty Assembly Organizingin  järjestämä
Assembly '95 -demotapahtuma, ORC ry:n järjestämä RoPeCon-roolipelikokoontu-
minen sekä Play 1995, koko perheen  pelimessut,  lupasivat  suuria.  Tiedo-
tusvälineet puhuivat markkinamiesten neronleimauksin: tarjolla on  multime-
diaa, virtuaalitodellisuutta, Internetiä jne... Toteutuivatko lupaukset?

 @{" Pikainen pintaraapaisu                                                  " link MESSURAPORTTI_1}
 @{" Tarkempi tarkastelu                                                     " link MESSURAPORTTI_2}
 @{" Assembly '95 -kilpailujen tulokset                                      " link ASSEMBLY_TULOKSET}
@endnode
@node MESSURAPORTTI_1 "Pikainen pintaraapaisu"

                         @{b} Pikainen pintaraapaisu 
                          ---------------------- @{ub}

                                Janne Siren


Vierailin Helsingin Messukeskuksessa perjantaina 11.8. Ensimmäinen huomioni
kohdistui organisoinnin heppoisuuteen. Ensinnäkin jo  oikean  sisäänkäynnin
löytäminen  tuotti  vaikeuksia,  sillä  kolmannen  tapahtuman,   RoPeConin,
sisäänkäyntiä ei löytynyt kuin kysymällä -  jolloin  se  paljastui  samaksi
kuin Assembly '95:n sisäänkäynniksi merkitty ovi. Missään ei myöskään luke-
nut, että Assemblyjen sisäänkäynnistä pääsee myös Play-messuille.

Sitten oli vuorossa lippujen ostaminen. Puhelimessa oli kerrottu Play  1995
-messujen ja RoPeCon-tapahtuman yhteislipun maksavan 50 markkaa.  Lippuluu-
kun neiti ei kuitenkaan tiennyt tästä asiasta yhtään mitään,  ja  päädyimme
ostamaan 40 markkaa maksaneen RoPeCon-lipun, jonka hän kertoi  käyvän  vain
RoPeConiin. Eivätpä lipunmyyjät myöskään tienneet, kaverini  asiaa  tiedus-
tellessa, onko Assembly '95 -tapahtuman demokilpailujen äänestyslevyke Ami-
ga- vai PC-formaatissa...

Kolmet messut yhdisti Messukeskuksen halki  kulkeva  pitkä  käytävä,  jonka
varrella olivat sisäänkäynnit auki kolmeen erilliseen halliin. Virvokkeiden
myynnistä huolehtivat Valion jäätelökojut sekä Pizza Hut  ja  Carrols.  As-
semblyjen ja RoPeConin ollessa auki ympäri vuorokauden  löytyi  tilaa  myös
yöpyjille. Itse messuhalleihin ei ilman lippua  päässyt,  mutta  Assemblyjä
pääsi katselemaan ylhäältä katsomosta. Näkymästä lisää tuonnempana.

RoPeCon oli ensimmäinen kohteeni. Se sijaitsi hallissa, johon kuului  eril-
linen seinin eristetty auditorio. Auditoriossa käytiin ohjelmavihkosen  mu-
kaan useita keskusteluita ja esitelmiä, mutta niihin en kuitenkaan  ehtinyt
osallistua. Muu osa hallista olikin sitten pöytien  ja  niitä  piirittävien
pelaajien peitossa.

Sisäänastuvan toivotti tervetulleeksi näkymä Magic: The Gathering -korttien
kimpussa häärivistä henkilöistä. Hieman syvempää löytyivät sitten näyttävät
suurille pöydille levitetyt figuuripelit, ja takahuoneeksi seinällä jaetus-
ta osasta kuuluva mekastus paljastui armottomaksi miekkatappeluksi  pehmus-
tetuin miekantapaisin. Magic: The Gathering oli selvästi päivän  sana  var-
sinkin nuoremman väen keskuudessa, mutta tarkempi katsahdus löysi myös  pe-
linjohtajia pelaajineen keskittymässä itse asiaan -  oikeisiin  roolipelei-
hin. Ohjelmaan kuului myös pukukilpailu, ja paikalla  häärikin  niin  vieh-
keitä haltianeitokaisia kuin cyberpsykoosissa täriseviä cyberpunkkareitakin
ohimoille kiinnitetyine piirilevyineen.

RoPeConin anti oli varmasti parhaimmillaan, kun otti kunnolla osaa  keskus-
teluihin  ja  peleihin.  Ulkoisesti   tapahtuman   järjestely   oli   hyvin
amatöörimäinen, mutta mitään visuaalisesti näyttävää tuskin oli edes tavoi-
teltu. Sisältöhän se ratkaisee.


@{b}Pelejä koko perheelle? 
---------------------- @{ub}

Seuraava puute organisoinnissa paljastui pyrkiessäni sisään Play 1995 -mes-
suille. Kuten muistanet, olin ostanut - ainakin lipunmyyjän mukaan -  lipun
pelkästään RoPeCon-messuja varten, mutta kun lipussani luki vain "Pääsylip-
pu" ja alla punainen sarjanumero, vahdit tietämättömyydessään vain  toivot-
tivat tervetulleeksi, vaikka ensin kyselinkin lipunmyynnin perään  ja  ker-
roin heille, mitä lipunmyyjä oli minulle sanonut. Pelimessujen halliin  as-
tellessani kuulin takaani ovimiesten jupinaa tiedonkulun pätkimisestä.  Ta-
rina kertoo myös ihmisistä, joilla oli vaikeuksia päästä sisään  messuille,
kun lippuluukulla heille oli annettu vääriä  lippuja.  Lieneekö  tapahtuman
koko kasvanut järjestäjille liian suureksi?

Olin pettynyt luodessani ensisilmäyksen edessäni aukeavaan  näkymään.  Mes-
suista puuttui tyystin se tyylikkyys, jota aiemmat kokemani tietokonemessut
olivat huokuneet. Yhtä  nurkkaa  hallitsivat  Pelikaanin  kolikkopelit,  ja
sisäänkäynnin vieressä jytäsi pikkuruisen yhdeksän pelaajan  Megazone-lase-
rareenan taustamusiikki. Loput puolityhjästä hallista  oli  täytetty  sinne
tänne läiskityin eri yritysten perinteistäkin perinteisemmin kojuin. Mitään
hienoa ei ollut edes yritetty, vaan toteutus oli kaupalliselle  messutapah-
tumalle aivan liian mitäänsanomaton. Siivouspalvelustakaan ei ollut tietoa,
vaan betonilattia suorastaan lainehti roskasta.

Paikalla oli edellä mainittujen Pelikaanin ja Megazonen lisäksi mm. Ninten-
don edustaja Super Nintendon peleineen ja esittelyvideoineen, Helsinki  Me-
dia MikroBitin ja Pelit-lehden voimalla kaupittelemassa  lehtien  irtonume-
roita ja tilauksia alennetuin hinnoin, muutama yritys  myymässä  tietokone-
ja roolipelejä kohtuullisin alennuksin, IBM  warppailemassa  OS/2:llaan  ja
Fast-videokäsittelykorttien esittelijä videolaitteineen (mokomat vielä  ny-
kivät). Internet-tarjonnasta vastasi yksi hassu koju ISDN-liittymän ja  pa-
rin PC:n voimalla.

Positiivisena mainintana kerrottakoon kuitenkin, että messuilla pääsi  kuin
pääsikin tutustumaan virtuaalikypärään. Valitettavasti kokemus vain ei  ol-
lut mitenkään mieltä ylentävä. Kuvakulma vaihteli kyllä katselusuunnan  mu-
kaan, mutta esitelty ohjelma ei todellakaan tehnyt laitteistolle  oikeutta.
Lisäksi kuvan värit olivat virtuaalikypärän näytöillä, joita oli yksi  kum-
mallekin silmälle, aivan sekaisin.

Amigistille Play 1995 -messujen tietokonetarjonta jäi  köyhäksi,  jos  etsi
jotain omaa konetta koskettavaa. Myynnissä oli kyllä  muutamia  Amigan  pe-
lejä, mutta ne olivat poikkeuksetta niin vanhoja ja kalliita, ettei  niiden
ostaminen oikein houkutellut. Muutenkaan alueelta  poistuessaan  ei  oikein
tiennyt mitä ajatella - tässäkö tämä nyt olikin? Viettihän siellä pari tun-
tia, mutta ne olisi voinut aivan yhtä hyvin  viettää  jossain  peliluolassa
tehden aivan samoja asioita...


@{b}Assembly vilaukselta 
-------------------- @{ub}

Assembly '95 oli järjestetyistä tapahtumista  kiistatta  se  keskeisin.  Se
keräsi osanottajia myös ulkomailta, ja  miljoonan  markan  budjetti,  josta
neljäsosa käytettiin palkintoihin, kuulostaa  hyvältä.  Tapahtumaan  kuuluu
kaikenlaista sivujuonta, mutta pääasiassa se on demoryhmien  kokoontuminen,
jossa kilpaillaan demojen paremmuudesta ja pyritään keräämään palkintorahat
kotiin. Koululta  vuokratuista  tiloista  lähtenyt  tapahtuma  on  kasvanut
neljässä vuodessa räjähdysmäisesti, mutta niin on valitettavasti sen hinta-
lappukin. 200 markkaa vajaalta neljältä päivältä oli liikaa ja  kieltäydyin
kauniisti. Pääsin kuitenkin maistelemaan hieman  tunnelmaa  Assembly-hallin
katsomosta käsin.

Tapahtumalle varattu tila oli mielenkiintoinen näky viistosta lintuperspek-
tiivistä. Pimennettyä hallia valaisivat sadat osallistujien  paikalle  raa-
haamat tietokonemonitorit ja muutamat vilkkuvat diskovalot.  Seinälle  hei-
jastettiin kuvaa videotykin ja kahden suuren palapelinäytön voimalla.  Kat-
seluhetkelläni ei tapahtunut juuri mitään  kummempaa,  joten  ihmiset  vain
nuokkuivat koneidensa ääressä, pelailivat, ohjelmoivat, juttelivat ja  kat-
selivat muiden tekemisiä. Kokemuksena varmasti mukava, mutta lieneekö silti
ollut kalliin hintansa väärti?
@endnode
@node MESSURAPORTTI_2 "Tarkempi tarkastelu"

                           @{b} Tarkempi tarkastelu 
                            ------------------- @{ub}

                             Antti Vähä-Sipilä


Alun perin tarkoituksenani ei edes ollut mennä lähellekään Helsinkiä  tämän
tapahtumaryppään aikoihin. Olin saanut Assemblyistä tarpeekseni vuoden 1994
jälkeen, jolloin kaikin tavoin puutteelliseen jäähalliin oli  ahdettu  ylen
määrin ihmisiä tihrustamaan demoja. Koska en ole suuri sceneguru, ei minul-
ta liikene juurikaan kiinnostusta muuhun kuin tapahtuman yleisen ilmapiirin
haistelemiseen. En siis ole oikea henkilö kertomaan demoalan uusimmasta ke-
hityksestä. Nyt saman katon alle oli kuitenkin ahdettu  RoPeCon,  ja  koska
käynti siellä  tuntui  mielenkiintoiselta  (edellisen  vuoden  RoPeCon  oli
hyvä), päätin sitten uhrata turhuuden alttarille ne 250 markkaa, jotka kak-
si ranneketta maksoivat.


@{b}Assembly '95 
------------ @{ub}

Assembly '95 oli nyt nelipäiväinen tapahtuma. Suurin  osa  ihmisistä  näkyi
raahautuneen paikalle siihen mennessä  kun  kuljetuksemme  perjantai-iltana
saapui partypaikalle. Assembly '95:n lieveilmiönä järjestettiin  myös  Boo-
zembly '95, jossa kisailtiin kilotavujen sijasta 4 ja 40 prosentin compoil-
la. Ainoa tavoittamani Boozemblyjen "disorganizer" (T. Vaikkinen) oli liian
huonossa kunnossa syvähaastattelua varten, eikä Boozemblyjen  jälkiseurauk-
sista parkkipaikalla kärsivä mieshenkilökään antanut ratkaisevia lisätieto-
ja. Poliisi olisi ehkä osannut kertoa enemmän,  koska  hekin  osallistuivat
aktiivisesti Boozemblyihin.

Assembly '95 käsitti varsinaisesti yhden messukeskuksen hallin. Halliin oli
vedetty Ethernet-paikallisverkko, johon sopivalla  hardwarella  varustautu-
neet nettifriikit saivat kytkeä omat koneensa. Verkosta oli yhteys Interne-
tiin, ja niinpä minunkaan  mailinlukuni  ei  häiriintynyt  pahasti  (kiitän
EMF:ää, joka lainasi päätettä). Partyjen tilannetta puitiin (erittäin hute-
ralla informaatiosisällöllä tosin) IRCissä #Asm95-kanavalla.

Partyjen tärkeä aspekti on videotoiston hyvyys. Tällä kertaa  valkokankaita
oli tasan yksi. Tykki oli kohtuullinen, tosin puitteisiin  olisi  isompikin
vehje mahtunut. Tärkeintä on se, ettei varsinaisessa hallissa ollut oikeas-
taan yhtään kuollutta kulmaa, jonne kangas ei olisi näkynyt. Hallin seinus-
tan katsomossa oli hyvin  tilaa.  Kankaan  vieressä  oli  kummankin  puolen
useasta TV-ruudusta koostettu näyttöruutu. Compojen aikana tiedot senhetki-
sestä produktiosta näkyivät näillä ruuduilla.  Toteutus  oli  huomattavasti
sujuvampi kuin vuonna 1994, jolloin nimet  näkyivät  valotauluilla,  joiden
lampuista moni oli palanut ja joiden valoteho  huononsi  videotykin  kuvaa.
Kun erityistä ohjelmaa ei ollut, ruuduilla pyöritettiin informaatiota  par-
tyistä Amigan Scalalla (ainakin se näytti kovasti siltä).

Nukkumatila oli järjestetty erilliseen saliin, joka oli pimennetty.  Partyn
meteli ei sinne kantautunut, ja voin sanoa viettäneeni kaikkien aikojen le-
vollisimman party-yöni. Suihkut olivat maksullisia, mutta myös suhteellisen
siistejä. Saman katon alle oli sijoitettu Carrols ja Pizza  Hut,  mikroaal-
touuneja oli yleisön käytettävissä ja Assemblyn kauppa myi virvoitusjuomaa,
jäätelöä ja chipsejä myöhään yöhön. Varsin asiallista.

Amigojen osuus näyttää yhä pienenevän. Tietenkään  jokainen  tornikoppa  ei
nykyään välttämättä ole PC, mutta pelikonsolin näköisiä  Amiga-laitteistoja
ei enää näkynyt siinä määrin kuin vuonna 1993, jolloin PC-käyttäjät oli ah-
distettu omaan lokeroonsa. Huomaa, että yli vuoden kestänyt Amigoiden huono
saatavuus on jättänyt jälkensä.

Järjestelyjen puolesta Assembly 1995 siis vei  voiton  tähänastisista.  To-
dennäköisesti tapahtuman kaupallistuminen entisestään  ei  miellytä  scenen
tuntijoita, ja kuitenkin vuoden 1992 Assemblyt olivat kaikkien  TosiMiesten
mielestä parhaat, joten moraalinen velvoitteeni on  haukkua  Assembly  1995
joka tapauksessa pystyyn. Tapahtumalla on vielä tilaa laajentua.  Messukes-
kuksesta on vielä suurin halli käyttämättä.


@{b}RoPeCon '95 
----------- @{ub}

RoPeCon '95:ssä oli tänä vuonna vieraana Sandy Petersen. Mies on kunnostau-
tunut mm. RuneQuestin ja Call of Cthulhun suunnittelijana,  myöhemmin  Mic-
roProsella mm. Darklandin taustalla ja myöhemmin Doomin ja Doom II:n osate-
kijänä. Hän puhui vierailijajoukolle useasti ja osallistui paikalla järjes-
tettyihin paneelikeskusteluihin.

Näkyvin osa RoPeCon '95:ssä oli liveroolipelaus. Bofferimiekoin varustautu-
neet  sankarit  tappelivat  yhdessä  nurkassa.  Pelipöytiä   oli   paikalla
riittävästi, ja mitäpä muutakaan mokomassa Conissa tehtäisiin  kuin  pelat-
taisiin roolipelejä? Huolestuttaviin mittoihin kasvanut Magic:  The  Gathe-
ring -innostus oli edelleen korkealla, tosin viimeisen vuoden  aikana  myös
INWO (Illuminati New World Order) on  tullut  mukaan  keräilykorttisceneen.
Tämä sitä Suomen ulkomaankaupan tasetta horjuttaa...

Tiukkapipoisia tietokonefriikkejä naurattivat fantasia-asusteisiin pukeutu-
neet RoPeConin kävijät, mutta minun mielestäni  fosforinhehkussa  istuminen
pimeässä salissa koko viikonlopun on pari kertaluokkaa hassumpaa kuin  nah-
kahaarniskassa kulkeminen. ORCille täytyy antaa kehuja siitä, että  RoPeCon
järjestettiin Assemblyjen kanssa samaan aikaan, koska se tarjosi juuri sitä
vaihtelua, jota partyillä kaivataan. Partyillä on yleensä aina johonkin ai-
kaan päivästä hyvin rauhallista, jolloin oli miellyttävää  mennä  kuuntele-
maan Sandyn puheita.


@{b}Play 1995 
--------- @{ub}

Assembly 1994:n messutyyppinen puoli oli nyt onnistuneesti eristetty omaksi
hallikseen. Viime vuonna IBM:n ja ZyXelin kopit eivät oikein sopineet  kes-
kelle partyä, ja nyt kaupallisuutta vastustava  partyilija  saattoi  jättää
koko touhun väliin. Play-messuille oli pystytetty Megazone, jossa  toiselta
voi yrittää ottaa nirrin pois laserilla, kolikkopelejä, flippereitä ja tie-
tenkin kaikkien suurimpien alan yritysten esittelykopit.

Edelleenkin ihmettelen, mitä vaatekauppa tekee Play  1995:ssä.  Ja  ei,  en
edelleenkään tilannut Pelit-lehteä enkä MikroBittiä. Niiden edustaja ei ta-
junnut, mitä tarkoitin kun sanoin, että "en onneksi tilaa niitä".

Playn jättämä vaikutelma jäi kuitenkin vähän köyhäksi. Onneksi sinne  pääsi
sekä Assemblyn että RoPeConin lipuilla. Kukapa siitä olisi erikseen  maksa-
nut.

Järjestäjiltä toivoisin seuraavaksi vuodeksi halvemman pääsylipun. Koko ta-
pahtumasta kaikkine tilaisuuksineen 200 markkaa on  kyllä  ehdoton  järkevä
maksimi. 
@endnode
@node ASSEMBLY_TULOKSET "Assembly '95 -kilpailujen tulokset"

                   @{b} Assembly '95 -kilpailujen tulokset 
                    ---------------------------------- @{ub}

@{b}4-kanavaiset moduulit 
--------------------- @{ub}

Sijoitus  Pisteet  Tekijä                     Nimike
--------  -------  -------------------------  ---------------------------
1         1420     Theseus/Anathema           Funkyeeh
2         1280     Cube/Dee                   Illumination
3         1193     Lizardking/Razor 1911      Crayfish Party
4         1080     Breeze/Capacala            Aroma of northwest
5         1056     Oxide/Sonik                Topless
6         921      Ukulele/Banal Projects     Jormuan Lava
7         824      Radix/Limited Edition      Rymdfunk
8         797      Dizzy/CNCD                 Suuntaviivat
9         742      Brem/Bomb Squad            Get it
10        707      Groo/CNCD                  Pop Huora
11        579      Andy/Banal Projects        Balthazar
12        462      Boheme/Bomb Squad          The Robot Kingdom
13        458      Sphinx/Fanatic             Holocaust
14        369      Yoga/United Artists        Chuynia
15        330      Dj. Roberto                Blowing House


@{b}32-kanavaiset moduulit 
---------------------- @{ub}

Sijoitus  Pisteet  Tekijä                     Nimike
--------  -------  -------------------------  ---------------------------
1         2999     Skaven                     Catch that Goblin
2         1017     Rage                       Guild of sounds
3         988      Lizardking                 World of unicorns
4         968      Stargazer                  Garage
5         886      Prism                      Can you feel it
6         811      Beathawk                   Breaking the sky
7         724      Yolk                       Temple of sun
8         699      Purple Motion              Astraying Voyages
9         648      Zake                       Kaapu-Pete Matkustaa
10        528      Pauli Rämö                 Music for the forest
11        504      Yzi                        Spinning
12        380      Turtle                     Power Boogie
13        228      RSE                        So.if.fix.x.
14        201      Pete                       Sy-Stems
15        200      Edge                       Farewell to Lyrics


@{b}Amiga-demot 
----------- @{ub}

Sijoitus  Pisteet  Tekijä                     Nimike
--------  -------  -------------------------  ---------------------------
1         2917     Parallax                   ZIF
2         1950     Pygmy Projects             Logic
3         1366     Stellar                    Miracles
4         1224     Silents                    Fruit Kitchen
5         980      Juliet and Case            C42
6         902      Complex                    Dive
7         457      Fanatic                    Hate 2
8         356      Balance                    Embryo
9         317      Zymosis                    Wc goes to wc
10        281      Embassy                    Thrilled
11        235      Abyss                      High Anxiety
12        217      Black Lotus
13        115      Domination                 Domination's Dentro


@{b}Amiga-introt 
------------ @{ub}

Sijoitus  Pisteet  Tekijä                     Nimike
--------  -------  -------------------------  ---------------------------
1         2312     Sonik                      FAD
2         1933     Hirmu                      Hauki
3         1354     Sonik                      Blur
4         869      Banal Projects             Seasick
5         772      C-Lous                     Assembly 95 40k Intro
6         714      Extend                     Sections
7         648      Yodel                      Oberon
8         427      RRR                        Cinderhatch
9         340      Bomb Squad                 Ultimate Stress
10        311      Heretic                    Delirium
11        272      Royal                      Sauna!
12        209      Cirion                     Hope
13        206      Kinky                      Sumu
14        188      Amacon                     Mission Impossible
15        108      Diffusion                  Kintro


@{b}Animaatiot 
---------- @{ub}

Sijoitus  Pisteet  Tekijä                     Nimike
--------  -------  -------------------------  ---------------------------
1         2247     Jaco                       Flow
2         2247     RRRR & Bang                Pulp
3         2156     Cubic Team                 Space 01
4         1346     Slimy Devil                Chestmaster 2001
5         604      Toalnkor                   Fastline in vector city
6         603      Execom                     Space Mountain
7         384      Artifex                    Dawn
8         307      Vertex Twister             Bomb Ride
9         175      Marek Gibner               Insel
10        147      Zinx                       Cityscape
11        134      Jan-Erik Tervo             The Choice
12        118      Shaq                       AAA-Animation
13        93       Frank                      NIH
14        11       Price and Tennessee        Atlantis


@{b}C64-demot 
--------- @{ub}

Sijoitus  Pisteet  Tekijä                     Nimike
--------  -------  -------------------------  ---------------------------
1         3874     Byterapers Inc.            Extremes
2         2227     Panic                      Break Through II
3         2212     Beyond Force               7 Years
4         1132     Crest                      It's comming
5         1012     Symptom C64 Section        Bizarre
6         647      Chaos C64 Division         Tribute to Albert Hofmann


@{b}C64-musiikki 
------------ @{ub}

Sijoitus  Pisteet  Tekijä                     Nimike
--------  -------  -------------------------  ---------------------------
1         2224     Zardax/Origo Dreamline     Martinism
2         2016     Thor/Extend                Kirta
3         1983     Dr.Voice/Panic             Compomusic
4         1479     AMJ/Side B                 Sys 4096
5         996      Warlock/Panic              Compotune
6         790      Barracuda/Extend           Brainscanaloop


@{b}C64-grafiikka 
------------- @{ub}

Sijoitus  Pisteet  Tekijä                     Nimike
--------  -------  -------------------------  ---------------------------
1         2631     Dr. Dick/Byterapers inc.   Dragon
2         2628     Debris/Panic/Extacy        Compopicture
3         1636     Votka/Pullo                Animaali


@{b}Grafiikka 
--------- @{ub}

Sijoitus  Pisteet  Tekijä                     Nimike
--------  -------  -------------------------  ---------------------------
1         1769     Visualize/Jamm             Fiction
2         1457     Artifec/Complex            Mystery
3         1285     Jogi/Mellow Chips          Agony
4         1177     Visigoth/Pure Resistance   Valkyria
5         948      Kube/CNCD                  Mustafa
6         880      Kal/Astroidea              Morphosis
7         802      Yoga/United Artists        An axe
8         702      IronMan                    Phobic
9         664      Mazor/Paragon              Pain 2
10        639      Facet&Super Nao/Lemon.     Baby
11        616      Wolf/X-Trade               NO
12        428      Tyshdomolo/Abyss           Grandma
13        372      Zeb/Orange                 Nut Fish
14        254      Neutesten/Zirkonium        Blend
15        201      Destop/CNCD                Wicked


@{b}PC 4k -introt 
------------- @{ub}

Sijoitus  Pisteet  Nimike
--------  -------  -------------------------
1         2100     Animate
2         1729     Heaven
3         1008     Crashtest
4         948      Chrome
5         836      Havoc
6         801      Speed
7         696      Compexity
8         608      Dragon
9         559      Bit
10        430      Loop01
11        366      Ahrum
12        340      Only for few bytes
13        337      Redrum
14        326      Strictly 4kb
15        324      Shine


@{b}PC 64k -introt 
-------------- @{ub}

Sijoitus  Pisteet   Tekijä                     Nimike
--------  -------   -------------------------  ---------------------------
1         2750      Wild Light                 Drift
2         1899      Coma                       Stickman's World
3         1364      Complex                    Bill G Force
4         1219      Jamm                       Nation Zero
5         1112      Halcyon                    Detour
6         1041      Valhalla                   Believe
7         527       Mist                       Alchymid
8         506       Halo                       Reality Impact
9         471       Symptom                    Camera
10        364       Abaddon                    Pied
11        358       Epsilon                    Dream
12        271       Hazard                     Cocaholic
13        225       Anarchy                    Tam
14        194       Woodpeckers from Mars      No Class
15        185       @                          Byte me


@{b}PC-demot 
-------- @{ub}

Sijoitus  Pisteet   Tekijä                     Nimike
--------  -------   -------------------------  ---------------------------
1         3646      Noon                       Stars: Wonders of the world
2         1482      Juice                      Psychic link
3         1204      RealTech                   DX Project
4         1039      Capacala                   Zweilight Zone
5         916       Epical                     Rebel Mind
6         896       Miracle                    Higher Desire
7         799       Orange                     Television
8         587       Dubius                     Optimal Torque
9         541       Kosmic                     Little Green Men
10        372       Japotek                    Figthing for something
11        224       Masque                     Mystery
12        175       tArzAn tuotanto            Syllabization
13        153       Black Rain                 Overflow
14        143       Deus ex Machina            Fever
15        33        Simplicity                 Elegant


@{b}Raytrace 
-------- @{ub}

Sijoitus  Pisteet  Tekijä                     Nimike
--------  -------  -------------------------  ---------------------------
1         2375     Diffusion                  The Desktop
2         1487     Andy                       Church Windows
3         1039     Tapsah/Absolute Xtacy      Flower
4         981      Dark Juha/Hirmu            Da End
5         976      Toalnkor/Realtech          Sunset in Vectorcity
6         866      Fish/Damane                Candle
7         737      Marek Gibney               Jesu
8         466      Spiff/Obsession Developm.  On
9         396      Daemon/Dawn                Interface
10        392      Minx/Fascination           Planscape
11        313      Willysoft                  Room of runes
12        263      Serge                      The Twilights
13        214      -                          World
14        191      Havenlock/DKS              Grimreaper
15        147      Turo/Fascination           Kielo
@endnode
@node UUSIA "Heinä- ja elokuun uusia Amiga-ohjelmistoja"

               @{b} Heinä- ja elokuun uusia Amiga-ohjelmistoja
                ------------------------------------------ @{ub}

                             Antti Vähä-Sipilä


Tämä lista ei pyri antamaan täydellistä kuvaa  siitä,  mitä  kaikkea  uutta
Amigallesi on saatavissa. Tähän listaan on koottu  comp.sys.amiga.announce-
uutisryhmän ohjelmailmoitukset. Ohjelmista on annettu nimi,  versio,  lyhyt
toimintakuvaus, laitteistovaatimukset, tekijän nimi ja päivämäärä,  jolloin
ilmoitus on julkaistu. Jos samasta ohjelmasta  on  julkaistu  useita  uusia
versioita kuukauden sisällä, vain viimeisin on näkyvissä.

Ohjelmat saa helpoimmin Aminetistä (Internetissä sijaitseva  Amiga-FTP-pai-
koista koostettu verkosto). Jos sinulla ei  ole  pääsyä  Internetiin,  voit
katsella näitä paikallisista purkeista. Myös Sakun PD-palvelu  on  tulevai-
suudessa varteenotettava vaihtoehto.

Laitteistovaatimuksissa KS ilmoittaa käyttöjärjestelmän minimiversion,  MUI
on Magic User Interface ja prosessori- ja muistilukemat ovat  ohjelman  eh-
dottomia minimejä eli esim. 1 Mt ei todennäköisesti toimi,  jos  koneessasi
on vain yksi mega muistia. 

 @{" Heinäkuu                                                                " link HEINAKUUN_UUSIA}
 @{" Elokuu                                                                  " link ELOKUUN_UUSIA}
@endnode
@node HEINAKUUN_UUSIA "Heinäkuun uusia Amiga-ohjelmistoja"
Nimi        Versio   Selitys, konevaatimukset, tekijä ja päivämäärä
----------- -------- -----------------------------------------------------
XpkDisk     37.8c    Xpkdisk.device  korvaa  trackdisk.devicen  ja  pakkaa
                     sille syötetyn datan levylle. KS2.04.  Ilmainen.  Te-
                     kijä Olaf Seibert. (01.07.95) 

Analay      1.11     Matemaattisten kaavojen ja funktioiden taitto sivulle
                     WYSIWYGinä. KS2.04, 1,5 Mt RAM. Ilmainen. Tekijä Marc
                     Necker. (01.07.95) 

IsoIcons    1.0      Ikonieditointia  valmiista  IFF-palasista.  Ilmainen.
                     Ilmainen. Tekijä David Wiles. (01.07.95) 

HTML-Heaven 1.1b     HTML-dokumenttien  tekoa  helpottava  ohjelmapaketti.
                     KS2.04, 1 Mt RAM, 0,5 Mt  levyä.  Sharewarea.  Tekijä
                     Paul Kolenbrander. (01.07.95) 

EazyBBS     2.21     Unix-tyylinen purkkisofta Amigalle.  Osaa  UUCP-siir-
                     rot. KS2.04. Sharewarea. Tekijä Andreas M. Kirchwitz.
                     (01.07.95) 

HZview      1.52b    Kiinalaisen GuoBiao-merkistön näyttöohjelma.  KS2.04.
                     Sharewarea. Tekijä Ji Ma. (01.07.95) 

SmartCopy   1.4a     GUI:lla varustettu tiedostokopioija. KS2.0. Ilmainen.
                     Tekijä Rask I. Lambersen. (01.07.95) 

FGP         2.36     Autosport-lehden Fantasy  Grand  Prixin  seuraamiseen
                     tehty CLI-ohjelma.  Ilmainen.  Tekijä  Simon  Austin.
                     (10.07.95) 

Aminet CD   6        Gigatavu ohjelmia Amigalle. Uusin tiedosto  huhtikuun
                     28. päivältä; 0,5 Gt Aminet CD 5:tä  uudempia  ohjel-
                     mia, 0,5 Gt  demoja.  Saatavissa  Fred  Fishiltä  USD
                     19.95 tai  Stefan  Ossowskilta  DEM  25  (stefano@tc-
                     hest.e.eunet.de). Myös muut Aminet  CD:t  saatavissa.
                     @{" Arvostelu " link AMINET} toisaalla lehdessä. (10.07.95) 

UMS RFC     0.10     Universal Message System pitää yllä  postilaatikkoasi
                     ja  osaa  käsitellä  maileja  ja  newssejä  UUCP:llä,
                     SMTP:llä, NNTP:llä  ja  POP3:lla.  KS2.04,  UMS  V11,
                     AmiTCP 3.0 tai uudempi. Ilmainen. Tekijä Stefan  Bec-
                     ker. (10.07.95) 

Typeface    1.0      Amigan bitmap-fonttien editointiohjelma. KS2.04.  Il-
                     mainen. Tekijä David Kinder. (10.07.95) 

KBTools     proto    Diagnoosiohjelmiston      prototyyppiversio.      To-
                     dennäköisyys- ja muita päättelymenetelmiä, GUI, jolla
                     ohjelmaa ohjataan. KS2.0, 2 Mt CHIP. Proto-versio  on
                     ilmainen. University of Salford. (10.07.95) 

The Music Web 2nd    Laajennettava graafinen ympäristö, jossa  voit  luoda
                     verkkoja MIDI-eventtejä manipuloivista  elementeistä.
                     KS2.04, 1 Mt. Sharewarea. Tekijä  Peter  J.  Goodeve.
                     (10.07.95) 

InfraRexx   1.6a     Ohjelmalla voit kontrolloida  infrapunaa  ja  ARexxiä
InfraJoy    4.0      käyttäen muita laitteita. KS2.04, tarvitsee  ulkoista
                     hardista.   Ilmainen.   Tekijä   Leon    Woestenberg.
                     (10.07.95) 

CyberShow   3.0      Grafiikkanäytin ja konvertoija,  eritoten  Cybergrap-
                     hic-käyttäjille. Osaa mm. PhotoCD:n  ja  parikymmentä
                     muuta formaattia. KS3.0, 4 Mt FAST, TrueColour-tiloja
                     varten grafiikkakortti. Sharewarea. Helmut  Hoffmann.
                     (20.07.95) 

PoolWatch   1.03     Mungwallin    kaveriksi    tarkkailemaan     huonosti
                     käyttäytyviä  ohjelmia  3.0:n  poolien  käsittelyssä.
                     KS3.0. Ilmainen/sharewarea. Tekijä Magne  Oestlyngen,
                     Ultima Thule Software. (20.07.95) 

FastIFXModules 4.1   Image FX:lle lataus- ja tallennusmoduuleja 20:tä  eri
                     formaattia varten  (kuten  CyberShow  3.0:ssa).  Sha-
                     rewarea. Tekijä Helmut Hoffmann. (20.07.95) 

BlitzBlank  2.60     Modulaarinen näytönsäästäjä.  Useita  eri  moduuleja,
                     mm. oma suosikkini ASwarm. KS2.0, MUI 2.3.  Cardwarea
                     (ilmainen). Tekijä Thomas Boerkel. (20.07.95) 

QuickText   2.0      Videontekstitysohjelma. Genlockin  avulla  signaaliin
                     voi lisätä grafiikkaa, lopputekstejä ym. KS1.2, 1 Mt.
                     Demo on ilmainen, muuten ohjelma on kaupallinen.  Te-
                     kijä Todd Sprague, Tahoe Software. (20.07.95) 

Phonebill   3.3b     Terminaaliohjelman lokitiedoston  analysoija.  Arvioi
                     sen perusteella puhelinlaskusi.  Osaa  suuren  määrän
                     eri formaatteja (myös Term ja  NComm).  KS2.04.  Sha-
                     rewarea. Tekijä Raymond Penners. (20.07.95) 

BBcpuclk    1.0      Muuttaa Commodoren A2386SX-laudan toimimaan muutamien
                     CPU-päivitysten kanssa.  Vaatimukset:  A2386SX,  CPU-
                     päivitys. Ilmainen. Tekijä Remi Lenoir. (20.07.95) 

sgmls       1.1.92   Analysoi SGML-dokumentin ja tulostaa sen Element  St-
                     ructure Information Setin. KS2.04.  Ilmainen.  Tekijä
                     Kai Hofmann. (20.07.95) 

PGP         2.6.2    PGP-kryptausohjelman  Kanada/USA-versio.   Euroopassa
                     tulisi käyttää PGP 2.6.2i-versiota.  KS2.0.  Ilmainen
                     yksityiskäyttöön. Philip Zimmermann/MIT, Robert Knop.
                     (20.07.95) 

Yak         2.0      Hiiri/ikkunointijärjestelmän  apuohjelma,  commodity.
                     KS2.04. Ilmainen. Gael  Marziou,  Philippe  Bastiani.
                     (20.07.95) 

Adobe Type           Antaa  mahdollisuuden  käyttää  PostScript-kirjasinta
Manager for Amiga    minkä    tahansa    käyttöjärjestelmää    kirjasinten
version Beta3        piirtämiseen käyttävän sovelluksen kanssa. KS2.04,  2
                     Mt. Ilmainen. Tekijä Gordon Fecyk  (osia  muilta  te-
                     kijöiltä). (20.07.95) 

MemMinister 1.2      Vapaan muistin näyttöohjelma kirjastoflushauksella ja
                     snap-toiminnolla.  KS2.0.  Ilmainen.  Tekijä   Marcus
                     Ohlstrom. (20.07.95) 

Recall      3.0      Syntymäpäivä- ym.  muistuttaja.  Käynnistää  ohjelmia
                     ennalta  määrättyinä  kellonaikoina.   KS2.04.   Sha-
                     rewarea. Tekijä Ketil Hunn. (20.07.95) 

QuickFile   3.16     Tietokantaohjelmisto.  KS2.04.   Ilmainen/sharewarea.
                     Tekijä Alan Wigginton. (20.07.95) 

RoutePlanner 1.4     Matkansuunnitteluohjelmisto USA:n tieverkkoa  varten.
                     Perustuu RoadRouteen. KS2.04, MUI 2.2. 1,5  Mt.  Sha-
                     rewarea. Tekijä Chris Lawrence. (20.07.95) 

DiskProtection 1.0   Kryptaa datan disketille IDEA-, DES- ja FEAL-algorit-
                     meilla. Pyörii näkymättömästi taustalla. KS2.0.  Sha-
                     rewarea. Saatavissa vain USA:n  ulkopuolelta.  Tekijä
                     Patrick Ohly. (20.07.95) 

fMSX Amiga     0.5   MSX-emulaattori Amigalle. KS3.0, 68020, 1 Mt.  Ilmai-
                     nen. Tekijä Hans Guijt. (20.07.95) 

ACE/gr (xmgr)  2.0   Amiga-porttaus data- ja  funktionpiirtotyökalusta  X-
for Amiga            työasemille. Mm. Fourier-muunnokset, 10 käyrää samaan
                     kuvaan, tulostus PostScript-  tai  FrameMaker-formaa-
                     tissa. 68020, MUI 2.2, 4 Mt RAM.  Sharewarea.  Tekijä
                     Paul  J.  Turner,  Amiga-porttaus   Terje   Pedersen.
                     (21.07.95) 

XAnim          8     X11-animaationnäyttöohjelman  Amiga-portti.  FLI/FLC,
                     IFF, GIF, DL, AVI, Quicktime, MPEG ja muita. Myös au-
                     dio. Vaatimukset: 68020, AGA tai grafiikkakortti. Il-
                     mainen. Tekijä Mark Podlipec, porttaus  Terje  Peder-
                     sen. (21.07.95) 

RO             1.04  Intuition-kontrolloitava tiedostonhallinta.  Kopioin-
                     tia, tuhoamista, tiedostojen näyttämistä. KS2.04, MUI
                     2.3. Sharewarea. Tekijä Oliver Rummeyer. (22.07.95) 

Xfig           4.0   Xfig on piirto-ohjelma, jolla voi  kätevästi  piirtää
                     erilaisia graafisia kuvioita ja  tulostaa  niitä  mm.
                     PostScript-,  LaTeX-  ja   GIF-formaateissa.   68020,
                     KS2.04 (testattu  vain  3.0),  MUI  2.2.  Sharewarea.
                     Useita   tekijöitä,    porttaus    Terje    Pedersen.
                     (22.07.95) 

UUxt           3.1   Uuen/dekooderi. Intuition,  tiedostojen  jako  osiin,
                     osien yhdistys uudelleen, arkiston purku dekoodauksen
                     yhteydessä.   Sharewarea.   Tekijä   Asher   Feldman.
                     (24.07.95) 

Xv             2.18  Amiga-porttaus Xv-kuvannäyttöohjelmasta.  N.  20  eri
                     formaattia. 68020, MUI 2.0, 6 Mt  (24-bittisillä  ku-
                     villa enemmän). Ilmainen. Tekijä John  Bradley,  Ami-
                     ga-porttaus Terje Pedersen. (24.07.95) 

ALynx          1.29  Lynx-WWW-browserin Amigaversio. Tukee ulkoisia ohjel-
                     mia grafiikalle ja musiikille,  pyörii  CLI-ikkunassa
                     tai omalla näytöllään. Tarvitsee AmiTCP 3.0:n tai pa-
                     remman (tai vastaavan), KS2.04. Ilmainen. Useita  te-
                     kijöitä, Amiga-porttaus Peter Marquardt. (24.07.95) 

SqOpal         1.3   Kuvannäyttäjä OpalVision-grafiikkakortille. Vaatimuk-
                     set:  OpalVision-kortti.  Sharewarea.  Tekijä   Steve
                     Quartly. (26.07.95) 

FantaSeas      Aug95 Photo-CD vedenalaisista kuvista, 300 kpl. Vaatimukse-
                     na Photo-CD-kuvia lukeva  CD-ROM-asema.  Kaupallinen.
                     Amiga Library Services (Fred Fish). (26.07.95) 

Guide to Digital     Geoffrey Williamsin digitaalinen kirja digitaalisesta
Video and Multimedia videosta ja multimediasta. Kaupallinen. (26.07.95)

IMANDI Pro   1.0.560 Inventaari- ja laskutusohjelmisto.  2  Mt,  kovalevy,
                     68020. Kaupallinen. Egal International. (28.07.95) 
@endnode
@node ELOKUUN_UUSIA "Elokuun uusia Amiga-ohjelmistoja"
Nimi        Versio   Selitys, konevaatimukset, tekijä ja päivämäärä
----------- -------- -----------------------------------------------------
Aminet CD   7        Aminet CD:llä on yli gigatavu  softaa  Amigalle.  Yli
                     650 Mt on uudempaa kuin CD 6:lla. Kaupallinen.  Urban
                     D. Mueller. (01.08.95) 

Guidemaster 1.2      Korvaa AmigaGuiden ja Multiviewin.  Osaa  XPK-pakatut
                     tiedostot. Pienempi kuin AG. KS1.3, AmigaGuide.libra-
                     ry, sharewarea. Aric R Caley. (01.08.95) 

CompilAIBB  1.1      Kokoelma moduuleja AIBB-benchmarkia  varten.  Tarvit-
                     see AIBB 6.0:n  tai  uudemman.  Ilmainen.  Yann-Erick
                     Proy. (02.08.95) 

Image Engineer  2.0  Kuvienkäsittelyohjelma.   Osaa   24-bittiset   kuvat,
                     AGA:n, ulkoisen kirjaston  tukemana  useita  kuvafor-
                     maatteja, ditherointi- ja editointitoimintoja. Vaati-
                     mukset: 68020, KS2.04, 2 Mt RAM, reqtools- ja  super-
                     view.libraryt   (eivät   mukana).   Ilmainen.   Simon
                     Edwards. (02.08.95) 

date.library 33.158  Kirjasto  erilaisiin  päivämäärälaskuihin.  Ilmainen.
                     Kai Hofmann. (02.08.95) 

Yak          2.03    Commodityjä: ikkunanaktivointia tms. Korjaus  edelli-
                     seen versioon. KS2.04. Ilmainen. Gael Marziou ja Phi-
                     lippe Bastiani. (02.08.95) 

AmiWin       2.0     Demoversio X11R6-X-ikkunointijärjestelmästä  Amigal-
                     le. Sisältää X11-serverin, näyttöajureita ja  ikkuna-
                     manageri twm:n. Osaa Amigan peruspiireillä  värit  ja
                     grafiikkakorteilla  truecolourin  (rekisteröity  ver-
                     sio). 4 Mt kovalevyä, KS2.04, 4 Mt RAM,  68030,  mie-
                     luiten kolminäppäiminen hiiri. Demoversio  on  ilmai-
                     nen. Holger Kruse. (02.08.95) 

Amiga E      3.2a    E-ohjelmointikielen kääntäjä. Ilmainen  (sharewarea).
                     Wouter van Oortmerssen. (02.08.95) 

R3           n/a     Peli, jossa lennetään aluksella, ammutaan  vihulaisia
                     ja kerätään kamaa. Myös kaksinpeli. Sharewarea. Bruce
                     Webster. (14.08.95) 

GUICreator   1.2     Ohjelmalla voit luoda  GUI:n  (graafisen  käyttöliit-
                     tymän) ja ohjelma tekee siitä sorsakoodia. Tällä het-
                     kellä vain C-kääntäjille, muita  on  tulossa.  KS3.0.
                     Sharewarea. Markus Hillenbrand. (14.08.95) 

NetMail      1.0     Email-ohjelmisto. Osaa MIME:n. Toimii  yhdessä  SMTP-
                     ja  POP-clienttien  kanssa,  hallitsee  UUCP:n.  Osaa
                     filtteröidä  mailia.  Vaatimukset:  ZedRexx,  AmiTCP,
                     POP/   SMTP-client.   Sharewarea.   Riccardo   Solmi.
                     (14.08.95) 

Fitter       2.11    Fitter  kopioi  tiedostoja  esimerkiksi   kovalevyltä
                     korpuille ja pitää  kirjaa  siitä,  missä  tiedostosi
                     ovat. KS2.0. Sharewarea. Joseph Thomas. (14.08.95) 

FrozenFish   Aug95   CD, joka sisältää kaikki 1100  julkaistua  Fish-levyä
                     ja valittuja paloja FreshFishiltä. Kaupallinen. Amiga
                     Library Services. (14.08.95) 

Xfig         1.5     Amiga-porttaus  X:n  piirto-ohjelmasta,   jolla   voi
                     piirtää viivoja, ympyröitä ja  muita  elementtejä  ja
                     tallettaa niitä useissa eri formaateissa (mm.  LaTeX,
                     PostScript). Vaatimukset 68020, KS3.0, MUI 2.2+. Sha-
                     rewarea. Tekijät: monia, Amiga-porttaus Terje  Peder-
                     sen. 

ACE/gr (xmgr) 2.3    Datan  ja  funktioidenpiirtotyökalun  Amiga-porttaus.
                     @{" Ks. heinäkuun uudet ohjelmat. " link HEINAKUUN_UUSIA} 68020,  MUI 2.2+,  4
                     Mt. Ilmainen/sharewarea.  Paul  J.  Turner,  porttaus
                     Terje Pedersen. (16.08.95) 

JACOsub       2.4    Videoiden tekstitysohjelmisto.  1,5  Mt  RAM,  KS2.0.
                     Sharewarea. Alex Matulich, Unicorn Research  Corpora-
                     tion. (16.08.95) 

BBCpuUpgrade  1.0    Dokumentti  A2386SX-laudan  prosessorin   päivittämi-
                     sestä. Ilmainen. Remi Lenoir. (16.08.95) 

CyberShow     4.2    @{" Ks. heinäkuun uudet ohjelmat. " link HEINAKUUN_UUSIA}
@endnode
@node MEDIAKUVAT "Mediakuvat"

                               @{b} Mediakuvat 
                                ---------- @{ub}

Mediakuvat on Sakun uusi palsta, jossa@{i} Heimo Laukkanen @{ui} kolumnien  muodossa
kertoo muiden medioiden tavoista kertoa asioista ja tuo samalla julki  omat
ajatuksensa niistä sekä muista ajankohtaisista asioista.

Mikäli sinä löydät jonkin erinomaisen mielenkiintoisen artikkelin tai  vas-
taavasti sinusta tuntuu, että sinulla  olisi  jotain  kommentoitavaa,  niin
lähetä artikkeli tai oma mielipiteesi minulle.

Mediakuvat
c/o Heimo Laukkanen
KKK 28 M 167
00930 Helsinki


@{b}Aika käveli HDTV:n ohi 
---------------------- @{ub}

Helsingin Sanomissa 11.7.95 olleiden artikkeleiden mukaan HDTV on  viimein-
kin kuollut ja kuopattu, ainakin  Euroopassa.  Kuluttajien  kannalta  aivan
liian kalliiksi muodostuneen järjestelmän tukeminen on  eurooppalaisen  tv-
teollisuuden puolesta loppunut. HDTV:n sijaan televisioteollisuus keskitty-
nee digitaaliseen ohjelmavälitykseen.

Kuvan ja äänen pakkaukseen perustuva digitaalinen lähetystekniikka  tarjoaa
ohjelman lähettäjälle suuremmat mahdollisuudet  niin  tarjonnan  kuin  myös
laadun määrittämiseen. Esimerkiksi MPEG2-pakkauksella saadaan yhdellä tele-
visiokanavalla näkymään neljästä kuuteen nykyisen tasoista ohjelmaa, ja pu-
dotettaessa kuvan laatu VHS-äänityksen tasolle  saadaan  yhdeltä  kanavalta
jopa toistakymmentä ohjelmaa. Ohjelmien lähettäjille digitaalinen tekniikka
tietää siis suuria säästöjä. Vaikka uusi tekniikka ja MPEG2-kooderit maksa-
vatkin vielä paljon, tuntuu parantunut ohjelmatarjonta samoilla lähetysmak-
suilla huikealta bonukselta.

Kuluttajalle digitaaliset lähetykset tulevat näkymään laajentuneena  ohjel-
mavalikoimana ja uutena lisälaitteena television vierellä.  Vanhat  vastaa-
nottimet nimittäin tarvitsevat rinnalleen  dekooderin,  jolla  digitaaliset
lähetykset näkyvät myös enovainaan vanhassa Salorassa. Toinen näkyvä uudis-
tus on ehkä hieman parantunut kuvanlaatu,  sillä  MPEG-koodauksen  ansiosta
kuva on paljon kestävämpää virheiden ja  häiriöiden  suhteen.  Koodauksessa
kuvadata  jaetaan  datapaketteihin  niin,  etteivät   bitit   ole   suoraan
peräkkäisessä järjestyksessä. Tällöin  mahdollinen  tiedonsiirrossa  tullut
virhe voidaan vielä korjata, kun häiriö jakautuu pieninä pisteinä eri  puo-
lille ruutua.

HDTV:n kuoppaaminen on tuttu uutinen  myös  Yhdysvalloissa.  HDTV:n  sijaan
puuhataan SDTV:tä,  standard  definition  televisionia,  jonka  merkittävin
piirre lisääntyneen ohjelmakapasiteetin lisäksi lienee se, että  digitaali-
suuden ansiosta ohjelman lähettäjä voi valita haluamansa kuvanlaadun ohjel-
man mukaan. Ajankohtaisohjelmat, uutiset ja  muut  ns.  kertakäyttöohjelmat
voitaisiin lähettää  huonommalla  kuvanlaadulla  ja  vastaavasti  elokuvien
ajaksi nostaa kuvanlaatu mahdollisimman hyväksi.

Kuluttajien ensin jo totuttua ajatukseen kirkkaasta ja hyvästä kuvanlaadus-
ta amerikkalaisten järjestelmä tuntuu enemmän tai  vähemmän  petkutukselta,
varsinkin kun SDTV:t perustuvat HDTV-tekniikkaan. Paremman kuvanlaadun  si-
jaan ihmiset saavat vain enemmän ohjelmaa, aivan kuin entiset kanavat eivät
jo riitäisi. Mutta mikäpä siinä on tavallinen ihminen sanomaan, kun viihde-
maailman jätit ovat sitä mieltä, että amerikkalaiset haluavat paremman  ku-
van sijaan enemmän kanavia. Ehkä heidän kannattaisi hetkeksi pysähtyä  kat-
selemaan omien kanaviensa kaoottista mainoskatkoviljelyä  tai  kuuntelemaan
kaiken sanovaa Bruce Springsteeniä: "52 channels, but nothing on!"

Suomalaisena, ja näin ollen pyhänä sivustakatsojana, koko touhu tuntuu  ou-
dolta. Jo kolmen valtakunnallisen kanavan, PTV:nkin hakiessa  jo  valtakun-
nallista lähetyslupaa, ohjelmapäälliköiden ristiin tai päällekkäin asetetut
hyvät ohjelmat tuntuvat välillä liialta, joten eikö mainostaaloista kilpai-
levien yli 50 kanavan ohjelma riitä tavalliselle  amerikkalaiselle?  TV-yh-
tiöt tuottavat suunnattomat määrät ohjelmia, joita ei yhden eliniän  aikana
ehdi selata läpi, ja silti pitää saada lisää esityskapasiteettia useammille
ohjelmille.

Valitettavasti määrä ei korvaa laatua, ei edes Yhdysvalloissa.  Määrä  kui-
tenkin takaa yhä jatkuvan dollarivirran tv-tuottajien kassaan. Muuten kiin-
nostamattomat tai huonolaatuiset  ohjelmat  sidotaan  paketteihin  varmojen
hittien kanssa ja levittäjät pakotetaan ostamaan myös sellaista,  mistä  he
eivät ole lainkaan kiinnostuneita.

Näyttääkseen muutaman hyvän ohjelman tai sarjan televisiokanava joutuu siis
esittämään myös oman osansa roskaa. Roskalle on puolestaan vaikeampi löytää
mainostajia, joten suosittujen ohjelmien aikana  tulee  enemmän  mainoksia.
Useammat tai pidemmät mainoskatkot taas ajavat katsojia vaihtamaan toisille
kanaville, jolloin on taas yritettävä saada enemmän  mainostajia.  Useammat
mainostajat taas haluavat päästä parhaiden ohjelmien tai parhaimman  katse-
luajan väliin, ohjelmia joudutaan pätkimään yhä useammin ja yhä  pidemmäksi
aikaa - oravanpyörä kiihtyy yhä.

Digitaalisuus kuitenkin mahdollistaa laajentuneen kapasiteettinsa takia Vi-
deoOnDemand-tyyppiset järjestelmät tai kanavat,  jotka  lähettävät  tietyn-
tyyppistä ohjelmaa tietyntyyppiselle erityisryhmälle. Yhdellä kanavalla voi
pyöriä neljä viisi samanaikaista ohjelmaa, joita  ei  tarvitse  välttämättä
tehdä suurelle massalle, vaan mukaan voidaan ottaa pienempiä  erityisryhmiä
kiinnostavia ohjelmia. Viisi  pienemmälle  ryhmälle  tarkoitettua  ohjelmaa
kerää ruutujen ääreen samanaikaisesti tarpeeksi ihmisiä, jotta  mainostajat
kiinnostuvat siitä yhtä paljon kuin muuten mitäänsanomattomasta, mutta  hy-
viä katsojalukuja vetävästä saippuaoopperasta.

Tähän mennessä kaapeli-, maksulliset ja paikalliset  televisiokanavat  ovat
pystyneet tarjoamaan myös valtavirran ulkopuolista ohjelmaa.  Satelliittien
erikoiskanavat, kuten FilmNet, Music Television, Discovery Channel, CNN  ja
EuroSport löytävät omat ystävänsä päivittäin, vaikka keskittyvätkin  loppu-
jen lopuksi vain yhteen tai kahteen alaan. Digitaalisuuden myötä  muillakin
ohjelmatarjoajilla - ei ainoastaan miljoonia ihmisiä kattavilla  satelliit-
tikanavilla - on mahdollisuus lähettää ja tuottaa ohjelmaa,  jonka  tarkoi-
tuksena ei ole vain miellyttää mahdollisimman monta katsojaa.

Kaikki tulee kuitenkin olemaan  televisiojohtajien  käsissä.  Vuosikymmenen
kuluessa meilläkin voi olla rikas ja monipuolinen televisio-ohjelmatarjonta
tai amerikkalainen mainoskaaos, jossa kaikki kanavat on täsmälleen toisten-
sa näköisiä.


@{b}Älypakkaukset kauppoihin? 
------------------------- @{ub}

Lauantain Helsingin Sanomien ilopilkku, Tiede-uutiset, esitteli 15.7.  var-
sin positiivisen yllätyksen, josta saattaa tulevaisuudessa tulla  varsinai-
nen hitti. Pienessä jutussa käsiteltiin älypakkausta, jonka koodin kassako-
neisto osaa lukea ilman, että pakkausta ensin nostetaan  liukuhihnalle  tai
viedään lukulaserin ohitse.

Pakkauksen varsinainen juju piilee uudessa  puolijohdemusteessa.  Musteella
painetut koodit käyttäytyvät magneettisessa kentässä kuten sähköiset  liik-
kuvat johtimet ja lähettävät sähkömagneettista säteilyä, jonka  kassakoneen
vastaanotin rekisteröi. Ongelmana  tosin  ovat  matalataajuiset  magneetti-
kentät, joiden tiedetään aiheuttavan terveysriskejä ja näin ollen ehkä muo-
dostuvan kompastuskiveksi systeemin varsinaiselle  toteuttamiselle.  Vaikka
olisihan se kieltämättä mukavaa, jos  ostokset  voisi  viedä  maksettavaksi
niinkin yksinkertaisesti kuin ajamalla vain kärryn kassan ohitse.

Nähtäväksi vain jää, kuinka varmoja älypakkaukset olisivat. Kuinka helposti
maitotölkin vaurioitunut koodi muuttaisi kassakoneen saamaa  signaalia,  ja
kuinka paljon taas muut ympärillä olevat esineet  häiritsisivät  lukutoimi-
tusta? Toisesta kaupasta ostetut, mutta kauppakassissa olleet tavarat  saa-
tettaisiin huonolla onnella joutua  maksamaan  uudestaan  ja  lukuvirheiden
sattuessa mahdollisesti maksamaan jopa täysin olemattomasta.

Tällä hetkellä ja ainakin vielä muutamien vuosien  ajan  valtaapitävä  EAN-
viivakoodimenetelmä on luotettavampi ja turvallisempi kuin  kokeiluasteella
olevat älypakkaukset.


@{b}Microsoft ja IBM hyviin tuloksiin 
--------------------------------- @{ub}

IBM:n talousihmisillä on ollut  menestyksekäs  vuosineljännes,  tulosta  on
tehty noin 1,7 miljardin dollarin edestä, myynti oli 17,5 miljardia  dolla-
ria. Samaten kannattavuus on parantunut kaksinkertaiseksi viime vuoden vas-
taavaan aikaan verrattuna. Hurjinta kasvua IBM teki myynnissään  Aasian  ja
Tyynenmeren alueella, jossa myynnin kerrotaan nouseen jopa  30  prosenttia!
Latinalaisessa Amerikassa kasvu oli n. 20 % ja Euroopassa 10 %.

Talouskasvun perusteella ihmiset edelleenkin luottavat IBM:ään. Vaikka Hel-
singin Sanomien Talous-sivujen artikkelista ei ilmennytkään eri osien  vai-
kutusta hyvään tulokseen, on todennäköistä, että bonusta on tullut  ainakin
ohjelmistopuolelta. Kotitietokoneille suunnattu OS/2 Warp, Microsoftin Win-
dowsin kilpakumppani, on todistanut monille käyttäjille omat hyvät ja  myös
huonot puolensa. Kovaa  vääntöä  edustaneet  pöytämalliset  ja  kannettavat
PowerPC-koneet ovat palauttaneet uskoa IBM:ään ja ajatukseen, että  yritys,
joka teki PS/1:n voi saada vielä hyvääkin aikaan.

Samalla kun IBM on tehnyt rahallisia menestyksiä, on Microsoftin osakekurs-
si  noussut  kaikkien  aikojen  korkeimpaan  arvoonsa.  Yhtiön  ilmoitettua
pitkään viivästyneen Windows 95:n siirtyneen tuotantoon  positiivinen  huo-
kaus näkyi myös osakekursseissa. Odotus ja lievä pettymys  Windows-aikatau-
lujen venymisestä oli tehnyt jo hallaa Microsoftin nimelle ja  "eläkää  pe-
lossa, kyllä me sen joskus valmiiksi saamme" -asenteelle.

Vuoden viimeisen neljänneksen tulos oli 386 miljoonaa dollaria,  jossa  oli
kasvua pari prosenttia viime vuoden vastaavaan aikaan. Koko tilivuoden  tu-
los oli 1,5 miljardia dollaria, ja myynti oli 5,9 miljardia dollaria.

Microsoft on myös päättänyt yhdistyä ja vaikuttaa pelkän softabisneksen ul-
kopuolella. Yhteistyösopimukset ja ristikkäin lisensoinnit Digitalin kanssa
enteilevät iskusta niin IBM:n kuin muidenkin vyön alle. Digitalin laitteis-
tot ja Microsoftin ohjelmistot, siinäkö Gatesin visio tulevaisuudesta?

Sekä IBM:llä että Microsoftilla tuntuu riittävän rahaa sijoitettavaksi kes-
kinäiseen kamppailuun. IBM:n ostettua Lotuksen on selvää, että he  suuntaa-
vat entistä vahvemmin myös  ohjelmistomarkkinoille,  epäselväksi  on  vielä
jäänyt, mihin heidän painopisteensä sijoittuu. Kilpailevatko he Microsoftin
kanssa kotikäyttöjärjestelmien herruudesta, vai suuntaavatko he  taas  suu-
rempien  järjestelmien  toteuttamiseen?  Maailmaa  seuranneet   toivovatkin
IBM:ltä nyt päätöksiä. Vaikka yhtiöllä olisikin  varaa  ja  mahdollisuuksia
kilpailla monilla eri aloilla kukkulan kuninkuudesta, jää nähtäväksi,  onko
se hyvä strategia, vai olisiko parempi sittenkin keskittyä  vain  muutamaan
asiaan koko energialla.


@{b}Tarvitseeko Suomi tietoverkkoja ja tietotekniikkaa? 
--------------------------------------------------- @{ub}

Helsingin Sanomien mielipidepalstalla heräteltiin  Kimmo  Elon  (HS  24.7.)
kirjoituksesta lähtien kysymystä, tarvitseeko Suomi tietoverkkoja  ja  onko
koko Netti-utopia vain pelkkää unelmaa. Asiallista ja osittain varsin  tar-
peellista pohdintaa.

Muun muassa Petteri Järvinen (petteri@pjoy.fi) ennätti vastaamaan ja kerto-
maan omia näkemyksiään. Lyhyessä mielipiteessään hän oli sitä mieltä,  että
tietoverkot ovat luonnollinen osa tulevaa yhteiskuntaa, aivan kuten esimer-
kiksi sanomalehdet tai televisio nyt. Tietoverkot on vain valjastettava oi-
kealla tavalla käyttöömme, eikä antaa verkon valjastaa meitä.

Vaikka tietoverkkojen osaltaan pelätään myös  vähentävän  niin  sosiaalisia
kontakteja kuin myös aitoja kokemuksia virtuaalisten  matkailumahdollisuuk-
sien ja nähtävyyksien vallatessa verkot, on vaakakupissa toisella  puolella
kuitenkin helpottunut ja monipuolisempi mahdollisuus  kommunikoida  suurten
ihmisjoukkojen ja yksilöiden kanssa. Ne, jotka haluavat upota  verkkoon  ja
emailin pariin koko iäkseen sulkeutuen  ympäröivästä  yhteiskunnasta,  kek-
sivät  kyllä  tavan  eristäytyä  ilman   tietoverkkojakin.   Kaikki   eivät
välttämättä pidä tavallisesta sosiaalisesta kanssakäymisestä, joten  tieto-
verkot voivat olla heille sen korvike ja henkireikä muihin ihmisiin. Tieto-
verkoissa keskustellaan ilman ulkonäön tai puhevikojen rasittamaa  fyysistä
vaikutelmaa. Vaikka tietoverkot saattavat samalla kuristaa viimeisetkin ai-
dot sosiaaliset tuttavuudet lähipiiristä, niin eikö se  silti  ole  jotain,
että henkilö harrastaa sosiaalista kanssakäymistä edes tietoverkoissa?

Toki on puhuttu myös tietoverkkojen kustannuksista - kaikesta  siitä,  mitä
opiskelijat ovat pitäneet yhtenä perusoikeutenaan. Joku on saattanut päivi-
tellä summia, joita korkeakoulut vuosittain upottavat Internetin ylläpitoon
ja erilaisten laitteiden uusimiseen. Samalla on kuitenkin  unohdettu,  että
ne markat ovat varmasti tuoneet myös jotain takaisin.  Tietoverkkojen  tar-
joama vapaa ja ennen kaikkea esteetön tiedonvälitys on tarjonnut  opiskeli-
joille mahdollisuuden vaihtaa niin kuulumisia, mielipiteitä kuin uutisiakin
reaaliajassa ilman, että Suomi ja suomalaiset  opiskelijat  ovat  joutuneet
jäämään sen enempää taka-alalle kuin  ketkään  muutkaan.  Tietoverkot  ovat
omalta osaltaan pitäneet Suomen vielä kiinni muussa maailmassa ja  kehityk-
sen syrjässä.

Kehitykselle olisi kuitenkin luotava selvä ja suora suunta,  jota  seurata.
Mielikuvitukselliset, mutta epärealistiset suunnitelmat ja järjestelmät voi
mieluummin jättää suunnittelematta kuin tuhlata  aikaa  ja  varoja  niihin.
Tämän takia tietotekniikka- ja tietoverkkotietoutta pitäisi tavallisten ih-
misten keskuudessa lisätä mitä suuremmissa määrin. Ihmisille  pitäisi  ker-
toa, mitä pystytään jo nykyään tekemään ja  mitä  ollaan  suunnittelemassa.
Kaikki tämä vain sen takia, että vasta kun  suuri  yleisö  viimein  tietää,
mitä he haluavat, voivat insinöörit todella täyttää ne toiveet.

Sama järkiperiaate pitäisi myös kohdistaa hankintoihin  ja  koulusuunnitel-
miin. Ei ole järkeä välttämättä  hankkia  kiinteää  Internet-yhteyttä  joka
niemeen ja notkelmaan, ennen kuin itse tietokone on kansalaisille tuttu  ja
turvallinen juttu. 2000-luvun kynnyksellä luulisi  näin  jo  olevan,  mutta
ehkäpä aktiivinen tietokoneharrastus ja pääkaupunkiseutulaisuus on onnistu-
nut hämärtämään koko valtakuntaa kattavan kuvan.

Hyvän, jokseenkin pelottavan kuvan tähän kaikkeen antaa Pirkka-lehden nume-
rossa 8/95 julkaistu Nuorten raati -artikkeli, joka  oli  kokoelma  nuorten
lyhyitä kirjoitelmia ja ajatuksia tietokoneista. Lähes jokainen kirjoitelma
paria poikkeusta lukuunottamatta sisälsi vihaa ja pelkoa tulevaisuutta koh-
taan. Joku nauroi maailman kehityksen suunnalle  ja  kaipasi  30-40-lukujen
heinäpeltoromantiikkaan, ja toinen toivoi kaikkien  tietojärjestelmien  tu-
houtuvan suuressa järjestelmävirheessä. Yhteistä näille kirjoituksille kui-
tenkin oli se, että ne yhtä kirjoitusta lukuunottamatta tulivat  pääkaupun-
kiseudun ulkopuolelta. Savo, Pohjanmaa ja Lappi olivat  parhaiten  edustet-
tuina.

Vaikka kriittinen suhtautuminen kehitykseen ja sen tuomaan hyvään tai  huo-
noon elämänlaatuun onkin toivottavaa, nämä 14 kirjoitusta  edustivat  monin
paikoin niin naivistista kuvaa tietotekniikasta, että hetkittäin nousi mie-
leen kysymys, millä näitä ihmisiä  on  oikein  peloteltu.  Eiväthän  huonot
ATK-opettajat voi olla ainoa syy, joka saa ihmisen suhtautumaan  niin  kam-
moksuen tietokoneisiin, vai voivatko?

Olivatpa kirjoittajat sitten kokeneet pahoja koulujensa  ATK-tunneilla  tai
artikkelin kokoaja piiskannut heistä pahimmatkin epätodelliset fobiat ulos,
selvää on, että meillä on vielä paljon opittavaa. Se, mikä  alan  harrasta-
jasta tuntuu itsestäänselvyydeltä, ei välttämättä ole sitä jollekin muulle.
Partititio, formaatti ja  synkronisoitu  tiedonsiirto  saattavat  kuulostaa
enemmän heprealta  kuin  suomelta,  eikä  tilannetta  yhtään  helpota,  jos
asioista tietävä henkilö katsoo simppelin kysymyksen tehnyttä kuin  jälkeen
jäänyttä.

Asenteiden on siis muututtava.  Tyttö,  joka  kysyy  jotain  tietokoneisiin
liittyvää, ei välttämättä ole kiusallaan tunkeutumassa poikien  reviirille,
eikä se vieruskaveri, joka ei ymmärrä, mitä  eroa  on  MS-DOSilla  ja  Win-
dowsilla ole välttämättä se suurin idiootti sitten viime vuosisadan.

Tietokoneet, tietoverkot ja monet muut laitteet, joissa on vilkkuvia valoja
ja hassuja ääniä ovat  kivoja  asioita  eivätkä  pimeyden  pahoja  mörköjä.
Mitään hyvää ei kuitenkaan saavuteta, jos osa tulevaisuuden toivoista  kas-
vaa tietoteknisessä unholassa ja katsoo kieroon niitä, joilla  on  hallussa
ATK-tunnilla muukin kuin kumilenkin ampuminen pisimmälle tai rivoimman  ku-
van piirtäminen ruudulle.

Insinöörit ja suunnittelijat ovat tehneet laitteista helppoja käyttää.  Oi-
kein asennettu ja konfiguroitu laite on helppo käyttää, kunhan  sen  ääreen
vain uskaltaa astua. Meidän, jotka jo tunnemme alan ja olemme sinut  konei-
demme kanssa, tehtävänämme on muovata asenteita uuteen suuntaan ja näyttää,
että ruudun takana on olemassa aivan toinen maailma - vieläpä hyvä  sellai-
nen.

Kun joku seuraavan kerran pyytää teitä selittämään tiedoston avaamisen  uu-
destaan, älkää hermostuko. Jos haluatte, että meitä, tietotekniikan  taita-
jia, ymmärretään, on ensimmäinen askel siinä, että me itse ymmärrämme  mui-
ta. Asenteiden muutos ja uudistuminen lähtee pienistä asioista.  Ehkäpä  jo
muutaman vuoden kulutta tietokonefriikki ei enää olekaan niin negatiivises-
ti latautunut sana kuin nykyään. 


@{b}Muuttuva mediamaailma 
--------------------- @{ub}

Mediatoiminta muuttaa muotoaan ja keskittyy yhä. Heinäkuun lopulla  ABC  ja
Walt Disney yhdistyivät suureksi viestintäkokonaisuudeksi ja nyt Time  War-
ner ja Ted Turnerin viestintäyhtiö, jonka tunnetuin tuote lienee kaikkialla
maailmassa näkyvä CNN-uutiskanava, suunnittelevat samaa. Myyntitulokseltaan
lähes 78 miljardiin markkaan yltävä yhteisyritys hakisi vertaisiaan  ympäri
maailman - käytännössä Time Warner-Ted Turner  Broadcasting  Company  olisi
maailman suurin viestintäyritys.

Suurien velkojen ja elokuvien lisäksi Time Warner on tullut tunnetuksi Full
Service Network-kokeilustaan, jonka Video-On- Demand toimintaa on pyöritet-
ty Yhdysvaltojen Orlandossa. Mallikuvat ja videot nin  kotiostoksista  kuin
elokuvien ja uutisten  reaaliaikaisista  tilaamisesta  kotipäätteelle  ovat
vaikuttavia, mutta yhtä vaikuttavia ovat myös kuvat järjestelmien ylläpito-
laitoksista, joissa on hyllymetreittäin jättimäisiä massamuisteja ja  Sili-
con Graphicsin tehotietokoneita.

Suomessa vastaavaa järjestelmää kokeillaan mm. HPY:n avulla muutamassa  ko-
titaloudessa, kun Orlandossa on kokeilussa mukana tiettävästi tuhansia  ko-
titalouksia. Kokeilua ja ennen kaikkea rohkeutta ryhtyä siihen, ei  kuiten-
kaan kannata väheksyä. Suomi  on  tietoliikenteen  hyväksikäytössä  ja  ke-
hittämisessä yksi kärkimaita. Internet on otettu kotoisessa  Suomessa  jopa
niin omaksi asiaksi, että monet yhteydet ovat tiuhaan tahtiin tukossa  yli-
innokkaiden nettailijoiden syöksyessä maailmalle. ATM-verkot ja ISDN-yhtey-
det tavoittavat yhä useamman yrityksen ja oppilaitoksen,  eikä  välttämättä
mene enää  kauankaan,  kun  kotitalouksien  tietoliikenne  hoidetaan  ISDN-
liitännän kautta.

Siinä, missä ulkomaiden viestintämaailmaa on ruokittu erityisillä  spesiaa-
likoulutuksen saaneilla insinööriellä jo muutamia vuosia, Suomikin on  vii-
mein saanut oman linjansa. Espoo-Vantaan Teknillisessä Ammattikorkeakoulus-
sa sai tänä vuonna alkunsa ensimmäinen viestintätekniikan insinöörien  kou-
lutusohjelma, jolla kirjoittajakin on oppilaana mukana. Näiltä osin Sakukin
tulee siis seuraamaan alan kehitystä ja mahdollisuuksien  mukaan  kertomaan
uutiset tuoreena.

Katsokaa ja ihmetelkää, mitä tulevaisuus tuo  tullessaan.  Video-On-Demand-
järjestelmät ja Silicon Graphicsin tuottamat silmiä  hivelevät  valikkogra-
fiikat eivät ehkä sittenkään ole niin kaukana kuin luulemme. Muutamien vuo-
sien uusi nousukausi ja positiivinen ajattelu  tulevaisuuteen  saavat  ehkä
viestintäyhtiöt tarttumaan tilaisuuteen ja luomaan meillekin  oman,  suoma-
laisen VOD-järjestelmän.

Toisaalta Video-On-Demand voi kuolla  paikallisesti  omaan  toteutukseensa.
Erilaisista palveluista perittävät korkeat  hinnat,  laitteistokustannukset
ja ehkäpä osittain jälkeenjäävät tekniset toteutukset  voivat  huonoimmassa
tapauksessa ajaa asiakkaat pois järjestelmistä ja saada  aikaan  miljardien
markkojen konkurssit. Aivan kuten Internet välillä puuroutuu,  olisi  luon-
nollista odottaa, että VOD-verkossa  puuroutumista  tapahtuisi  enemmänkin.
Vaikkakin mahdollinen joustavan tietoliikennetekniikka  olisikin  olemassa,
pääsemme ikuiseen kustannuskysymykseen. Kenellä on varaa asentaa niin  suu-
ria järjestelmiä?

Video On Demand on kuitenkin monella tapaa kutkuttava ajatus.  Katselijalle
se tuo videovuokraamon, uutistoimiston, ostoskeskuksen ja  pelihalliin  ko-
tipäätteelle ja palvelujen tarjoajalle se tarjoaa  ennennäkemättömän  tavan
rahastaa asiakkailta kaikesta mahdollisesta. Mieleen herää kuitenkin  kysy-
mys uudesta luokkataistelusta, joka nousee medioiden ulkpuolelle jäävien ja
uusista medioista nauttivien välille. Tuleeko järjestelmistä  vain  rikkaan
keskiluokan huvi vai saadaanko  laitteistot  todellakin  niin  edullisiksi,
että ne leviävät käytännössä kaikkialle?

Tämän vuosikymmenen loppupuolen suuret miljardikysmykset  käydäänkin  vies-
tinnän uusia muotoja etsiessä. Internet, Video-On- Demand, World Wide  Web,
ATM, ISDN ja monet muut termit tulevat tutuiksi sanoiksi,  ennen  kuin  osa
niistä tulee häviämään syvään unohdukseen. Miljardikakulle löytyy monia ja-
kajia ja jokainen niistä haluaisi olla se ensimmäisen, isoimman palan otta-
ja. Mielenkiintoseksi nähtäväksi jää, kuka on se 2000-luvun viestintälähdön
voittaja. Syrjäyttääkö Microsoft Internetin, lyövätkö satelliittilinkit it-
sensä läpi tai tuleeko kaikki vielä heittämään yhtä suurta häränpyllyä?

Jos haluatte rikastua, tehkää se viestinnällä. Erilaiset mediat ovat aloja,
jotka eivät koskaan häviä - ne vain muuttavat muotoaan ja jalostuvat ehkäpä
rikkaammiksi ympäristöiksi. Ihmisillä tulee aina olemaan tarve viestiä kes-
kenään, tapahtui se sitten GSM:llä, Internetin  tai  savumerkkien  välityk-
sellä. Kiihtyvä tekninen kehitys ja elämäntahti, sekä viestittämisen määrän
kasvu johtaa yksioikoisesti uusien ja tehokkaampien menetelmien kehitystar-
peeseen. Tarpeeseen, jonka tyydyttämiseksi tarvitaan osaamista myös Suomes-
ta. 
@endnode
@node YHTEISKUNTA "Elämänohjeita köyhälle"

                         @{b} Elämänohjeita köyhälle 
                          ---------------------- @{ub}

                               Petri Keckman


(Kuten kaikissa mielipideartikkeleissa,  tässäkään  kirjoittajan  kanta  ei
välttämättä vastaa lehden ja yhdistyksen kantaa, toim. huom.)

Tietokoneharrastukseen kuluu paljon  rahaa.  Elämässä  pitää  ihmisen  myös
syödä ja asua jossain. Tästä aiheutuu joskus ongelmia, varsinkin kun asumme
yhteiskunnassa, jossa palkkatyötä ei riitä kaikille  tavallisille  pulliai-
sille. Ja jos riittää, niin se on sitten ahertamista niska  limassa,  koska
korkeiden palkkakustannusten ja ihmisten heikon ostovoiman takia  yritykset
eivät pärjää, elleivät ne ota työntekijöistään kaikkea irti.

Mitä tulee tapahtumaan yhteiskunnassa, jossa robotit tuottavat  hyödykkeitä
ja kulutustarvikkeita ja tietokoneet ja verkot hoitavat byrokratian ja muun
tietojenkäpistelyn? Tuottavuus on korkea, mutta kenelläkään  ei  ole  varaa
kuluttaa, koska palkkatyötä ei ole tarjolla. Raha on aikoinaan kai keksitty
helpottamaan tavaran vaihtoa.  Tällä  hetkellä  tuntuu  kuin  raha  toimisi
lähinnä siten, että sen puute estää ihmisiä tekemästä sitä mitä he haluavat
ja mistä he unelmoivat. Ihmislajin vuosimiljoonainen  kehitys  on  johtanut
tilanteeseen, jossa ihminen on eläinlaji,  jonka  on  hankalaa  elää  ilman
säännöllistä kuukausipalkkaa. Vai onko?

Vielä emme elä yhteiskunnassa,  jossa  tietokoneet  katsottaisiin  elämälle
niin välttämättömiksi, että niihin saisi rahaa sosiaalihuollosta. Korkeasta
verotuksesta huolimatta rahaa ei riitä  sellaiseen.  Kuitenkin  tilanne  on
sellainen, että jos  köyhälle  antaa  satasen,  niin  köyhä  sijoittaa  sen
välittömästi takaisin kiertoon käymällä ruokakaupassa ostamassa sieltä maa-
talouden ylituotannossa tuotettuja tarvikkeita. Eikö tähän  yhteiskunnalli-
sesti ensiarvoisen tärkeään työhön eli kuluttamiseen ja ruokakaupan  hyvin-
vointiin voisi surutta painattaa vaikka kuinka paljon sibeliuksia?  Seurai-
siko siitä inflaatio, niin kuin Saksassa  vuosisatamme  alkupuolella?  Näin
väitetään, mutta itse en ole niin varma siitä, että makrotalouden lainalai-
suudet olisivat enää samanlaiset kuin siihen aikaan, kun tuotanto oli heik-
koa.

Poliitikot ja massa huutavat tällä hetkellä kurkku suorana: "Työtä!  Työtä!
Työtä kansalle!" Mitä se  sellainen  työ  on?  Käykääpä  katsomassa  vaikka
Itäkeskuksessamme  Pohjoismaiden  suurimmassa  kauppakeskuksessa.  Katsokaa
ympärillenne, kierrelkää kaupoissa ja miettikää, onko tämä kaikki materiaa-
linen krääsä ihmiselle todellakin niin tärkeää, että  sen  eteen  kannattaa
raataa kahdeksasta neljään...

Nyt otsikon aiheeseen hieman käytännönläheisemmin. Kuinka siis  elää  tässä
yhteiskunnassa, jos ei halua olla mukana tuottamassa mitä tahansa mistä saa
palkkaa ja valitsee työttömyyden. Ensiksi kannattaa hakea kunnalta asuntoa.
Niitä ei riitä kaikille, mutta jos menee ensin esim. alivuokralaiseksi niin
hikiseen kämppään, että kunnan on  pakko  antaa  (lakisääteisesti)  parempi
asunto, niin se voi onnistua. Itse elin kaksi vuotta yhdeksän neliön  vint-
tialivuokrahuoneessa. Kun ensimmäisen kerran hain  sosiaalitoimistosta  ra-
haa, virkailija kehotti minua hankkiutumaan mielenterveystoimiston puoleen.
Tämä tosin oli vuonna -89, jolloin ei ollut vielä lamaa ja katsottiin, että
ihmisen mielenterveydellisten ongelmien pahin aihettaja on ns.  syrjäytymi-
nen.

Haa! Psykologin kanssa juttelemaan, ajattelin riemastuneena ja riensin  oi-
tis aikaa varaamaan. Kun psykologitäti sai selville, että asun yhdeksän ne-
liön asunnossa, kysyi hän, haluaisinko muuttaa ns. tukiasuntoon, joka tuol-
loin oli vielä soluasunto. Soluasunnossa ei tarvinnut kauan asua  huomatak-
seen, kuinka paljon sitä kaipaa omaa rauhaa  asumiseen.  Siispä  mielenter-
veystoimiston lääkäriltä pyytämään lausuntoa, josta ilmenee, että soluasun-
non rauhattomuus on uhka mielenterveydelleni.  Sen  lausunnon  avulla  sain
kunnalta vuokrakaksion viikossa.  Nyt  asun  onnellisesti  luonnonkauniilla
alueella. Asumistuki ja sosiaalitoimisto kattavat vuokran, ja muuhun elämi-
seen jää peruspäiväraha.

Katson työttömyydestäni huolimatta olevani etuoikeutettu  tässä  yhteiskun-
nassa. Olen aikoinani kyllä tehnyt töitä sen verran, että olen saanut  han-
kittua välttämättömimmät kulutustavarat. Olen vain opiskellut aina yliopis-
toa myöten (tosin keskeytyneesti) sellaiselle alalle, jolla on  niin  suuri
kilpailu, että töihin pääsevät ne itsekeskeiset egoistiset  ja  narsistiset
ihmiset, jotka osaavat hekumoida kyvyillään työnantajalle.  Itse  suhtaudun
ATK-alaan kunnioittavan nöyrästi, ja tuntuu kuin en koskaan tulisikaan hal-
litsemaan siitä mitään.

Siispä ennen sosiaalipummiksi heittäytymistä kannattaa kyllä  opiskella  ja
käydä koulua kiltisti, varsinkin jos  on  nuori  ja  asuu  jotenkuten  sie-
dettävien vanhempiensa luona (jotka eivät liikaa häiritse sinun  elämääsi).
Tämä yhteiskunta pitää kuitenkin mieluummin  paremmin  huolta  koulutetusta
syrjäytyneestä kuin perinteisestä ns. "laitapuolen kulkijasta",  joka  elää
monella tapaa itsetuhoavaa elämäntapaa.

Rahaa on helppo kuluttaa vaikka kuinka paljon, jos sitä on. Tämän  tietävät
kaikki. Mutta yllättävän vähälläkin pärjää,  jos  ei  ota  harrastuksekseen
esim. kaiken maailman turhien herkkujen  syömistä  ja  tupakanpolttoa.  It-
selläni olivat nämä harrastukset, mutta rahapulasta oli se hyöty,  että  ne
karsiutuivat pois. Kun ostaa perusraaka-aineita, on ruoanlaitto sen  verran
vaivalloista, ettei sitä tule tehtyä muulloin kuin on todella nälkä, ja saa
lisäaineetonta terveellistä sapuskaa.

Itse asiassa olen huomannut, että rahapulasta on hyötyä! Siksi sijoitan pe-
ruspäivärahani heti sen tultua johonkin hyödylliseen, josta minulle on iloa
pitkäksi aikaa ja jätän loppukuukaudeksi vähemmän käyttövaroja turhiin hum-
putuksiin. Ostin vuosi sitten Amiga 1200 -tietokoneeni saadessani  ansiosi-
donnaista päivärahaa. (Tosin päivärahani oli niin pieni, että olisin  ollut
oikeutettu saamaan sosiaalitoimistosta silloinkin  rahaa.)  Myöhemmin  olen
ostanut modeemin ja kovalevyn.

Siirtyessämme pikkuhiljaa sellaiseen yhteiskuntaan, jossa turhat työt  ovat
karsiutuneet pois, koska ihmisten ei hengissä  säilyäkseen  tarvitse  tehdä
mitään turhuuksia tuottavaa työtä, kannattaa kirjoitella Sakuun. Huolimatta
tietoteknisestä aihealueestaan Saku on mitä humaanisin ja idealistisin jul-
kaisu! Ihmiset tekevät ja lukevat sitä tekemisen ilosta, eivät siksi,  että
saisivat maksettua asunto- tai autovelkaansa. 
@endnode
@node IDE35 "3,5 IDE-kiintolevy Amiga 1200:aan"

                   @{b} 3,5" IDE-kiintolevy Amiga 1200:aan 
                    ---------------------------------- @{ub}

                                Kimmo Toro


Kaikki alkoi siitä, kun eräänä päivänä kaverini luona käydessäni  huomasin,
kuinka paljon tilaa oli vapaana hänen kiintolevyllään: yli  gigatavu.  Ahne
kiilto syttyi silmiini kuullessani, kuinka paljon hän oli maksanut 1,27 gi-
gan kiintolevystään. Kaverini kone on PC, eli kiintolevykin oli  luonnolli-
sesti 3,5" levy. Epäilin hiukan, josko levy mahtuisi omaan koneeseeni, joka
on Amiga 1200. Kaverini vakuutti, että levy on todella ohut ja  että  kyllä
se mahtuu. Niinpä päätin siis ostaa samanlaisen vanhan 120 Mt:n levyni  ti-
lalle.

Heti aluksi otin selvää, mitä kaapeleita tulisin  tarvitsemaan  kiintolevyn
kiinnisaamiseksi koneeseeni. A1200:ssahan on valmiina liitin ja ohjain 2,5"
IDE-levylle. 2,5" levy eroaa 3,5" levystä siten, että siinä on neljä johtoa
enemmän liitäntäkaapelissa, koska se ottaa tarvitsemansa sähkön sitä  kaut-
ta. 3,5" levyssä on erillinen virtajohto. Tarvitsisin  siis  nauhakaapelin,
jonka toinen pää liitetään Amigan emolevyn 2,5"  IDE-liittimeen  ja  toinen
pää 3,5" kiintolevyn liittimeen. Lisäksi tarvitsin  virtajohdon,  jossa  on
kolme liitintä: yksi levyasemaa ja yksi kiintolevyä varten sekä yksi Amigan
emolevyssä olevaa virtaliitintä varten. Man & Man Co myy molemmat  kaapelit
sisältävää pakettia 90 mk:lla.

Sitten vain kauppaan ostamaan kiintolevy ja  johdot.  Nähtyäni  kiintolevyn
huomasin, ettei se ollut niin pieni kuin  kaverini  sanoista  olisi  voinut
päätellä. Tästä seuraisi vaikeuksia myöhemmin. Man & Man Co:n myyjä neuvoi,
että kannattaa ottaa koneen emolevyä peittävä metallikuori  kokonaan  pois,
jotta levy mahtuu sisään. Lisäksi hän näytti, miten johdot tulevat kiinni.

Kotona otin varmuuskopion vanhasta kiintolevystäni. Levykepulan takia  pak-
kasin ensin kaikki tiedostot LZX:llä. Varmuuskopion tehtyäni sammutin  vir-
rat ja revin kaikki kaapelit irti koneesta. Avasin koneen  ja  otin  vanhan
kiintolevyn pois. Yritin ensiksi asettaa uutta kiintolevyä vanhan paikalle,
mutta eihän se tietenkään siihen mahtunut.  Kaivoin  esiin  peltisakset  ja
aloin leikellä peltiä. Tunnin ähellyksen  ja  sovittamisen  jälkeen  uskoin
viimein, ettei levy tosiaankaan mene  sisään,  ellei  peltiä  ota  kokonaan
pois. Jätin kuitenkin sisäisen levyaseman alle sen kokoisen  palan  peltiä,
että asema pysyisi paremmin paikallaan. Laitoin kiintolevyn  raa'asti  suo-
raan piirien päälle peitettyäni ensiksi sen alapuolen pahvilla ja teipillä.

Siinä vaiheessa aloin miettiä, miten johdot  tulisi  kiinnittää,  sillä  en
tietenkään muistanut mitään, mitä Man & Man Co:n myyjä oli selittänyt.  Ko-
keilin ensin laittaa levyn samoin päin kuin  vanha  kiintolevy  oli  ollut,
mutta virtajohto ei riittänyt sisäiseen  levyasemaan  asti,  joten  käänsin
kiintolevyn toisin päin. Nyt johdot riittivät hyvin,  ja  päätin  kokeilla,
olivatko ne varmasti oikein. Eivät olleet, sillä kone ei edes käynnistynyt.
Vähän aikaa käänneltyäni johtoja ja  kokeiltuani  sain  ne  vihdoin  oikein
päin. Sitten vain kone kiinni ja menoksi.

Tyrmistykseni oli suuri, kun kone ei taaskaan käynnistynyt,  vaikka  johdot
olivat varmasti oikein päin. Taas kone auki. Huomasin,  että  koneen  kuori
painoi kiintolevyä siten, että se painui aika kovaa piirejä vasten.  Päätin
laittaa kiintolevyn parempaan asentoon, jotta kuori menisi helpommin  kiin-
ni. Lopulta löysin hyvän asennon, ja  laitoin  vielä  kiintolevyn  kaapelin
kulkemaan levyn alta saadakseni tilan mahdollisimman hyvin käytettyä.  Taas
ruuvaamaan koneen ruuveja kiinni. Eikä kone käynnistynyt vieläkään!

Tässä vaiheessa aloin hermostua, olinhan väsännyt jo neljä tuntia ja hermo-
ni olivat kireällä. Ruuvasin kaikkia ruuveja hiukan ulos ja kokeilin uudes-
taan. Nyt kone toimi, mutta kuori oli ikävän näköinen. Loppujen lopuksi pa-
ras ratkaisu oli se, että laitoin vain neljä ruuvia kiinni. Kuori ei pullo-
ta ja pysyy hyvin kiinni, ja kiintolevy toimii.

Kiintolevyyn tottuneena käynnistän koneen harvoin  levykkeeltä.  Se  tuntuu
niin kovin hitaalta, mutta nyt olin pakotettu tekemään sen. Workbench käyn-
tiin ja HDToolbox esiin. Alustettuani levyn aloin  purkaa  varmuuskopiotani
sinne. Tämä onnistuikin hyvin, mutta tiedostot olivat silti vielä pakattuja
LZX:llä. Aloin hamuilla LZX:ää, mutta olin pakkausvimmassani pakannut  myös
sen kaikkien muiden C-hakemiston käskyjen mukana. Ohjelma olisi  ollut  mi-
nulla myös disketillä, mutta olin käyttänyt tämän kyseisen  levykkeen  var-
muuskopiolevykkeeksi. Olisin toki saanut ohjelman seuraavana päivänä  kave-
riltani, mutta kun olin urakan  aloittanut  ja  viisi  tuntia  sen  parissa
äheltänyt, en voinut jättää sitä kesken. Kello oli kolme yöllä, joten kave-
rilla käynti ei siihen aikaan tullut kyseeseen. Onneksi löysin eräältä  le-
vykkeeltä vanhan terminaaliohjelman, soitin ainoaan purkkiin, jonka numeron
muistin ulkoa ja sain sieltä imuroitua LZX:n. Vähän ajan  päästä  oli  var-
muuskopiot purettu ja kiintolevy käyttökunnossa. Kunnon päivätyön  tehtyäni
oli mukava mennä nukkumaan. 
@endnode
@node WWW "Perusvirtanen trendikkäästi webbiin"

                   @{b} Perusvirtanen trendikkäästi webbiin 
                    ----------------------------------- @{ub}

                              Mikko Virtanen


Kaikkihan sitä käyttävät - naapurin  tietokonevelho,  firman  mikrotukihen-
kilön täystyöllistäjäisukki, Bill "Multtimeedia"  Gates,  Marillion-yhtyeen
kosketinsoittaja, sadomasokismin harrastaja, ympäristöministeri... Lista on
loputon. Niin, kaikkihan sitä käyttävät, paitsi minä, trendejä  vastustavan
vähemmistön epävirallinen puolijumala.

WWW-myönteinen propaganda on tässä  vaiheessa  kuitenkin  päässyt  jo  niin
pitkälle, että minunkin  aivonystyräni  on  aivopesty  siinä  määrin,  että
päätin eräänä sateisena kesäpäivänä alittaa riman oikein kunnolla ja  koet-
taa ihan käytännössä niin kutsuttua lainelautailua Amigani  ja  World  Wide
Web -palvelimien avulla.

Ensimmäinen mieleen juolahtanut ajatus oli tietysti, löytyykö Amigalle edes
kunnollista WWW-selaajaa. Seuraavaksi mieleen juolahti melko sumeasti  jos-
kus kuultu nimike "AMosaic", joten suuntasin Aminetiin. Ja kas! AMosaic 1.2
löytyi, jopa monena eri versiona. Oli AmiTCP:tä, DNetiä, AS225:tä  ja  ties
mitä tukevia versioita. Pettämätön vaistoni käski  ottamaan  AmiTCP-version
ja samaan laskuun vielä AmiTCP:n demoversion.

Kotona AmiTCP-pakettiin tutustuttuani huomasin, ettei mokoman mukana tullut
minkäänlaista dokumentointia. Eihän sellainen nyt sovi! Aloittelija tarvit-
see ohjeet. AmiTCP:n tekijäsetien mukaan moiset  saa  ohjelman  kaupallisen
version mukana, ja minähän en sikaa rupea ihan säkissä ostamaan. Siitä vain
sormi suussa miettimään uutta ratkaisua päästä surffaamaan.

Jossain vaiheessa eräs tietokoneaivo hihkaisi tittelin "MultiLink" ja  ker-
toi, mitä sillä voi tehdä. Kuulosti varsin lupaavalta, mukana kun tuli jopa
dokumentointi. Niinpä hölkkäsin taas Aminetiin ja kalastin MLinkin itselle-
ni.

MLink  osoittautui  varsin  näppäräksi  AmiTCP/AS225-emulaattoriksi,  jonka
avulla kykenen ajelemaan lähes kaikkia (liioittelenko?) AmiTCP/AS225-ohjel-
mia, myös  AMosaicia.  Ikään  kuin  bonuksena  en  tarvitse  edes  kallista
SLIP/PPP-yhteyttä Internetiin, vaan UNIX-tunnukseni riittää.

MLinkin asennus oli helppoa: seuraamalla mukana tulevaa  AmigaGuide-ohjeis-
toa en onnistunut mokaamaan edes UNIX-päässä tapahtunutta C-kielisten  sor-
sien kääntämistä. Pistäkää paremmaksi.

Tässä vaiheessa kaikki oli AMosaicin konfigurointia lukuunottamatta valmis-
ta. Virtasen kovalevyllä oli jo ennestään AMosaicin vaatima MUI (Magic User
Interface), joten sen kanssa ei tarvinnut sählätä sen ihmeemmin. Tein MUI:n
avulla AMosaicille oman julkisen ikkunan, vaihdoin kelvollisen  näyttötilan
päälle ja pisteeksi i:n päälle heitin vielä suosikkikirjasinlajini  AMosai-
cin käyttöön. Suu vaahdoten ja kädet täristen siirryin koeajoon.

Termiksellä  yhteys  Internet-mestaan,  poistuminen  termiksestä,   ajetaan
MLink, odotellaan jonkinlaista Ready/OK-signaalia ja lopuksi  ajetaan  AMo-
saic, ja kas! Siinä se on: trendikkyyksien trendikkyys, muotitietoisten ih-
misten päivittäinen puheenaihe, tiedon valtatie! No  onpas  ihmeellistä  ja
öh,  melko  rumaa.  Ehkäpä  olisi  aika  ostaa  monitaajuusmonitori  vanhan
CM8833:n tilalle ja alkaa nauttia Ihmisten Resoluutioista. 640x256  ei  ole
hauska edes overscannattuna. Ruutu täyttyy  tavarasta  varsin  nopeasti  ja
pikselit ovat isoja. Yh.

AMosaic viskasi minut oletusarvona omalle  kotisivulleen,  josta  löysinkin
AMosaicin uunituoreen 2.0 prerelease-version, varsin hyödykkään FAQin  sekä
muutaman AMosaic-apuohjelman imuroitavaksi.

Seuraavaksi  vaihdoin  URL-osoitteeksi  jostain  löytämäni   WWW-hakupaikan
osoitteen, http://www.yahoo.com:n. Sieltä löysin tieni mm. Tori Amos -fani-
sivuille, X-Files-aiheisia tekstejä lukemaan ja nappasinpa itselleni muuta-
mat bassotabulatuuritkin, musisoivaa sorttia kun olen.

Nyt kun olen kokenut Webin ihmeet, täytyy  myöntää  että  "surffaus"  kuvaa
WWW:n käyttöä aika hyvin - joskus on erinomaiset laineet  ja  kusti  polkee
kiitettävästi, mutta yleensä laineita ei ole nimeksikään eikä kusti  todel-
lakaan polje, kusti jonottaa. Toisin sanoen netti  alkaa  olla  toivottoman
tukossa, kun KAIKKI haluavat päästä surffaamaan.

Suurin osa netin käytöstä kuluukin jonotteluun, varsinkin jos  käytössä  on
toisella mantereella sijaitseva palvelin. Kannattaakin varata  tarpeellinen
määrä oheisviihdykkeitä ja rutosti kärsivällisyyttä surffisessioiden ajaksi
- niitä tarvitaan! Onneksi Amigassa on toimiva moniajo...

Tiedon valtatie - ensi vuoden  Tiedon  Mannerheimintie  tai  ehkäpä  Tiedon
neljän ruuhka?

PS. KS 1.3-relikteille (sivistyssanakirja käteen!) ei  näillä  näkymin  ole
ainuttakaan WWW-selainta tarjolla. Olisiko päivityksen paikka? Onhan  tosin
olemassa merkkipohjainen Lynx...


@{b}Virtasen surffausvarusteet 
-------------------------- @{ub}

Kone: A4000/030, KS3.0 ja 28.800 bps modeemi. 

Ohjelma          Mistä                                 Vaatimukset
--------------------------------------------------------------------
AMosaic 2.0pre1  AMosaicin kotisivut                   KS 3.0, MUI
MLink 1.32       aminet/comm/net/mlink132.lha          KS 2.1
MUI 2.3          aminet/util/libs/mui23usr.lha         KS 2.0
Term 4.4         aminet/comm/term/term-*.lha           KS 2.0
(AMosaic 1.2     aminet/comm/net/Mosaic1.2NoNet.lha    KS 2.0, MUI)
--------------------------------------------------------------------

Kalat löytyvät myös Kevyt Linjasta, puh. (90) 343 2373 ja (90) 343 3193. 
@endnode
@node OCTAMED_6 "OctaMED Professional v6.0"

                        @{b} OctaMED Professional v6.0 
                         ------------------------- @{ub}

                            Marko Vuorentausta


Teijo Kinnunen on julkaissut uuden version musiikkieditoristaan (ks.  Octa-
MED v5.0, Saku #8). Protrackerin tappaja on saanut paljon uusia  toimintoja
ja näyttää hienommalta kuin koskaan. Kosmeettinen puoli tuntuu olevan  siis
kunnossa, ja niin alkaa ohjelmallinenkin puoli olla. Eipä juuri enää keksi,
mitä OctaMEDiin pitäisi lisätä, sen sijaan joitakin toimintoja  voisi  jopa
poistaa.


@{b}Yleistä 
------- @{ub}

Kuten sanottu, OctaMED näyttää nyt hienolta. Nappien sijoittelu on onnistu-
nut, eikä lopputulos näytä enää niin amatöörimäiseltä kuin edellisessä ver-
siossa, jossa  kokeiltiin  ensimmäisen  kerran  uutta  käyttöliittymää  eli
hylättiin piiretyt grafiikat. Ulkonäköön vaikuttaa  myös  se,  että  kaikki
mahdollinen on nyt ikkunoitu. Se on todella hyvä asia, koska OctaMED  alkaa
olla jo sitä suuruusluokkaa, että se vie aika  reilusti  muistia.  Eli  jos
muisti tekee tiukkaa, niin suljetaan kaikki mahdollinen  ruudulta  pois  ja
jätetään vaikka pelkkä editori auki. Mihin niitä  nappeja  edes  tarvitaan,
kun kaikki mahdollinen hoituu näppäimistölyhenteillä? Jos johonkin  toimin-
toon ei löydy oikotietä, sen voi nyt itse tehdä, kuten myös  vanhoja  vaih-
della.

Näppäimistölyhenne-editori on vain yksi OctaMEDin uusista  ominaisuuksista.
Ohjelman ulkonäköä voi muuttaa myös vaihtamalla kirjasinta, ruudun resoluu-
tiota tai värejä. OctaMED käyttää kolmea  eri  kirjasinta,  joten  sen  saa
näyttämään todella mielenkiintoiseltakin... Tietenkin  kaikkien  ikkunoiden
ja nappuloiden koot muuttuvat kirjasimen koon mukaan.  Suurimmat  lisäykset
liittyvät lähinnä ääniin. OctaMED pystyy nyt käyttämään 16-bittisiä  ääniä,
sterosampleja ja tietenkin edelleen IFF- ja Raw-ääniä, joita voi  tallentaa
ja ladata useassa formaatissa (MAUD, AIFF, WAVE, Raw, IFF).

Kun Teijo vihdoin viimein sai Tracker-tallennuksen toimimaan kunnolla, niin
nyt se on jätetty kokonaan pois. (Tietenkin OctaMED yhä tukee tracker-modu-
leja.) Tilalle on tullut kaksi uutta toimintoa, mahdollisuus tallentaa  mo-
dulit ajettavina tiedostoina ja MIDI-kappaleet Standard MIDI File  -tiedos-
toina. Valitettavasti MIDI-kappaleet voi tallentaa vain tyypissä  0,  mutta
lataus onnistuu molemmissa (1 ja 0). Manuaalin mukaan täydellistä käännöstä
ei voi kuitenkaan varmasti luvata, mutta kyllä se  tuntui  ainakin  minulla
toimivan hyvin.

Näillä lisäyksillä ei varmaankaan monelle  käyttäjälle  ole  paljon  merki-
tystä, mutta ehdottomasti upeimmalla lisäyksellä  varmasti  on:  blokkeihin
voi nyt lisätä komentosivuja. Se tarkoittaa, että eri komentoja voi asettaa
päällekkäin eri sivuille. Komentosivuja voi olla joka  blokille  asetettuna
32767, tosin yleensä kaksikin riittää. Toiminto on erittäin  käytännöllinen
esim. arpeggion käytössä. Pitää myös muistaa,  että  komentosivu  vie  yhtä
paljon muistia kuin kokonainen blokki. Ihan mielenkiinnosta  asetin  kerran
eräälle blokille  tuhat  sivua.  Jäljellä  olleesta  vajaasta  megasta  jäi
jäljelle n. 50 kiloa, ja kun tuhosin turhat sivut,  muisti  vapautui  vasta
sulkemalla OctaMED. Tilapäinen häiriö vai bugi? Jotenkin tuota muistia "ka-
toaa" (muutenkin kuin äänen latauksen yhteydessä) oudoissa  paikoissa.  Jos
se todella on vain tilapäinen vika tai kääntäjän bugi, miksi minä saan aina
ne versiot?


@{b}Parannuksia 
----------- @{ub}

Parhaat parannukset löytyvät sample-editorista. Nopeus on nyt parempi  kuin
edellisessä versiossa, mutta ei vieläkään sitä luokkaa mitä  se  oli  esim.
v4.0:ssa. Myös samplerin koodi on hiukan  parantunut.  Ultra-hidas  monito-
rointi-ikkuna on poissa, ja sen korvaa näytön alareunaan avattava erillinen
ruutu. Nyt se tukee myös stereosampleria. Varsinaisia toimintoikkunoita  on
myös paranneltu, lähinnä ulkonäöltä,  mutta  joihinkin  on  lisätty  varsin
käyttökelpoisia toimintoja, esim. sointueditorin sisäänrakennetut  soinnut.
Ed Wilesiä lainatakseni, se on  nyt  räplääjän  paratiisi.  Loop-toimintoja
varten on tehty kokonaan erillinen uusi valikko. Nyt loop-luvut  voi  esim.
"snapshotata", eli loopin voi palauttaa entiselleen, jos  uuteen  tulokseen
ei ole tyytyväinen.

Synthsample-editori ei sitä vastoin ole  kokenut  paljon  muutoksia.  Ainoa
mainittava uudistus on se, että ns. ohjelmalista on saanut myös oman  ikku-
nan. Sen kätevyydestä voidaan olla montaakin mieltä...

Myös aikansa elänyt nuottieditori on nyt tilapäisesti poissa.  Sen  pitäisi
palata seuraavaan versioon täysin uudelleen kirjoitettuna.


@{b}Ruusuja 
------- @{ub}

OctaMED ei ole ikinä ollut helppo käyttää, eikä siitä voi millään tehdäkään
helppokäyttöistä, vaan sen sijaan se on  erittäin  näppärä  käyttää.  (Vrt.
esim. Protracker.) Teijon kirjoitusvirhe on nyt korjattu, eikä  OctaMEDistä
poistuminen enää kaada konetta. Myös useita muita ei-niin-näkyviä bugeja on
poistettu.


@{b}Risuja 
------ @{ub}

Jotkin ikkunat ovat kasvaneet ylisuuriksi. Transponointi-ikkuna esimerkiksi
on aina tiellä, pani sen mihin kohtaan ruutua hyvänsä. Myös editointi-ikku-
na jää sen alle, joten ikinä ei voi olla varma mitä tekee. Ns.  online-help
vaatisi myös kehittelyä. Varsinkin levykekäytössä on turruttavaa, kun  aina
täytyy ladata valtavan kokoinen tekstitiedosto saadakseen  selville  jonkin
pienen toiminnon. Ei kai olisi vaikeaa kehitellä  ihan  oikea  online-help,
joka lataisi aina vain tarvittavan osan tekstiä. OctaMEDiin alkaa tätä  me-
noa kasautua myös hiukan turhia  toimintoja;  Annotation-toimintoa  on  nyt
laajennettu siten, että siihen voi ladata yhden tekstirivin lisäksi erilli-
sen tekstin.

Jo MEDin ajoilta peräisin olevaa Programmable keys  -toimintoakaan  en  ole
ikinä ymmärtänyt. Tällaisia asioita poistamalla voisi lyhentää jo muutenkin
paisunutta ohjelmaa ja jättää muistia itse asiaan eli musiikille. Jo  Prot-
rackereissa ollutta reaaliaikaisuutta esim. samplejen editoinnissa jäi kai-
paamaan.


@{b}Penneille vastinetta 
-------------------- @{ub}

OctaMED v6.0 maksaa 38 puntaa. Se ei ole paljon, jos haluaa parhaan mahdol-
lisen musiikkieditorin. Lisäksi se on joka pennin arvoinen. Ohjelman mukana
saa lisäksi (melko vaatimattoman) manuaalin, jolla pääsee  alkuun,  jos  ei
ole aiemmin tutustunut  OctaMEDiin.  Mukana  on  myös  kymmenen  sivullista
ARexx-komentoja...

OctaMED on hyvä, Teijo Kinnunen on nero ja totuttuun tapaan demobiisit ovat
surkeita, mutta kyllä tähän kannattaa rahansa sijoittaa. 

       @{b} OctaMED Professional v6.0  @{ub}

        Nopeus:                 9 1/2
        Manuaali:               8 
        Ominaisuudet:           9 1/2
        Ulkonäkö:               10-
        Käyttäjäystävällisyys:  9+
        Hinta/laatu-suhde:      10
        Arvosana:               9 1/2
@endnode
@node A4066 "CEI A4066 Ethernet Plus -kortti"

                     @{b} CEI A4066 Ethernet Plus -kortti 
                      ------------------------------- @{ub}

                              Robert A. Green

                        Käännös: Antti Vähä-Sipilä


Arvostelussa on tällä kertaa Zorro II/III Ethernet-kortti, joka tukee 10Ba-
se-T:tä, AUI:tä ja ThinNetiä. Kortin mukana toimitetaan SANA II  -yhteenso-
piva ajuri. Kortin valmistaja on Creative Equipment International  (yhteys-
tiedot arvostelun lopussa).

Kortin testaukseen käytettiin Amiga 3000T:tä (25 MHz:n 68040-prosessori,  2
Mt CHIP- ja 8 Mt FAST-muistia, KS 2.04) ja AmiTCP 4.0:n demoversiota. Kort-
ti toimitetaan ThinNet-tehdasasetuksilla ja paikallisverkkoni on sellainen,
joten kortin asennus käsitti vain kotelon aukaisun ja kortin painamisen va-
paaseen Zorro-väylään.

A4066 vaikuttaa kaiken kaikkiaan hyvin selkeältä tuotteelta.  Koko  projek-
tissa Ethernet-kortti oli yksinkertaisin  asia;  kortti  koneeseen,  virrat
päälle, ajurin asennus ja homma oli  siinä.  AmiTCP  toimi  moitteettomasti
kortin kanssa heti alusta lähtien. Amigani on  TCP/IP-verkossa  kahden  MS-
DOS- ja kahden Linux-koneen kanssa ja yhden  jompaa  kumpaa  edelläolevista
käyttävän  koneen  kanssa.  Amigallani  ei  ollut  vaikeuksia  kommunikoida
minkään koneen kanssa.

Tähän saakka olen käyttänyt A4066:ta vain Telnetiin ja FTP:hen, mutta koska
kaikki tuntuu toimivan hienosti, luulen sen toimivan minkä tahansa SANA  II
-verkkosoftan kanssa. Ajan myös Parnetiä samanaikaisesti, ja verkot  toimi-
vat hyvin yhdessä. Kortin toimintaa voi testata käytännössä, koska se  pal-
velee myös purkkini Telnet-yhteyksissä osoitteessa bbs.mxi.com.

Kortin dokumentaatio on vain viisisivuinen  lehtinen,  joten  se  on  hyvin
niukka. Todellisuudessa enempää ei juuri tarvitakaan - verkkokortin toimin-
takuntoon saaminen on hyvin helppoa. Varsinaisen ohjelmiston toiminta onkin
sitten aivan eri asia, mutta se ei liity itse korttiin mitenkään.

Pidän Ethernetin nopeudesta (10 Mt/s on nopeaa), eikä  sillä  tunnu  olevan
vaikutusta koneeni nopeuteen, toisin kuin AmiTCP:llä. Ainoa asia, josta  en
kortissa pidä, on sen hinta. Se on tosin samalla tasolla  muiden  Zorro-Et-
hernet-korttien kanssa (Hydra, Ariadne), joten se lienee kysynnän  ja  tar-
jonnan laki. Toisaalta, PC:lle vastaavia kortteja saa vajaalla 200  markal-
la, mutta jokin hinta Amigasta on ilmeisesti maksettava.

En ole juurikaan käyttänyt muita Amigan Ethernet-kortteja,  mutta  lukemani
perusteella A4066 ei juurikaan eroa Ariadnesta ja Hydrasta. A4066:lla on 64
kilotavun puskuri, Ariadnella 32 kilotavun.  A4066  toimitetaan  ainoastaan
laitteistoajurien kanssa, mutta Ariadnen mukana tulee myös Envoy  (Amigojen
välinen verkotusohjelmisto). Minulla ei ollut Envoylle  käyttöä,  koska  en
yhdistänyt Amigaani muuhun Amigaan. Bugeja ei A4066:sta testissä  löytynyt.
Kortille annetaan valmistajan vuoden takuu suunnittelu- ja  valmistusvikoja
varten.

Kaiken kaikkiaan kortti täyttää lupauksensa, ja voin suositella  sitä  kai-
kille, joiden täytyy liittää  Amigansa  Ethernet-paikallisverkkoon.  Kortin
hinta USA:ssa ilman postikuluja on noin USD 300.

Kortin valmistaja: 

        Nimi:           Creative Equipment International
        Osoite:         5555 W. Flagler St.
                        Miami, FL  33134
                        USA

        Puhelin:        +1-305-266-2800

(Tämä artikkeli ilmestyi alunperin Internetin  uutisryhmässä  comp.sys.ami-
ga.reviews. Se on käännetty, muokattu ja julkaistu alkuperäisen  kirjoitta-
jan luvalla uutisryhmän sääntöjen mukaisesti.  (C)  1995  Robert  A.  Green
<mooncrow@aloha.com>) 
@endnode
@node DOPUS_5 "Directory Opus 5 Release 1.0"

                      @{b} Directory Opus 5 Release 1.0 
                       ---------------------------- @{ub}

                          Veli-Matti Vuorensyrjä


Directory Opuksen versio 5 on  kokolailla  uudelleen  ohjelmoitu.  Tietyssä
mielessä, nimessään olevasta "5":stä huolimatta, se on versio 1.0. Sen toi-
mintafilosofia on aivan erilainen kuin aikaisempien versioiden,  jos  kohta
sen voi järjestellä aika paljon samannäköiseksi kuin vanhemmat Opukset. Mu-
kana on jopa ladattavaksi valmis Directory Opus 4  -ympäristö  ja  DiskMas-
ter-tyyppinen ympäristö, mutta omimmillaan uusi Opus on  toimiessaan  Work-
benchin rinnalla eräänlaisessa pseudo-WB-tilassa.

Directory Opus 5 on toteutettu siten, että kun sitä käytetään pseudo-WB-ti-
lassa, ruudulla näkyvät tavalliseen tapaan levykkeiden ja kovalevyn ikonit,
mutta kun niitä näpäyttää, avautuukin tavallisesta poikkeava ikkuna. Näissä
tiedostoikkunoissa tiedostot ja hakemistot näkyvät  tekstimuodossa  (joskin
ne saa haluttaessa näkymään myös ikoneina), ja niitä voi  ikkunassa  kelata
ylhäältä alas tai päinvastoin. Jokainen tiedostoikkuna toimii omana proses-
sinaan, eli uusi Opus hyödyntää Amigan käyttöjärjestelmän moniajoa. Ikkunan
yläosassa on työkalupalkki, jonka toimintaikoneilla voi  kohdistaa  tiedos-
toihin toimenpiteitä, kuten siirtää tai tuhota niitä. Myös  kuvien  katselu
ja äänitiedostojen kuuntelu onnistuu omista painikkeistaan ja/tai kätevästi
kaksoisnäpäyttämällä tiedostoa. Samalla tavalla onnistuu puhtaiden  teksti-
tiedostojen luku. Toimintopainikkeita voi tarvittaessa lisätä itse työkalu-
palkkiin.


@{b}Työkalut pakissa 
---------------- @{ub}

Kaikki tärkeimmät toiminnot on  koottu  ikkunan  yläosaan  työkalupalkkiin,
josta ne ovat näppärästi käytettävissä. Näistä  pienoisikoneista  joidenkin
tarkoitus on helposti pääteltävissä: Makedir-toimintoa kuvaa lipaston veto-
laatikko, Delete-toimintoa taas roskakorin kuva  ja  Show-toimintoa  silmä,
mutta  monen  ikonin  tehtävä  on  vaikea  päätellä.   Tämä   on   kylläkin
ymmärrettävää, koska ikonit ovat melko pienikokoisia, minkä takia niistä ei
ole aina saatu tehtyä tarpeeksi selkeitä. Ne oppii kyllä muistamaan.


@{b}Painikkeet 
---------- @{ub}

Tiedostoikkunassa on kolme painiketta,  joita  hiirellä  näpäyttämällä  saa
pulpahtamaan näkyviin monia toimintoja sisältävän valikon.

 @{" Kuva: Tiedostoikkunoita " system "SAKUVIEW Kuvat/Opus.IFF"}

Ensimmäisestä, komentovalikon painikkeesta saadaan näkyviin valikko,  jonka
toiminnot pitkälti vastaavat  komentoriviltä  annettuja  käyttöjärjestelmän
komentoja. Esimerkiksi tiedostojen kopiointi hakemistosta toiseen  tai  le-
vykkeeltä kiintolevylle on paljon helpompaa Directory Opuksen avulla.  Myös
tiedostojen poisto tai niiden nimeäminen  uudelleen  käy  helposti.  Edellä
mainitut toimenpiteet tehdään siten, että hiirellä valitaan haluttu tiedos-
to ja valikosta toiminto Opuksen suoritettavaksi.

Toisesta, laitevalikon painikkeesta esiin tulee valikko, jossa on  hakemis-
toissa liikkumista helpottavia  toimintoja,  kuten  edelliseen  hakemistoon
vievä Parent Directory ja hakemiston  juuritasolle  vievä  Root  Directory.
Laitteet ja Assign-komennolla järjestelmään liitetyt hakemistot saa tiedos-
toikkunaan näkyviin Device List -toiminnolla. Cache List -toiminto taas tuo
näkyviin hakemistopuskuriin kertyneet hakemistopolut. Aina kun hakemistois-
sa liikutaan, ne jäävät puskuriin ja niihin pääsee uudelleen tämän  toimin-
non avulla helposti. Viimeksi käytetyt hakemistopolut  näkyvät  myös  tämän
valikon alalaidassa, josta ne ovat  nopeasti  valittavissa.  Viimeisenä  on
Re-read Directory, joka lukee uudestaan käsillä olevan hakemiston.

Kolmas painike on tilavalikon painike, jonka toiminnoilla  voidaan  kopioi-
dessa valita lähde ja kohde. Tätä varten on luonnollisesti hiirellä avatta-
va lähde- ja kohdeikkunat. Ikkuna on myös lukittavissa  jompaankumpaan  ti-
laan. Lock Position -toiminto estää ikkunan sulkemisen, siirtämisen ja koon
muuttamisen. Iconify-toiminto pienentää ikkunan ikoniksi, joka hiiren  kak-
soisnäpäytyksellä avautuu takaisin entiseen kokoonsa.

Tiedostoikkunan valintaan lähde- tai kohdeikkunaksi on myös oikotie. Valin-
nat voi tehdä myös hiiren ja näppäimistön avulla: näpäyttämällä ikkunan in-
fo-laatikkoa  se  muuttuu  lähdeikkunaksi.  Sama  tehtynä   samanaikaisesti
Shift-näppäintä painaen muuttaa ikkunan  kohdeikkunaksi,  Control-näppäintä
painaen ikkunan tila muuttuu lukituksi ja Alt-näppäimen kanssa taas  kaikki
eri tilat menevät pois päältä. Tämä hiiren ja näppäimistön yhteiskäyttö  on
varsin hyvä oivallus: kun oikotiet menevät selkäytimeen, on ohjelman käyttö
helpompaa ja nopeampaa.

Info-laatikko sijaitsee komentovalikon painikkeen vasemmalla puolella, toi-
mintoikoneiden yläpuolella. Siinä näkyvät hakemistojen määrä, valitut hake-
mistot, tiedostojen määrä, valitut tiedostot ja hakemiston tiedostojen  yh-
teenlaskettu koko.


@{b}Ulkoisten ohjelmien käynnistys 
------------------------------ @{ub}

Ulkoiset ohjelmat käynnistetään näpäyttämällä kahdesti erityisiä  ikoneita,
joita muodostetaan Program Groups -toiminnolla. Kun halutaan tehdä uusi oh-
jelmaryhmä, valitaan vain em. toiminto, annetaan ryhmälle nimi ja raahataan
halutut ohjelmat hiirellä ikkunaan. Directory Opus muodostaa automaattises-
ti linkit, joiden avulla se tietää, missä ohjelmat hakemistopuussa oikeasti
sijaitsevat. Ohjelmat käynnistetään  niiden  ikonissa  olevan  informaation
avulla.

Mielestäni tämä ei ole paras mahdollinen tapa, koska tässäkin joutuu näpyt-
telemään  ikoneita  aika  lailla  samaan  tapaan  kuin  WB:stäkin  käynnis-
tettäessä. Parempi tapa olisi ollut, jos ulkoiset ohjelmat voisi käynnistää
omasta valikosta. Nykyiset ominaisuudet eivät tarjoa siihen kunnon  mahdol-
lisuutta, koska valikoista käynnistettävien ohjelmien pinon  (stack)  kokoa
ei voi säätää, eikä suurille ohjelmille aina riitä neljän kilotavun  vakio-
pino. Ladattavissa on myös samantapainen Button Bank kuin  Opuksen  edelli-
sessä versiossa oli, mutta sieltäkään käynnistettävien ohjelmien pinon  ko-
koa ei voi säätää. Tämä on selvä puute, joka toivottavasti korjataan  tule-
vissa versioissa.


@{b}Joitakin valikkotoimintoja 
-------------------------- @{ub}

Directory Opus 5 on näppärä, kun halutaan kopioida tiedostoja levyltä  toi-
selle tai hakemistosta toiseen. Tarkoitukseen voi  käyttää  toimintoikonia,
jolloin ensin valitaan hiirellä kopioitava tiedosto ja  sitten  näpäytetään
kopiointi-ikonia. Hiirellä voidaan myös tarttua  tiedostoon/hakemistoon  ja
raahata  se  toisessa  ikkunassa  näkyvään  hakemistoon.  Kun  on  hiirellä
näpäyttänyt lähde- ja kohdelevyä, saa auenneet ikkunat mukavasti yhtäsuuri-
na näytölle.  Tile-toiminnolla  voidaan  helposti  asettaa  avatut  ikkunat
päällekkäin tai vierekkäin. Samassa valikossa oleva  Cascade  taas  asettaa
kaikki näytöllä olevat ikkunat päällekkäin  yhtäsuurina  mutta  hiukan  li-
mittäin siten, että ikkunoiden sulku- tai syvyyspainikkeet näkyvät.

Ohjelmassa ovat valmiina myös LHA-pakkausohjelman komennot.  LHA-päätteiset
pakatut tiedostot voi purkaa tarttumalla hiirellä pakattuun  tiedostoon  ja
raahaamalla se kohdehakemistoon tai valitsemalla valikosta Extract. Valitun
tiedoston tai hakemiston voi myös pakata ja paketin sisältöä katsella.  Va-
likkoihin voi myös itse asentaa  haluamiensa  ohjelmien  toimintoja,  esim.
LZX-ohjelman purku- ja pakkaustoiminnot on helppo asettaa, kun katsoo  mal-
lia valmiiksi asetetuista LHA-komennoista. Sinne voi myös asettaa  suositun
DMS-levypakkaajan komennot ja muita pienehköjä  ohjelmia.  Rajoituksena  on
ohjelman vaatiman pinomuistin koko, joka ei saisi olla suurempi kuin  neljä
kilotavua.


@{b}Käyttö näyttökorttien kanssa 
---------------------------- @{ub}

En voinut testata Opuksen toimintaa minkään näyttökortin kanssa,  koska  en
sellaista omista, mutta ohjelman mukana seurannut ohjetiedosto  kertoi  on-
gelmista eräiden näyttökorttien kanssa, jotka eivät samaisen tiedoston  mu-
kaan ole täysin yhteensopivia Amigan käyttöjärjestelmän  kanssa.  Useimpien
näyttökorttien kanssa ei kuitenkaan pitäisi ilmetä ongelmia.


@{b}Käytettävyys 
------------ @{ub}

Ohjelman käytettävyys on hyvä ja  epäilemättä  vielä  parempi  AGA-koneissa
kunnon  monitorilla  tai  käytettäessä  flicker  fixeriä.   Terävämmän   ja
värinättömän grafiikan ansiosta saa ruudulle näkymään  enemmän  ja  isompia
ikkunoita ja siten kerralla enemmän tietoa. Suuri määrä ikkunoita  näytöllä
aiheuttaa luonnollisesti tahmausta, mutta siihenkin auttaa tehokkaampi kone
ja/tai näyttökortti. Mieluinen yllätys oli tämän viitosversion huomattavas-
ti pienentynyt koko, joka on nyt n. 218 kt. Opus 5 tukee Amigan  lokalisaa-
tiota, eli on mahdollista tehdä ohjelmasta suomenkielinen, jos on  käytössä
käyttöjärjestelmän versio 2.1 tai uudempi. Ohjelman tekijä antaa halukkail-
le kääntäjille neuvoja, joten sopii vain toivoa,  että  joku  suomalaisista
käyttäjistä haluaisi kääntää Opuksen omalle kielellemme.


@{b}Asennus 
------- @{ub}

Directory Opuksen asennus on helppoa Commodoren Installer-ohjelmalla.  Opus
voidaan asentaa toimimaan usealla eri tavalla: käynnistymään konetta  käyn-
nistettäessä, ikoniksi, vain ikonista tarvittaessa  tai  siten,  että  Opus
korvaa Workbenchin. Jos valitsee  viimeksi  mainitun  vaihtoehdon,  konetta
käynnistettäessä Workbench ei lataudu, vaan sen sijaan  ladataan  Directory
Opus. Tämä tapahtuu siten, että asennusvaiheessa LoadWB-käskyn tilalle  si-
joitetaan uusi komento. Vanha käsky säilyy, mutta sen nimi  muutetaan.  Ko-
netta käynnistettäessä on mahdollista saada Workbench latautumaan pitämällä
Shift-näppäintä pohjassa. Esimerkiksi ToolsDaemon-PD-ohjelmalle Workbenchin
puute aiheutti ongelmia. Ohjelma valitti,  ettei  löydä  Workbench-ikkunaa,
muttei sentään jumittanut konetta.


@{b}Ohjeet 
------ @{ub}

Directory Opuksen ohjekirja on englanninkielinen, 174-sivuinen  ja  kierre-
selkäinen. Se on hieman vaatimattomampi kuin nelosversion mappityylinen ma-
nuaali mutta toisaalta kätevän pieni, ja luettava kohta pysyy  hyvin  auki.
Opuksessa on lisäksi hypertekstin avulla  toteutettu  sähköinen  ohjekirja,
joka aukeaa Help-näppäintä painamalla.


@{b}Bugeja, onko niitä? 
------------------- @{ub}

Kyllä, ohjelmassa on joitakin bugeja. Edellä mainittujen ulkopuolisten  oh-
jelmien käynnistysongelmien lisäksi monet Opuksen muokkausohjelmat myös ai-
heuttavat toisinaan gurun vierailun. Onneksi tätä  tapahtuu  vain  harvoin,
eikä sitä voi pitää kovin suurena puutteena, sillä itse ohjelma tuntuu toi-
mivan varsin vakaasti - vakaammin kuin  aiemmat  Opukset.  Monet  toiminnot
tuntuvat myös saaneen lisää nopeutta. (Tämä havainto on kylläkin saatu  ai-
van "mutu"-menetelmällä ilman mitään tarkempia nopeustestejä.)

Directory Opusta kokeiltiin Amiga B2000 -koneessa, jossa oli AmigaOS v2.04,
1 Mt CHIP-muistia, 4 Mt FAST-muistia, SupraTurbo 28 ja GVP:n SCSI-II-ohjain
varustettuna Quantumin 540 Mt:n kovalevyllä.


@{b}Saatavuus
--------- @{ub}

Englanti: Monista tietokonetarvikkeita  ja  ohjelmia  myyvistä  liikkeistä,
esim. Emerald Creative Technology, Rapid House, 54 Wandle Bank, London SW19
1DW,    United    Kingdom.     Puhelin:     990-44-181-715-8866.     Faksi:
990-44-181-715-8877. Hinta: £ 49,95 (n. 350 mk).

Ne, joilla on vanhempi rekisteröity versio tai CU  Amiga  Magazine  -lehden
helmikuun numeron mukana tullut versio, voivat tilata  Directory  Opus  5:n
päivitysversion ohjelman valmistajalta hintaan £ 29,99 (n. 206  mk)  osoit-
teesta GPSoftware, P.O. Box 570, Ashgrove, Qld, Australia  4060.  Internet:
zzgperry@mailbox.uq.oz.au. Tai: Wizard Developments, PO Box 490,  Dartford,
Kent, DA1 4U8, United Kingdom. Puhelin/faksi: 990-44-322-272-908.

Suomi: Westcom Data ei ainakaan vielä ilmoituksensa mukaan  pysty  ohjelmaa
toimittamaan ohjelman edustus- ja  jakeluasioissa  tapahtuneiden  muutosten
takia. 
@endnode
@node SWITCHHITTER "SwitchHitter - PC-näppäimistö Amigaan"

                  @{b} SwitchHitter - PC-näppäimistö Amigaan 
                   ------------------------------------- @{ub}

                            John Scott Freeland

                        Käännös: Antti Vähä-Sipilä


SwitchHitterin avulla IBM AT -yhteensopiva näppäimistö voidaan liittää Ami-
ga  2000/2500/3000/4000:een  ja  CD32:een.  Helppo  ratkaisu   löytyy   to-
dennäköisesti myös Amiga 500/1000:een. Laite siis tarvitsee näppäimistöpor-
tin Amigassa. Paketissa ei ole minkäänlaista ohjelmistoa,  kaikki  toteute-
taan täysin kovopohjaisesti.  Näppäimistöadapterin  testaukseen  käytettiin
kaikkia siihen soveltuvia koneita eli myös CD32:ta.

Asennus on sikamaisen helppoa.  Amigasta  virrat  pois,  vanha  näppäimistö
mäkeen ja uusi tilalle. Adapterissa on DIP-kytkimiä asetuksia varten, mutta
tehdasasetuksilla pääsee alkuun.

Töissäni olen pakotettu käyttämään PC-kloonia. Viimeisin pöydälleni  ilmes-
tynyt outous on Microsoftin Natural-näppäimistö. Se on niin kutsutusti "er-
gonominen", eli näppäimistön vasen ja oikea puoli on taivutettu  toisistaan
noin 10 asteen kulmaan ja numeronäppäimistöä on muotoiltu paremmin sormille
sopivaksi. Olen itse asiassa alkanut pitää tästä näppäimistöstä. Se on hel-
pottanut esimerkiksi kymmensormijärjestelmäni harjoittelua ja on sitä pait-
si makean näköinen! Halusin samanlaisen  Amigaani,  joten  aloin  metsästää
Amiga 4000:eeni sopivaa adapteria.

Etsintäni aikana lähetin sähköpostia Dana Petersille, joka kehitteli  uutta
laitetta näppäimistöjen  liittämiseen.  Halusin  tuen  Natural-näppäimistön
"Windows"-näppäimille, jotka oli sijoitettu suurin piirtein Amiga-näppäimiä
vastaavaan kohtaan. Dana otti asian omakseen ja suunnitteli adapterin varta
vasten Natural-näppäimistölle. Kun prototyyppi  oli  valmis,  olin  iloinen
huomatessani, että hyvin tehdyn Natural-tuen lisäksi näppäimistöadapterissa
oli muitakin ominaisuuksia:

- Sticky-näppäimet. Nämä "tahmanappulat" on tarkoitettu henkilöille,  jotka
joutuvat omasta halustaan tai olosuhteiden pakosta kirjoittamaan  vain  yh-
dellä kädellä. Sticky-moodin saa päälle Scroll  Lock  -näppäimestä.  Kahden
sekunnin painalluksen jälkeen Scroll Lock -valo välähtää ja sticky-moodi on
päällä. Nyt minkä tahansa erikoisnäppäimen (Ctrl, Shift, Amiga, Alt) paina-
minen jättää sen automaattisesti "pohjaan", jolloin Scroll Lock  -ledi  jää
palamaan. Seuraava näppäinpainallus modifioidaan tämän erikoisnäppäimen mu-
kaan - esimerkiksi shiftin painaminen muuttaa seuraavan painetun  kirjaimen
isoksi. Sticky-moodi loppuu ensimmäisen kirjaimen painamisen jälkeen, jotta
kirjoittamista voi jatkaa normaalisti. Moodista  pääsee  pois  myös  Scroll
Lockilla.

-  Näppäimistöhiiri.  Amigallahan  hiiren   pointterin   ohjailu   onnistuu
näppäimistöltä. Nyt painamalla Num Lockia näppäimistön  numeronäppäimet  8,
2, 4 ja 6 ohjaavat hiiren kohdistinta. Sticky-moodin avulla hiiren  nappeja
voi myös lukita pohjaan.

- Normaalin näppäimistön omistajille neljällä DIP-kytkimellä voidaan valita
useita vaihtoehtoisia näppäimistölayouteja. Seuraavat näppäimet on  sidottu
tekemään jotakin hyödyllistä: 

AT/101:                Amiga:
-------                ------
PrtScr/SysRq           Help
Delete                 Del
Insert                 Alt-g
Pause/Break            Ei käytössä
Home                   Shift-vasen nuoli
End                    Shift-oikea nuoli
Page Up                Shift-nuoli alas (Ilmeisesti ylös, suom. huom.)
Page Down              (Ilmeisesti tämä on tuettu myös, suom. huom.)

Natural:               Amiga:
--------               ------
Left Windows           Vasen Amiga
Right Windows          Oikea Amiga
Menu                   Vasen Amiga-m

Adapterin ohjeet ovat yksi kaksipuolinen paperi. Kaikki mitä tuotteesta oi-
keastaan tarvitsee tietää on mainittu,  kuten  DIP-kytkimien  asennot.  PC-
näppäimistöt ovat halpoja ja niiden tuntuma on usein  Amigan  näppäimistöjä
parempi.  Sticky-moodi  on  myös  kiva.  Ainoa  puute  on,  ettei  F11-  ja
F12-näppäimiä voinut ohjelmoida.  Koska  Natural-näppäimistössä  on  Amiga-
näppäimiä vastaavat Windows-näppäimet, näille ei jäänyt käyttöä. (Ilmeises-
ti Amiga-näppäimet on siis tavallisilla AT-näppäimistöillä kartoitettu F11-
ja F12-näppäimiin, suom. huom.)

Ainoa tuote, johon pystyin vertaamaan SwitchHitteriä  on  CD32-laajennuksen
SX1:n näppäinliitäntä. Sen kanssa esiintyi  joitakin  näppäinpuskurointion-
gelmia. Siirryin takaisin CD32:n näppäinliitäntään,  kun  SwitchHitter  va-
pautti A4000:ni näppäimistön.

Laitteen takuu on hyvin epäselvä ja testissäni oli betaversio -  nyt  tosin
tuotantoversio. Tuki on ollut aivan riittävää. Suomeen tilaajien  kannattaa
varmistua tilausehdoista ja takuusta etukäteen. 

Tekijä:        Dana Peters
Osoite:        #7 - 49 Sherway Drive
               Nepean, Ontario
               Canada K2J 2K3
Puhelin:       +1-613-825-7031
Email:         dana_petersÉmitel.com
WWW:           http://www.worldlink.ca/üdana/

Hinta jenkeissä on USD $45.

(Tämä arvostelu julkaistiin  alun  perin  uutisryhmässä  comp.sys.amiga.re-
views. Se on suomennettu ja julkaistu uudelleen  alkuperäisen  kirjoittajan
luvalla. (C) 1995 John Scott Freeland.) 
@endnode
@node DESKJET "Hewlett Packard DeskJet 550C -mustesuihkukirjoitin"

           @{b} Hewlett Packard DeskJet 550C -mustesuihkukirjoitin 
            -------------------------------------------------- @{ub}

                          Veli-Matti Vuorensyrjä


Ensimmäinen kirjoittimeni oli Panasonicin 9-neulainen matriisikirjoitin. Se
oli sinänsä lajissaan aivan kohtuullinen laite, mutta sen puutteet alkoivat
harmittaa yhä enemmän: hidas, kova  ääni,  arkinsyöttölaitteen  puute,  ky-
vyttömyys tulostaa värigrafiikkaa ja mustavalkoisen grafiikan heikko laatu.
Kun aloin miettiä  vaihtoehtoja,  niin  mustesuihkukirjoitin  alkoi  tuntua
järkevimmältä   vaihtoehdolta:   24-neulaiset   matriisikirjoittimet   ovat
äänekkäitä ja hitaahkoja, laserkirjoittimet taas  kalliita  ja  värilaserit
aivan kokonaan hankintabudjettini ulkopuolella, sillä halvimmatkin maksavat
lähemmäs kymmenentuhatta markkaa! Jäljelle jäivät enää  mustesuihkukirjoit-
timet, koska värejä tulostava mustesuihkukirjoitin oli  vielä  hankintabud-
jettini rajoissa.


@{b}Miksi juuri DeskJet? 
-------------------- @{ub}

Kun sitten aloin miettiä, minkä  mustesuihkukirjoittimen  hankkisin,  alkoi
vaaka painua DeskJetin puolelle, koska monien muiden valmistajien vastaavat
laitteet eivät oikein rakenteeltaan olleet vakuuttavia. Niissä oli  varsin-
kin paperin syöttö  toteutettu  vähemmän  vakuuttavilla  tavoilla:  monessa
laitteessa oli erilaisia tulostuksen alkaessa aukikäännettäviä arkinsyötti-
miä ja vastaanottimia. Tuollaiset tekniset toteutukset eivät tuntuneet  va-
kuuttavilta eivätkä olleet kovin tyylikkään näköisiäkään.

Hewlett Packardilla oli mustesuihkukirjoittimien rakenne toteutettu  paljon
paremmin: kaikissa DeskJeteissä on  samantapainen  perusratkaisu,  noin  44
senttimetrin levyinen suorakaiteen muotoinen  laatikko,  jonka  keskiosasta
ulkonevat vajaa kahdeksan senttiä arkinsyöttö- ja vastaanottokaukalot, jot-
ka ovat päällekkäin. Alempi on syöttökaukalo ja ylempi  vastaanottokaukalo.
Syöttökaukaloon mahtuu noin sentin paksuinen nippu A4-arkkeja, jotka voivat
olla kaukalossa koko ajan silloinkin, kun laitteella  ei  tulosteta,  joten
laite pystyy tulostamaan varsin pitkänkin tekstidokumentin aivan  itsekseen
ilman valvontaa. Kokemus on osoittanut, että  paperinsyöttö  toimii  varsin
luotettavasti, jos arkit on vain huolellisesti asetettu kaukaloon.

Nyt tarvitsi vain valita jokin HP:n DeskJet-malleista. Koska  halusin  myös
tulostaa tarvittaessa värigrafiikkaa, valittavissa oli kolme värejä  tulos-
tavaa mallia: DeskJet 500C, DeskJet 550C sekä  DeskJet  560C.  Nykyisin  on
muitakin malleja, esim. lasertasoista jälkeä tulostava DeskJet 1200C,  joka
olikin sitten hieman hintavampi: n. 5000 mk.

DeskJet 500C on toteutettu siten, että  kun  laitteella  halutaan  tulostaa
värigrafiikkaa, niin lähinnä tekstin tulostamiseen tarkoitettu mustaa  mus-
tetta sisältävä mustesäiliö irrotetaan ja tilalle  asetetaan  kolmea  väriä
sisältävä yhdistelmäsäiliö. Tämä on  aivan  käyttökelpoinen  ratkaisu,  jos
värigrafiikan tulostus on vain satunnaista. Ratkaisun huono puoli on,  että
jos tulostettava teksti sisältää värigrafiikkaa, niin silloin teksti - joka
on mustaa - muodostetaan värimustesäiliön eri väreistä, mikä tuhlaa nopeas-
ti värisäiliön värit tyhjäksi. Yhdenkin  värin  loppuminen  tietää  säiliön
vaihtamista uuteen.

DeskJet 550C on muuten samanlainen kuin 500C, mutta tässä mallissa on erik-
seen mustaa mustetta sisältävä mustesäiliö ja kolmea väriä (sininen  (syaa-
ni), keltainen  ja  punainen  (magenta))  sisältävä  yhdistelmäsäiliö.  Kun
pelkän tekstin tulostamisen jälkeen halutaan  tulostaa  värigrafiikkaa,  ei
tarvitse vaihdella mustesäiliöitä kuten DeskJet  500C  -mallissa,  ja  myös
tekstin ja värigrafiikan tulostaminen onnistuu ilman värien tuhlailua.

DeskJet 560C eroaa 550C:stä lähinnä siten, että tässä mallissa on tulostus-
tarkkuus parempi, 600 x 300 dpi (dots per inch, pistettä tuumalle), kun tu-
lostustarkkuus on 550C- ja 500C-malleissa 300 x 300  dpi.  560C  oli  juuri
tullut markkinoille ja sen hinta  oli  melko  korkea,  kun  taas  vanhemman
550C:n hinta oli uuden mallin ilmestyttyä laskettu  melko  edulliseksi,  n.
2500-3000 markkaan. Nykyisinhän tuon DeskJet 560C:n hinta  pyörii  samoissa
lukemissa! Valitsin DeskJet 550C -mallin, varsinkin kun se ei ollut  kovin-
kaan paljon 500C:tä kalliimpi.


@{b}Ostosmatka PC-SuperStoreen 
-------------------------- @{ub}

Kun olin päätynyt DeskJet 550C:hen,  pakkasin  vanhan  matriisikirjoittimen
pahvilaatikkoonsa ja lähdin sen kanssa PC-SuperStoreen,  koska  siellä  oli
luvattu ostaa vanha  matriisikirjoittimeni.  Perille  päästyäni  menin  en-
simmäiseksi vaihtokoneosastolle, jossa vanha 9-neulainen  Panasonicini  ar-
vioitiin 300 mk:n arvoiseksi. Koska pidin  sitä  kohtuullisena  korvauksena
vanhasta printteristäni, hyväksyin sen ja nousin portaita ylös varsinaiseen
myymälään, joka olikin melkoisen suuri  halli.  Ensin  kiertelin  katsellen
tarjontaa, joka oli PC-painotteinen, mitä nyt jokunen Macintoshkin oli sin-
ne eksynyt.

Tavarat oli järjestetty varsin selkeästi, joten melko pian löysin  tarjolla
olevat DeskJetit. Koska olin jo päätynyt DeskJet 550C -malliin,  enää  tar-
vitsi vain löytää myyjä. Siinä menikin jonkin aikaa, koska tällaisessa  it-
sepalvelumyymälässä ei myyjiä ole kovin  paljon.  Aikani  etsittyäni  myyjä
löytyi ja kaupat syntyivät nopeasti. Tapauksen kunniaksi (ja senkin  vuoksi
etten omista henkilöautoa) päätin ottaa hienosti taksin, ja niin onnellinen
DeskJetin omistaja pääsi ostoksensa kanssa kotiin.


@{b}DeskJetin kytkeminen Amigaan 
---------------------------- @{ub}

Kun olin saanut pahvilaatikon auki  ja  kirjoittimen  sekä  oheistarvikkeet
sieltä pois, niin ensimmäiseksi tartuin  ohjekirjoihin  -  joiden  huomasin
ilokseni olevan suomenkielisiä! Opuksia oli kolme: Asennusopas,  Käyttöopas
ja Väriopas. Asennusopas oli ohut 22-sivuinen  ohjekirjanen,  jossa  varsin
hyvin neuvottiin laitteen asennus tietokoneeseen ja sen  tulostusvalmiuteen
laittaminen. Käyttöopas taas oli n. 200-sivuinen selkeä  ja  hyvä  ohjeisto
laitteen käyttöön. Väriopas neuvoo n. 60 sivullaan  värien  käyttöä  tulos-
teissa ja opettaa värien teorian alkeita, hyvä lisä värikirjoittimen  osta-
jalle.

Sitten aloin asentaa laitetta Amiga 2000:eeni. Ensin poistin kirjoittimesta
tulostelokeron, joka irtosi helposti vähän ylöspäin kääntämällä  ja  itseen
päin vetämällä. Nyt saatoin kallistaa laitteen kyljelleen ilman että tulos-
telokero olisi ollut vaarassa pudota. Sitten  yhdistin  laitteen  erillisen
muuntajan virtajohdon kirjoittimen pohjassa olevaan virtakoskettimeen. Kir-
joittimen  pohjassa  oli  myös  Centronics-tyyppinen  rinnakkaisliitin   ja
RS-232C-sarjaliitäntä. Koska minulla oli vanhan kirjoittimeni  ansiosta  jo
rinnakkaisliitäntäkaapeli, kytkin sillä kirjoittimen Amigaani.

Nyt kirjoitin oli kytkettynä Amigaan ja valtakunnan sähköverkkoon.  Seuraa-
vaksi avasin kirjoittimen kannen, jotta pääsin poistamaan kuljetuksen ajak-
si laitetun teipin, joka varmisti mustekasettikeinujen  pysymisen  paikoil-
laan. Sitten olikin vuorossa virtakytkimen painallus, laite heräsi eloon ja
oikeassa reunassa piilossa olleet mustekasettikeinut liukuivat laitteen va-
sempaan päätyyn. Nyt pääsin asettamaan laitteeseen mustesäiliöt, joita  oli
tullut laitteen mukana kaksi: musta sekä kolmen värin yhdistelmäsäiliö. Kun
olin ensin poistanut mustekaseteista mustesuuttimia peittävät teipit,  pai-
noin ne keinuihin, joihin ne helposti naksahtivat paikoilleen. Kun  painoin
kirjoittimen mustekasetin asennuspainiketta (Install Print Cartridge), kir-
joitinkasettien  keinut  palasivat  alkuasentoonsa   kirjoittimen   oikeaan
päätyyn.

Jäljellä oli enää kolme toimenpidettä: dip-kytkinten asetus,  kirjoitinaju-
rin kopiointi Workbenchin devs/printers-hakemistoon  ja  kirjoitinkasettien
kohdistus. Ensin kävin kytkimien kimppuun. Näistä kytkimistä, jotka sijait-
sevat kirjoittimen etuosassa aivan paperilokeron oikean reunan alla, asete-
taan merkistö, paperin koko, rivinskaalaus (66 riviä/63 riviä  sivu),  RAM-
kasetin määritys jne. Kun olin asettanut dip-kytkimet oikein, missä suomen-
kielisestä Käyttöoppaasta oli suuri  hyöty,  kopioin  HP_DeskJet550C-ajurin
Workbenchin devs/printers-hakemistoon ja valitsin sen Preferencesistä  kir-
joitinajuriksi. Sitten laitoin paperilokeroon nipun A4-arkkeja  ja  painoin
kirjoittimen Kohdistustesti-painiketta (Alignment Test).

Testin tarkoituksena on säätää kahden kirjoituskasetin asento  siten,  että
musta ja muut värit tulostuvat toisiinsa nähden oikeisiin kohtiin.  Kirjoi-
tin tulosti paperille ensin seitsemän vaakasuoraa kohdistuskuviota,  joista
piti valita se, jossa musta ja magenta olivat parhaimmin  kohdakkain.  Koh-
distuskuviot oli numeroitu, ja paperille tulostui kirjoittimen ohjauspanee-
lin kuva ja sen painikkeita vastaavat numerot.  Sitten  vain  valitsin  sen
näppäimen, joka vastasi parhaiten tulostunutta kuviota. Seurasi  pystysuora
kohdistus saman kaavan mukaan. Hienona yksityiskohtana testiarkeille tulos-
tuivat ohjeet 11:llä kielellä, suomi mukaanlukien.


@{b}Tulostaminen DeskJet 550C -mustesuihkukirjoittimella 
---------------------------------------------------- @{ub}

Sitten olikin vuorossa tulostuksen kokeilu, joka sujui muuten hyvin, paitsi
että sivun pituus ym. asetukset eivät olleet  kohdallaan  Excellence!-teks-
tinkäsittelyohjelmassani, mutta aikani  kokeiltuani  sain  ne  kohtuullisen
kohdalleen. Tulostus sujuu mukavasti omia aikojaan, kiitos yhdysrakenteisen
paperinsyöttörakenteen. Kirjoitin ottaa itse aina uuden arkin kaukalosta ja
sen tulostuttua täyteen  pudottaa  sen  tulostelokeroon.  Jos  tulostettava
teksti on pitkä, voi DeskJetin  jättää  tulostamaan  tekstiä  yksikseenkin,
koska paperin syöttö toimii varsin hyvin. DeskJet 550C:ssä on  myös  kohta-
laisen suuri tulostuspuskuri, 80 kt, joka mahdollistaa  tulostuksen  aikana
tietokoneen vapautumisen muuhun käyttöön, koska melko pitkäkin teksti  mah-
tuu kirjoittimen puskuriin. Lisäksi on saatavissa erityinen  256  kilotavun
RAM-muistimoduuli, joita mahtuu 2 kpl, yhteensä siis 512 kilotavua.

DeskJet  550C  ei  ole  huippunopea  kirjoitin,  mutta  kotikäyttöön  aivan
riittävän nopea. Yhden A4-arkin tulostus kirjelaatuisena eli LQ:na  (Letter
Quality) kesti n. 43 sekuntia ja vedoslaatuisena (Draft)  n.  35  sekuntia.
Grafiikan tulostuksen nopeus riippuu  paljolti  grafiikan  tarkkuudesta  ja
värien määrästä, yleensä kuitenkin tulostus kestää useamman minuutin.  Kai-
ken kaikkiaan tulostuksen nopeus on  tuntuvasti  parempi  kuin  edellisellä
9-neulaisella matriisikirjoittimellani. Tulostusääni  on  melko  hiljainen.
Itse asiassa tulostelokeron eräänlaiset "siivet", jotka ottavat tulostuneen
arkin vastaan, pitävät enemmän ääntä kuin varsinainen tulostusmekanismi.

DeskJetillä tulostettaessa arkki on paperilokerossa tulostuspuoli alaspäin,
ja tulostuksen jälkeen se tulee tulostelokeroon tulostuspuoli ylöspäin, eli
paperi kääntyy kulkiessaan telan ympäri 180°. Paperin koko voi olla joko A4
(210 mm x 297 mm), U.S. Letter (8½" x 11") tai U.S. Legal (8½" x 14"). Myös
kirjekuoriin voi DeskJetillä tulostaa, käypiä tyyppejä  ovat  U.S.  No.  10
sekä eurooppalainen DL-koko. DL-koon kanssa vain  on  se  hankaluus,  ettei
sitä tunnu mistään löytyvän - itse asiassa siitä ei tunnu  kukaan  tietävän
mitään! Koska paperi tekee jyrkän mutkan kirjoittimen sisällä,  voi  tarra-
arkkien tulostaminen olla ongelmallista, ainakin jos tarrat  ovat  helposti
irtoavia. Minulla ei kylläkään ole ollut  ongelmia,  vaan  tulostaminen  on
tarra-arkeille onnistunut hyvin.

DeskJet 550C:ssä on sisäisiä fontteja, joista osa on  normaalia  pystysuun-
taista tulostusta varten ja osa taas vaakasuuntaista tulostusta varten. Osa
pysty- ja vaakasuuntaisista fonteista voidaan valita laitteen  ohjauspanee-
lista, ja niiden lisäksi kumpaankin tulostusmuotoon vielä  lisäksi  tiivis-
tetty tulostus. Muut sisäiset fontit voidaan valita ainoastaan  ohjelmalli-
sesti, mikä on ikävää Amigan kannalta, koska Amigan  tekstinkäsittelyohjel-
mat eivät yleensä tue tätä.


@{b}Ohjauspaneeli 
------------- @{ub}

DeskJet 550C:n ohjauspaneeli on varsin selkeä. Siitä voidaan valita seuraa-
vat toiminnot: Reset (asettaa laitteen alkutilaan), Load/Eject  Paper  (la-
taa/poistaa paperin), Clean (puhdistaa mustesuuttimet), Font (valitsee pys-
ty/vaakasuuntaisen kirjasimen ja tiivistetyn tulostuksen),  Alignment  Test
(kohdistetaan mustat ja värikasetit), Status (kirjoitin  online/offline-ti-
laan) ja Install Print Cartridge  (mustekasettien  asennus),  Quality  (ve-
dos/kirjelaatu tulostus). Paneelin painikkeita varten mukana oli myös  suo-
menkieliset nimiketarrat, jotka halutessaan voi liimata  englanninkielisten
toimintojen päälle.

Virtakytkin on laitteen  vasemmassa  etukulmassa.  Dip-kytkimet  ovat  myös
laitteen etuosassa mukavasti käsillä. Paneelissa on myös joukko merkkivalo-
ja: pysty- ja vaakasuuntaiselle tulostukselle on kummallekin oma  merkkiva-
lo, samoin tiivistetylle tulostukselle, kohdistustestille ja vedoslaadulle.
Jos mustekasetit eivät ole paikoillaan, merkkivalo ilmaisee sen. Oma  merk-
kivalo palaa myös silloin, kun kirjoitin ottaa tietoa vastaan ja  kun  kir-
joitin on linjatilassa ja valmis tulostamaan.


@{b}Sisäiset kirjasinlajit 
---------------------- @{ub}

Pystysuuntaiset: Courier - pistekoko 6, 12 - merkkitiheys: 5; 10; 16,67; 20
cpi CG Times - pistekoko 5, 6, 7, 8, 10, 12,  14  -  askellus:  suhteutettu
Letter Gothic - pistekoko 6, 12 - tiheys: 6, 12, 24 cpi Univers - pistekoko
5, 6, 7, 8, 10, 12, 14 - askellus: suhteutettu.

Vaakasuuntaiset: Courier - pistekoko 6, 12, 24 - merkkitiheys:  10;  16,67;
20 cpi Letter Gothic - pistekoko ja askel 6, 12, 24 pist.  /  12,  24  cpi;
4,75; 9,5; 19 pist. / 16,67 cpi.


@{b}Tekninen yhteenveto 
------------------- @{ub}

Tulostustapa: Normaalipaperille piste kerrallaan tulostava  lämpömustesuih-
kukirjoitin.

Tarkkuus: Kirjelaatu 300 x 300 dpi; vedoslaatu 300 x 150 dpi; grafiikka 75,
100, 150, 300 dpi. Komentokieli: HP PCL taso 3.

Muistipuskuri: 80 kilotavun vastaanottopuskuri.

Materiaalikoot: U.S. Letter (8,5" x 11"), A4-lomake (210 x  297  mm),  U.S.
Legal (8,5" x 14"), U.S. kalvo (8,5" x 11"), A4 kalvo (210 x 297 mm),  Exe-
cutive (7,25" x 10,5"), U.S. No.10 kirjekuori (4,12" x 9,5"),  Eurooppalai-
nen DL-kirjekuori (220 x 110 mm).

Tulostusmateriaalin neliömetripaino: 60 - 135 g/m².

Materiaalin käsittely: Yhdysrakenteiset arkinsyöttölaite (100 arkkia)  sekä
kirjekuorien syöttölaite (20 kuorta).

Liitännät: Centronics-rinnakkaisliitäntä ja RS-232C-sarjaliitäntä.

Virran kulutus: 8 wattia maksimi odotustilassa ja 25 wattia maksimi  tulos-
tustilassa.

Melutasot: Normaalitulostus 49 db(A), vedostulostus 50 db(A) (ISO 9296).

Mitat: (L) 443 mm x (K) 206 mm x (S) 389 mm.

Paino: 6,6 kg.

Kestoikä: 60 000 sivua, 20 000 tuntia. Enimmäiskäyttö 1000 sivua/kk,  väri-
tulosteita 160 sivua/kk.


@{b}Hewlett Packardin uudet mallit 
------------------------------ @{ub}

Hewlett Packardilta on tullut monia uusia DeskJet-malleja markkinoille,  ja
taso tuntuu olevan aina vain korkea. Uudet mallit  ovat  monessa  suhteessa
parempiakin kuin vanhat. Esimerkiksi DeskJet 660C ja 850C  ovat  hinnaltaan
edullisia ja kykenevät tekstitulostuksessa  600  x  600  dpi:n  tarkkuuteen
RET-tekniikan ansiosta, ja DeskJet 850C kykenee uuden  C-RET-tekniikan  an-
siosta paljon sävykkäämpään väritulostukseen kuin aikaisemmalla  mustesuih-
kutekniikalla. Näissä kummassakin on musta- ja  värimustekasetti  erikseen.
Kirjoittimet ovat perusratkaisultaan samantyyppisiä kuin vanhatkin  DeskJe-
tit, mutta muotoilu on uudistunut ja varsin onnistunut. DeskJet 660C maksaa
2800 mk ja 850C 3950 mk. Jos taas ei tarvita väritulostusta,  niin  DeskJet
540 on hyvä ja edullinen mustesuihkukirjoitin, tarkkuus on 600 x 300 dpi ja
hinta tällä hetkellä erittäin edullinen: 1690 mk. Hewlett Packardin  halvin
laserkirjoitin, LaserJet 4L, maksaa tällä hetkellä 3590 mk ja sen  tarkkuus
on 300 dpi + RET-terävöinti, tulostusnopeus 4 sivua/min.

DeskJetit ja LaserJetit ovat myös siinä suhteessa hyviä  kirjoittimia  Ami-
galle, että niihin on ollut olemassa toimivat ajurit, ja myös  uusiin  mal-
leihin tullee ajurit saataville. Tulostus onnistunee auttavasti  myös  van-
hoilla ajureilla. 
@endnode
@node AMINET "Aminet CD 5 ja Aminet CD 6"

                       @{b} Aminet CD 5 ja Aminet CD 6 
                        -------------------------- @{ub}

                        Anu Seilonen ja Janne Siren


Aminet sai alkunsa Sveitsissä lainalaitteistolla pyörineestä tiedostopalve-
limesta, jossa oli 50 megatavun kovalevy. Tänään, kolmisen vuotta  perusta-
misensa jälkeen, Aminet koostuu 20:stä  toisiinsa  Internetin  välityksellä
liitetystä tietokoneesta ja  tarjoaa  toistakymmentätuhatta  Amiga-aiheista
ilmaistiedostoa internauttien ulottuville. Aminetin tiedostoihin pääsee tu-
tustumaan FTP:llä esimerkiksi  osoitteissa  ftp.luth.se  ja  ftp.wustl.edu.
Aminetin valtaisaan tiedostomereen on päässyt jo parin vuoden ajan  uisken-
telemaan myös CD-ROM-levyillä. Aminetin viides romppu  julkaistiin  maalis-
kuussa ja kuudes ilmestyi kesäkuussa.


@{b}1,1 gigatavua ihmeteltävää 
-------------------------- @{ub}

Aminet CD:t tulevat CD-levyille tyypillisessä muovikotelossa, jota koristaa
tyylikkäästi kuvioitu  kansikuva.  Sisältä  löytyy  CD-ROM-levy,  ja  loppu
jääkin sitten teknologian huomaan. Romppu asemaan ja menoksi...

Aminetin viides romppu keskittyy peleihin ja  kuudes  demoihin.  Molemmilla
levyillä on (pakattuna) noin 1,1 gigatavua tiedostoja.  Pelien  ja  demojen
lisäksi rompuilla on toistasataa megatavua  moduuleita  ja  runsaasti  myös
muita ohjelmia. Tarkan tilajakauman näet taulukosta 1. Aminet CD  6:lla  on
jonkin  verran  samoja  ohjelmia  kuin  sitä  edeltäneellä  levyllä,  mutta
enimmäkseen tavara on uutta. 

 Aminet                          CD 5 (pakattuna)     CD 6 (purettuna)
 =============================== ==================== ====================
 Sisältö                         Koko (Mt) Tiedostoja Koko (Mt) Tiedostoja
 ------------------------------- --------- ---------- --------- ----------
 Liike-elämä                     21        85         29        55
 Tietoliikenne                   31        288        52        302
 Demot                           40        111        495       1836
 Ohjelmointi                     54        156        34        97
 Levyapuohjelmat                 3         46         4         34
 Dokumentit                      12        86         25        135
 Pelit                           181       1040       58        128
 Grafiikkaohjelmat               25        169        56        136
 Lisälaitteisiin liittyvät       1         21         2         21
 Sekalaiset                      30        90         58        105
 Musiikkimoduulit                114       813        101       363
 Musiikkiohjelmat                6         46         13        40
 Kuvat ja animaatiot             39        148        61        140
 Tekstiohjelmat                  15        95         14        62
 Apuohjelmat                     37        399        34        327
 ------------------------------- --------- ---------- --------- ----------
 Taulukko 1. Aminet CD-levyjen 5 ja 6 tilajakauma. Viitosen tilajakauma
 ilmoitettiin pakattujen tiedostojen tilankäyttönä ja kuutosen purettujen.

Tiedostot levyillä on jaoteltu taulukosta  näkyvän  Aminetin  hakemistopuun
mukaisesti. CD-ROMin juurihakemistosta  löytyy  tiedostomeri  alahakemiston
takaa valmiina tutkittavaksi. Tiedostojen määrä on kuitenkin niin valtaisa,
ettei levystä millään saisi  kaikkea  irti  ilman  erillistä  ohjelmaa  sen
sisällön selailuun.

Selailuohjelmistoksi käy  AmigaGuide  sopivine  hypertekstidokumentteineen.
Levyjen tietoihin pääsee siis käsiksi näpäyttelemällä hiirellä  painikkeita
tekstin  seassa.  AmigaGuide  huolehtii  tiedostojen  kuvausten   esittelyn
lisäksi  pakettien  purkamisesta  ja   esimerkiksi   kuvien   näyttämisestä
(käyttäen apunaan rompulta löytyviä apuohjelmia), joten levyyn tutustuminen
on varsin kivutonta. Hyperteksti mahdollistaa monia muitakin selailua  hel-
pottavia asioita, kuten viitteitä levyltä löytyvistä eri  PD-sarjoilla  il-
mestyneistä tiedostoista. Onpahan rompuilla  myös  listat  kaikista  niiden
koostamisen aikoihin Aminetistä löytyneistä tiedostoista, sekä  luetteloita
suosituimmista tiedostoista. Selailla voi englanniksi ja saksaksi.

Romput voi ladata Amigan CD-ROM-asemien lisäksi myös OS/2:n alaisuuteen  ja
niiden pitäisi toimia myös MS-DOSin kanssa,  joskin  pitkät  tiedostonnimet
voivat tuottaa päänvaivaa. Hätätilassa riittää siis, että pääset  PC:n  tai
UNIX-myllyn ääreen, jossa on CD-ROM-asema ja kopioit  sitä  kautta  tavaraa
levykkeille. Ohjelmat tietysti toimivat vain Amigassa.


@{b}Pyörylöiltä poimittua 
--------------------- @{ub}

Ohjelmien määrä on tietenkin aivan liian valtaisa  käytäväksi  läpi,  joten
tyydyimme poimimaan muutamia satunnaisia ohjelmia lyhyeen esittelyyn.  Kat-
tavan kuvan levyjen sisällöstä saatte oikeastaan vain tutustumalla niihin -
ja tuskin sittenkään.


@{b}Aminet CD 5 
----------- @{ub}

Epi.Guide v1.0: Sisältää jaksolistoja televisiosarjoihin AmigaGuide-muodos-
sa. Mukana mm. Twilight Zone, Tales From The Darkside, Battlestar  Galacti-
ca, Space 1999, Star Trek (TOS), War Of The Worlds, X-Files, Max  Headroom,
Monty Python's Flying Circus  ja  monia  muita.  (aminet/docs/hyper/epigui-
de.lha)

ModePro  v2.2:  ModeProlla  voi  pakottaa  ohjelmat  avautumaan   halutussa
näyttötilassa. Tästä on hyötyä varsinkin vanhojen (ja miksei uusienkin) oh-
jelmien kanssa, jotka eivät anna valita näyttötilaa. ModePro tunnistaa "pa-
kotettavat" ohjelmat joko ohjelman nimen tai avautuvan ruudun nimen mukaan.
Ruudun värejä voi muuttaa ja yrittää näin saada vanhat ohjelmat  näyttämään
kolmiulotteisilta. ModePro on "donationwarea", eli rahaa saa  lähettää  jos
haluaa. (aminet/util/boot/ModePro.lha)

OctaMED Professional v4.03: Päivitetty ja uudelleenjulkaistu  freeware-ver-
sio Teijo Kinnusen musiikkieditorista. (Ks. OctaMED Professional v6.0:n ar-
vostelu toisaalla lehdessä!) Toimii kaikissa Amigoissa käyttöjärjestelmillä
1.2:sta eteenpäin. Mukana on  myös  vapaasti  levitettävän  OctaMEDPlayerin
versio 5.10. (aminet/mus/edit/OctaMEDv4.lha)

Roketz PD v2.25: PD-versio  Turboraketin/Gravity  Forcen  tyyppisestä  sha-
reware-kaksinpelistä. Kaksi työntöraketein varustettua avaruusalusta lentää
kilpaa ympäri nuolin määrättyä rataa mahdollisimman nopeasti  yrittäen  sa-
malla kerätä lisäaseita ja muita bonuksia ja saada vastustajasta ilmat  pi-
halle kanuunalla tai ohjuksilla.  Upeat  ray-trace-grafiikat,  musiikki  ja
äänet. Yksin voi pelata tietokonetta vastaan. Rekisteröinti maksaa 15  USD.
Vain AGA-koneille. (aminet/game/2play/RoketzPD_V2_25.lha)

SL9HSTPics:  Heinäkuussa  1994   Shoemaker-Levy   9   -komeetan   sirpaleet
törmäsivät Jupiteriin. Paketissa on  19  Hubble-avaruusteleskoopin  ottamaa
kuvaa törmäyksien jäljistä JPEG-muodossa. Suurimmasta osasta kuvia on teks-
titiedostot, joissa kerrotaan kuvista  tarkemmin.  (aminet/pix/misc/SL9HST-
Pics.lha)

TrashManager v0.95: TrashManager on lokalisoitavissa oleva  (mukana  suomi)
Workbenchin   roskakorin   korvaaja   käyttöjärjestelmäversioille   3.0:sta
eteenpäin. WB-ruudulle tulevan app-ikonin, sen paikan ja nimen voi  valita.
Roskakoriin  pudotettujen  hakemistojen  alihakemistoineen  ja  tiedostojen
(myös suojattujen) tuhoamisen saa ennen tuhoamista varmistettavaksi, levyk-
keet taas voi formatoida, jättää  huomiotta  tai  tuhota  niiden  sisällön.
TrashManager on freewarea. (aminet/util/app/TrashMngr095.lha)

@{" Halpoja ja ilmaisia " link HALPOJA} -palstalla tässä numerossa  arvostelluista  peleistä
seuraavat löytyvät Aminet 5:ltä: Amiga Angband 2.6.2 ja Automobiles v1.11.


@{b}Aminet CD 6 
----------- @{ub}

ACE v2.35:  Microsoftin  käsialaa  ollut  AmigaBASIC  kuoli  ja  kuopattiin
käyttöjärjestelmän version 2.0 myötä, mutta kielestä pitävät pääsevät edel-
leen nauttimaan (?) siitä ACE:n avulla. ACE on  AmigaBASIC-kielen  komento-
kannan, ja hieman muutakin, osaava BASIC-kääntäjä, jolla BASIC-listauksista
saadaan ajotiedostoja. Tällaista tarvitsevalle oikein käyttökelpoinen  tuo-
te. Rompulta löytyy myös muutama erillinen  apuohjelma  ACE:n  käyttäjille.
(aminet/dev/basic/ace235.lha)

Amiga Report: Internetissä liikkuu nykyisin niin paljon ja  väärääkin  tie-
toa, että tarvitaan henkilöitä suodattamaan koko tietomäärästä se  olennai-
nen ja totuus. Tässä tehtävässä on varsin hyvin onnistunut  Amiga  Reportin
toimitus, jonka tuotosta pidetään eräänä luotettavimmista Internetin  väli-
tyksellä  liikkuvista  elektronisista  Amiga-lehdistä.  Aminet   CD   6:lta
löytyvät kaikki Amiga Reportin numerot 3.08:aan saakka. (aminet/docs/mags/)
ANSImage v1.1: Monia purkkeja koristavat enemmän tai vähemmän  kauniit  AN-
SI-kuvat. ANSI-grafiikka mielletään yleensä IBM-merkistön ja  ANSI-ohjauss-
tandardin yhdistelmäksi. Lopputuloksena on grafiikkaa kahdeksalla tai  kuu-
dellatoista värillä tarkkuudessa 80x25. IBM-merkistön viivoilla  ja  muilla
erikoismerkeillä tarkkuutta saadaan vielä eräissä tapauksissa  kasvatettua,
mutta   lopputulos   on   kuitenkin   aina   kaukana   tarkkuusgrafiikasta.
Ymmärrettävästi siis heräsi epäilyksiä, kun ANSImage lupasi muuttaa IFF- ja
HAM-kuvat 8-väriseksi ANSI-grafiikaksi. Vaan kyllä se toimii. Lopputulos on
tietenkin paljon yksityiskohtia sisältävissä kuvissa heikko, mutta IBM-mer-
kistön rasterimerkkien käytöllä tulos paranee. Ohjelman mukana  tulee  pari
esimerkkikuvaa, joista yksi on joukko palloja ja toinen, yllätyksettömästi,
alastonkuva. Palloista tulee luonnollisesti ihan hyviä,  mutta  alastonkuva
näyttää läheltä aikamoiselta mössöltä. Tarpeeksi kaukaa katsottuna sitä  ei
kuitenkaan olisi ihan heti tunnistanut ANSI-grafiikaksi, sillä  sen  verran
onnistunut muunnos oli. (aminet/gfx/conv/ansima11.lha)

Cybernetic Attorney v1.00a: Kaikkihan ovat varmasti tietoisia  siitä,  mil-
lainen lakimiehen taivas jenkkilä on. Amerikkalaisetkin taitavat  tiedostaa
tämän, sillä Cybernetic Attorney on tarkoitettu laillisesti pätevien lomak-
keiden luomiseen. Suomalaiselle näistä tuskin on hyötyä, ellei  sitten  ole
aikeissa muuttaa Yhdysvaltoihin, mutta ohjelma on sinänsä  mielenkiintoinen
tuttavuus. Yksinkertaistettuna ohjelma on joukko kaavakkeita  (esim.  talo-
nostotarjouksen jättöön), joiden täyttämisessä se lisäksi auttaa.  AMOSilla
tehty ohjelma on ilmeisesti alkujaan portattu PC:ltä, sillä se on ulkoises-
ti hyvin paljon  PC:n  tekstitilassa  pyörivän  ohjelman  kaltainen.  (ami-
net/biz/misc/ca100a.lha)

DClock v1.6: Amigan käyttöjärjestelmän mukana seuraava Clock ei näemmä  ole
ollut jollekulle tarpeeksi, sillä DClock on samantyylinen, tosin vain  "di-
gitaalinen", kello-ohjelma. Sen ominaisuuksiin lukeutuvat hyvä muokattavuus
ja mahdollisuus ajaa komentoja hälytysajankohtana.  Ohjelman  mukana  tulee
C-kielinen lähdekoodi. (aminet/util/time/dclock16.lha)

Dentaku26: Valtaisasta demojen paljoudesta sokkona valitsemani demo  osoit-
tautui taas yhdeksi DOOM-klooniksi. Tässäkään ei vielä itse peliä ole, mut-
ta onpahan kohtuullisen tyylikäs maatason sokkelo vinoine  seinineen,  ani-
moituine esineineen ja katosta roikkuvine ruumiineen. Ikkuna  pelimaailmaan
on suunnilleen samaa kokoluokkaa kuin Alien Breed 3D:ssä,  mutta  grafiikka
on epäselvempää. Nopeutta voi säädellä FPS-lukua muuttelemalla. Mielenkiin-
toisena detaljina mainittakoon eräässä huoneessa seinillä pyörivät "mainos-
filmit". (AGA) (aminet/demo/aga/dentects.lha)

Vector Preview (Complex): Aminet 6 esittelee demoja myös palvelimen varhai-
semmilta vuosilta. Vector Previewin iän huomaa heti,  sillä  se  kieltäytyy
toimimasta sekoilematta AGA-tilassa ja vaatimalla  vaatii  OCS-emulaatiota.
Tämän valittuaan käyttäjä pääsee katselemaan ruudulla  pyöriviä  Star  Wars
-aiheisia vektorialuksia ja sitten hieman ihmeellisempiä viivapiirustuksia,
kuten siipiratassukellusveneitä. Lopuksi ruudulle vierivät pakolliset  kre-
diitit ja taustalla vilisee tähtitaivas. Animoitu vektorigrafiikka on  ras-
teroitua ja värejä on vain muutamia, joten kappaleiden liikkuminen on sula-
vaa hitaammallakin koneella. Ikä vain alkaa painaa.  (aminet/demo/euro/vec-
torpreview.lha)

@{" Halpoja ja ilmaisia " link HALPOJA} -palstalla tässä numerossa  arvostelluista  peleistä
seuraavat löytyvät Aminet 6:lta:  Amiga  Angband  2.7.4v3,  aThrust  v2.09,
Catapults v1.00, Cybergames ja The Valley of Mystery.


@{b}Äänilevyn hinnalla 
------------------ @{ub}

Amigan CD-ROM-tuotteita myy Suomessa useampikin yritys.  Aminet-levyjä  saa
mm. Harcom Oy:stä, puh. (90) 409 373, 115 markan hintaan  ja  Broadlineltä,
puh. (90) 874 7900, 119 markalla.

Tekijät, joiden ohjelmia levyllä on, voivat tilata Aminet-rompun sen kasaa-
jalta ilmaiseksi! 

Reilu satanen on halpa hinta hyvin koostetusta gigatavusta sekalaista  Ami-
ga-softaa sadeiltojen iloksi. Yksittäisten ohjelmien takia  näitä  romppuja
ei tietenkään kannata hankkia, saahan ohjelmia ilmaiseksi purkeista tai it-
se Aminetistä, mutta esimerkiksi purkin tiedostoalueiden jatkoksi tai  omaa
ohjelmakirjastoa laajentamaan levyt sopivat erinomaisesti. 
@endnode
@node REAL3D "Real 3D V3"

                               @{b} Real 3D V3 
                                ---------- @{ub}

                              Jan-Erik Tervo


Huhtikuun puolivälissä sain Realsoftilta kirjeen,  jossa  kerrottiin,  että
Real 3D -mallinnusohjelmasta julkaistaan viikolla 16 uusi ja upea V3.  Tuo-
han oli tietysti tilattava välittömästi. Ohjelman julkaisu  viivästyi  kui-
tenkin ohjelmassa ilmenneiden vikojen  vuoksi.  Odottavan  aika  on,  kuten
kaikki tiedämme, pitkä... Kului yli kaksi viikkoa, kunnes sain vihdoin  be-
taversion, jossa oli tuolloin vielä ihan kivasti bugeja. Virallinen  versio
tuli postissa kaksi viikkoa jälkeenpäin, ja siitä oli pahimmat  bugit  kor-
jattu, eikä ohjelmaa enää saanut kaadettua oikeastaan lainkaan.


@{b}Yleistä 
------- @{ub}

Real 3D:ssä objektit ovat hierarkkisessa järjestyksessä. Piirrettä  voidaan
verrata vaikka DOSiin, jossa voidaan tehdä hakemistoja  hakemiston  sisään.
Real 3D:ssä näitä hakemistoja käytetään kohteiden eri rakenteiden  kuvaami-
seen. Hakemistoille ja yksittäisillekin primitiiveille voidaan antaa  niitä
parhaiten kuvaavia nimiä tunnistamisen helpottamiseksi.  Tämä  mahdollistaa
helpon, vain tiettyihin osiin kohdistuvan muokkauksen.

Real 3D esittää perusobjektit (pallo, kuutio, kartiot ja kymmenet muut pri-
mitiivit) tilavuusmalleina eikä muodosta  niitä  polygonien  avulla,  kuten
lähes kaikki muut vastaavat ohjelmat. Tämän ratkaisun ansiosta Realin muis-
tintarve on pienempi, kuvan päivitys huomattavasti nopeampaa, ja  mikä  pa-
rasta, tuotettujen kuvien laatu on erittäin korkea. Voit vaikka tehdä opti-
sia laitteita, ja ne toimivat aivan kuten oikeassakin  todellisuudessa.  B-
spline verkkoja käytetään Realissa polygonien sijasta mallinnettaessa moni-
mutkaisia esim. orgaanisia objekteja.  B-splineillä  saadaan  huomattavasti
parempaa jälkeä kuin polygoneilla ja Phong-varjostuksella. Real 3D:n  tuot-
tamat varjot ovat "todellisia".

Real 3D V2 toi ensimmäisenä vain harvoista  ja  erittäin  korkeahintaisista
työasemaohjelmistoista  tutut  ominaisuudet  tavallisen  Matti  Meikäläisen
ulottuville. Mäitä ominaisuuksia ovat mm.  Inverse  Kinematic,  Partikkeli-
animaatiot, joissa jokaiselle objektille voidaan määritellä massa,  nopeus,
liikesuunta, kitka, painovoiman vaikutukset... Kameraefekteinä ovat  Motion
Blur ja Soft Shadows. Ohjelma on myös erittäin pitkälle  konfiguroitavissa,
voit tehdä aivan sellaisen työympäristön kuin haluat!


@{b}Mitä uutta? 
----------- @{ub}

Versio 3 ei päällisin puolin V2:sta ole muuttunut lukuunottamatta yhtä uut-
ta Custom-valikkoa ja lukuisia uusia alavalikkoja. Tämä ei kuitenkaan  tar-
koita sitä, että ohjelman konfiguroitavuus olisi johonkin hävinnyt. Real 3D
V3 jatkaa samaa, erittäin hyväksi havaittua vapaata muunneltavuutta  jokai-
sen  henkilökohtaisia  mieltymyksiä/tarpeita  vastaaviksi.  Real  3D  V2:ta
käyttäneet osaavat surffata ohjelmassa ilman ongelmia.

 @{" Kuva " system "SAKUVIEW Kuvat/Real3D_1.IFF"}

Sisäisiä muutoksia sitten löytyy senkin  edestä:  uusia  animaatiometodeja,
objektien häivytys, nopeampi renderointi, useita Post Production -efektejä,
8-bittinen Alpha Channel, kymmeniä muita uusia  ominaisuuksia  ja  vanhojen
ominaisuuksien parannuksia. Uusista animaatiometodeista mainittakoon Surfa-
ce. Tällä voi tehdä vaikka pyörivän pallon, joka  tunnistaa  eteen  tulevat
esteet ja osaa mennä niiden yli.

 @{" Kuva " system "SAKUVIEW Kuvat/Real3D_2.IFF"}

8-bittisen Alpha Channelin avulla voidaan upottaa vaikka videokuvaan täysin
pehmeästi Realilla tuotettua grafiikkaa.


@{b}Nopeus 
------ @{ub}

Ohjelman animaatiometodeja on optimoitu silminnähtävästi. Nyt jopa monimut-
kaisiakin metodeja viitsii käyttää, kun ei tarvitse odottaa sekuntikaupalla
jopa wire frame -kuvan laskennan valmistumista. Tein tutkivaa  journalismia
selvittääkseni, onko varsinainen renderointi  nopeutunut.  Renderoin  kaksi
projektia Real 3D V2:en ja V3:en kahdella versiolla:

1. Mesh-objekti, Antialias 5, Renderointimoodi: Shadowless 

Tulokset:

V2.32       17 min 45 sek
V2.47        -
V2.49        6 min 45 sek
V3.30        5 min 50 sek

Pallo, taso, kaksi valonlähdettä, Antialias 3, Light Samples 2  (Soft  Sha-
dows), Renderointimoodi: Normal 

Tulokset:

V2.32        3 min 45 sek
V2.47        2 min 40 sek
V2.49        3 min 10 sek
V3.30        2 min 35 sek

Jokainen voi itse päätellä näistä tuloksista, onko edistymistä  tapahtunut.
:-)

(Kuvat renderoitiin suoraan 320x256 HAM8-näyttöön Realin  68030-versioilla,
koneena Amiga 4000/040 25Mhz, 2 Mt CHIP, 16 Mt FAST.)


@{b}Käyttäjäystävällisyys; onko sitä? 
--------------------------------- @{ub}

Ensimmäiset V2:n ominaisuudet olivat turhan teknisen käyttöliittymän  taka-
na,  eikä  käyttäjää  helpottavia  toimintoja  liiemmin  ollut.  V3:ssa  on
sitävastoin paljon käyttäjää helpottavia  apuvälineitä.  Esimerkiksi  valon
voi sijoittaa niin, että aktivoi ruudulla sen kohdan,  johon  haluaa  kirk-
kaimman kohdan tulevan, esim. logoon. Ei siis enää: siirrä valoa ja  rende-
roi, siirrä valoa ja.... Nyt on myös mahdollista tehdä helposti vaikka aita
fraktaalimaastoon niin, että ohjelma tunnistaa maaston korkeuserot, ja näin
saadaan objektit verkkopinnalle nopeasti ja  tarkasti.  Animaatioiden  edi-
tointi on  myös  helpottunut  huomattavasti  erinomaisen  animaatioeditorin
myötä.

V3 sisältää V2:n tapaan RPL:n (Real Programming Language), joka  on  Realin
oma ohjelmointikieli. Tätäkin on  tosin  laajennettu  uusilla  komennoilla.
Tällä on mahdollista tehdä vaikka apuohjelmia käytettäväksi  Realissa  mitä
erilaisimpiin tehtäviin. Hyviä esimerkkejä tästä ovat  vaikka  Custom-vali-
kosta löytyvät työkalut, kuten Saturnus, Spiral, Surface ja Creation,  joi-
hin RPL:n avulla on luotu  käyttäjää  helpottavia  graafisia  käyttöliitty-
miä/paketteja  tiettyihin  tarkoituksiin.  Luonnollisesti  myös  Arexx-tuki
löytyy, joten Realia voi vaikka ohjata toisista ohjelmista  käsin  ja  toi-
sinpäin.


@{b}Manuaalit 
--------- @{ub}

Real 3D:n ohjekirjat ensimmäisistä versioista  lähtien  toimitettiin  "Tosi
Gurujen" formaatissa - nimittäin kovakantisissa kansioissa. Windows-version
myötä tulivat nidotut pehmeäkantiset manuaalit. Nämä ovat kieltämättä muka-
vampia käyttää kuin kömpelöhköt  kansiot.  Manuaalit  sisältävät  runsaasti
esimerkkejä animaatiometodeista,  mallinnuksesta,  tekstuureiden  käytöstä,
RPL-ohjelmoinnista jne.


@{b}Kenelle? 
-------- @{ub}

Suosittelen Real 3D V3:a jokaiselle, joka on vakavissaan  kiinnostunut  3D-
mallinnuksesta/animoinnista. Ohjelmaa voi myös suositella vaikka  kouluille
piristämään esim. fysiikan ja kuvaamataidon tunteja.  Ensimmäiseksi  3D-oh-
jelmaksi kannattaa kuitenkin valita vaikka Real 3D 1.4, koska perusteet  on
opittava, ennen kuin muista toiminnoista on hyötyä. Jos asia edelleen kiin-
nostaa, voi vanhan version päivittää uudempaan edullisesti.


@{b}Yhteenveto 
---------- @{ub}

Tässä käsiteltiin Real 3D:tä hyvin pintapuolisesti. Ohjelmassa on niin pal-
jon toimintoja, että niiden yksityiskohtainen esittely ei ole tässä  yhtey-
dessä mahdollista. Mikäli haluat kokeilla ohjelmaa, niin  demoversiot  Ami-
galle ja Windowsille löytyvät 3 Dee BBS:stä. (Tätä  kirjoitettaessa  löytyy
molempiin ympäristöihin V2, V3:n demoversiot ovat tulossa.)

Korkeahkosta hinnastaan huolimatta Real 3D on ehdottomasti  jokaisen  siitä
maksetun markan arvoinen. Maksuttomia pävityksiä tulee  usein,  ja  nyt  on
myös mahdollista saada teknistä tukea puhelimitse: tietysti suomeksi!  Kou-
lutustilaisuuksia on järjestetty nyt kahtena vuonna. Keväällä 1994  järjes-
tettiin Turussa ensimmäinen Real 3D koulutustilaisuus, josta oheinen kuva. 

Toinen kurssi järjestettiin noin vuosi jälkeenpäin, ja uutta kurssia on  jo
kuulemma kaavailtu syksyksi -95. Hyvä näin, sillä aika tuntuu aina loppuvan
kesken ja puolet käsiteltävistä asioista jäi käsittelemättä.

Tue suomalaista, OSTA Real 3D!

@{b}        Real 3D V3 @{ub}

        Lyhyesti:                       3D-mallinnusohjelma
        Valmistusmaa:                   Suomi

        Amiga-versio

        Hinta:                          FIM 3559 (sis. alv.)
        Päivitykset V3:een:
        2.x                             FIM 995 (sis. alv.)
        Opiskelija-alennukset           -40% (yli FIM 1000)
        Laitteistovaatimukset (minimi): 68020, FPU, 5 Mt RAM, 10 Mt HD

        Valmistaja:                     Realsoft Oy
        Lisätietoja/tilaukset:          Puhelin: (934) 471 8390
                                        Faksi:   (934) 471 8533
@endnode
@node AMOS "Ongelmia ja niiden ratkaisuja aloitteleville AMOS-ohjelmoijille"

       @{b} Ongelmia ja niiden ratkaisuja aloitteleville AMOS-ohjelmoijille 
        --------------------------------------------------------------- @{ub}

                               Samuli Holopainen


Tämä artikkeli on tarkoitettu lähinnä AMOSia  aloitteleville,  mutta  useat
asioista koskevat myös muita BASICin tapaisia  kieliä.  Kerron  ongelmista,
joihin olen törmännyt ohjelmoidessani AMOSilla sekä niiden ratkaisuista.

- AMOSin ohjelmia ei saa käynnistymään suoraan, ennen kuin ne kääntää  AMOS
Compilerilla koneen ymmärtämään muotoon. Compiler pitää hankkia erikseen.

- Print-käskyn jälkeen tulevien lainausmerkkien sisälle voi kirjoittaa mitä
tahansa (jostain syystä kaikki eivät ymmärrä tätä).

- BOB tai Sprite (Easy AMOSissa on vain BOB, Creatorissa ja ja Pro'ssa  mo-
lemmat) saadaan liikkumaan piirtämällä se joka kerta  uudestaan  mutta  eri
paikkaan. Ohjelmanpätkä voisi olla esimerkiksi seuraavanlainen: 

Load "DF0:Bobs.abk"  ` Lataa Bobs.abk-tiedoston DF0:sta.
Double Buffer        ` Kaksoispuskuri, jolloin BOBit lakkaavat välkkymästä.
Flash Off            ` Lopettaa värin numero 3 vilkkumisen (mm. kursori).
Get BOB Palette      ` Ottaa BOB-pankin väripaletin.
XCOORD=10            ` X-koordinaatti on 10 pistettä vasemmasta reunasta.
YCOORD=20            ` Y-koordinaatti on 20 pistettä ylälaidasta alas.
IMAGE=2              ` Image eli BOB-kuva numero 1 BOB-pankista.
Do                   ` Silmukan alku.
Bob 1,XCOORD,YCOORD,IMAGE
                     ` BOB 1 on XCOORD:in ja YCOORD:in määrämässä paikassa
                     ` kuvalla, jonka IMAGE määrää. Alussa Bob 1,10,20,2.
XCOORD=XCOORD+1      ` XCOORD on nyt XCOORD + 1, jolloin kuva liikkuu yhden
                     ` pisteen oikealle.
If XCOORD=250 Then XCOORD=10 
                     ` Jos XCOORD on 250 se palaakin arvoon 10.
IMAGE=IMAGE+1        ` IMAGE on IMAGE + 1. Kuvaa vaihtamalla voimme tehdä
                     ` esimerkiksi animaation, jossa BOBin vaihtuvat ja
                     ` liikkuvat kuvat loihtivat ruudulle kävelevän hahmon.
                     ` Tällöin kuvissa hahmon jalat ovat tietenkin hieman
                     ` eri asennoissa.
If IMAGE=4 Then IMAGE=1
                     ` Jottei kaikkia BOB-pankin kuvia käytäisi lävitse ja
                     ` kävely näyttäisi toistuvan, laitetaan kuvan numero 4
                     ` tullessa kuvan numero 4 sijasta kuva numero 1
                     ` uudelleen, jolloin liike toistuu.
Loop                 ` Silmukan loppu. Ohjelma hyppää takaisin Do-riville.

Huom! AMOS laskee `-merkin jälkeiset  merkit  rivillä  kommenteiksi,  joten
heittomerkin jälkeinen osa riviä voi sisältää mitä vain, kuten näissä  esi-
merkeissä selventäviä huomautuksia.

Mikäli BOBin halutaan pysyvän paikoillaan ilman että kuva  vaihtuu  ja  vie
pahasti tehoja, kannattaa BOB piirtää vain kerran. Tämä tapahtuu laittamal-
la ennen Do-riviä vaikkapa Bob 2,200,130,4 jolloin BOB 2 tulee kohtaan 200,
130, eikä tee tämän jälkeen mitään (pysyy paikoillaan).

- Koska monilla on pahoja vaikeuksia muuttujien  kanssa,  niin  yritän  se-
littää asian  mahdollisimman  perusteellisesti.  Muuttujan  nimenä  voidaan
käyttää ihan mitä tahansa kirjainyhdistelmää (kunhan se ei vain ole  käskyn
nimi) esim. A, B, C, D,  DE,  GHF  tai  vaikka  SAKU.  Muuttujia  käytetään
pitämään muistissa jotain asiaa, esim. numeroa, joka merkitsee pelissä kel-
lonaikaa. Koska aika muuttuu, niin jonkin täytyy olla ajasta perillä, jotta
esim. pelaaja voisi sitä sitten katsoa.

Tähän tarkoitukseen voimme käyttää vaikka kirjainta K (kuin  kello).  Pakko
ei tietenkään ole käyttää kirjainta K, vaan  yhtä  hyvin  voisimme  käyttää
vaikkapa A:ta tai juuri KELLO:a. Koska kellon täytyy jo aluksi  olla  jota-
kin, niin laitamme alussa kellonajaksi vaikkapa 76. Tämä kello ei ole  "oi-
kea" kello, vaan menee ympäri aina 200:n välein. 

K=76                 ` K-muuttujan arvoksi asetetaan 76.

Emme halua kellon muuttuvan joka kierros takaisin  76:ksi,  joten  laitamme
silmukan vasta sen jälkeen. 

Do                   ` Aloittaa silmukan.
K=K+1                ` K kasvattaa arvoaan yhdellä.
 
Koska emme halua kellon menevän liian suureksi, niin päätämme kellolle  ra-
jan, jonka ylitettyään se aloittaa alusta. Tässä tapauksessa se olkoon 200.

IF K=200 THEN K=1    ` Jos K on 200, niin sen arvo muutetaan 1:ksi.

Nähdäksemme ohjelman toiminnan lisäämme vielä komennon tulostamaan kellona-
jan ruudulle. 

Print K              ` Tulostaa ruudulle K-muuttujan arvon.
Loop                 ` Silmukan loppu. Ohjelma hyppää takaisin Do-riville.

Edellä käytetyn kaltaisia muuttujia voi käyttää vain  numeroiden  muistiin-
tallentamiseen, mutta jos lisäämme muuttujanimen perään dollarimerkin  ($),
niin muuttujaan voidaan tallettaa sanoja. Esim: 

SANAA$="Tapa tuo kärpänen!"
SANAB$="Käteni! Ne ovat päässäni!"

Print SANAA$         ` Tulostaa SANAA$-muuttujan sisällön.
Print SANAB$         ` Tulostaa SANAB$-muuttujan sisällön.

Ohjelman ulosanti olisi seuraavanlainen:

Tapa tuo kärpänen!
Käteni! Ne ovat päässäni! 
@endnode
@node PELIVINKKELI "Pelivinkkeli"

                              @{b} Pelivinkkeli 
                               ------------ @{ub}
@{i}
Seuraavaan Pelivinkkeliin vinkkien lähettäjien kesken arvotaan 10 levykkeen 
pakkaus! 
@{ui}
 @{" Alien Breedit                                                           " link PELIVINKKELI_1}
 @{" Assassin Special Edition                                                " link PELIVINKKELI_2}
 @{" Body Blows                                                              " link PELIVINKKELI_3}
 @{" DeathMask                                                               " link PELIVINKKELI_4}
 @{" Project-X Revised Edition                                               " link PELIVINKKELI_5}
 @{" Stardustit                                                              " link PELIVINKKELI_6}
 @{" Superfrog                                                               " link PELIVINKKELI_7}

Pelivinkkeli on Sakun uusi vinkkipalsta pelaajille. Pelivinkkeliin  lukijat
voivat lähettää omia vinkkejään ja myös avunpyyntöjä pulmallisiin tilantei-
siin. Lähetä vinkkisi seuraavaan osoitteeseen postitse. 

Pelivinkkeli
c/o Jani Höglund
Tanotorventie 14-16 D 19
00420 Helsinki

Internet: wayne@klinja.fipnet.fi
@endnode
@node PELIVINKKELI_1 "Pelivinkkeli: Alien Breedit"

@{b}Alien Breedit 
------------- @{ub}

Seuraavassa läjä koodeja Alien  Breedien  ystäville.  Internautit  löytävät
Team  17  -peleille  lisää  vinkkejä   heidän   uudelta   WWW-kotisivultaan
(http://www.team17.co.uk/).

Alien Breed Special Edition: 

Koodi  Taso
-----  ----
XXDFA  2
RTHAA  4
LAEEA  6
UYTTA  8
PPEAB  10

Alien Breed II:

Koodi   Alkuasetelma
------  ----------------
098654  10 miestä
736353  50000 krediittiä
378829  50 avainta
737373  Taso 7
309383  Taso 12

Alien Breed Tower Assault:

Koodi             Taso
----------------  -------------
EJDCMCAAGDCAAAEG  Stores 3
EEEFMCAANDCAAAEA  Civilian 3
EPADSCEBFDCAAADI  Military 3
JGAHPCIASDCAAADI  Science 2
FKASMCEADDCAAACG  Engineering 1
CAAKSCEBSDCAAACM  Main Tower 2
HCASSPIANDCAAABL  Main Tower 4
@endnode
@node PELIVINKKELI_2 "Pelivinkkeli: Assassin Special Edition"

@{b}Assassin Special Edition 
------------------------ @{ub}

Kirjoita koska tahansa pelin aikana "another cheat mode". Tämä tekee  sinut
voittamattomaksi ja saat erikoisaseita painamalla W-näppäintä.
@endnode
@node PELIVINKKELI_3 "Pelivinkkeli: Body Blows"

@{b}Body Blows 
---------- @{ub}

Versio 1.0: Laita kaksi peliohjainta koneeseesi ja vedä toista joikkaa  oi-
kealle ja toista vasemmalle options-valikossa noin  10  sekunnin  ajan,  ja
huijasvalikon pitäisi ilmestyä. Jos  ei  ilmesty,  niin  vedä  peliohjainta
päinvastaisiin suuntiin.

Versio 2.0 ja budget-versio: Vedä  peliohjainta  alaspäin  option-valikossa
kymmenen sekunnin ajan päästäksesi samaan huijausvalikkoon.
@endnode
@node PELIVINKKELI_4 "Pelivinkkeli: DeathMask"

@{b}DeathMask 
--------- @{ub}

Viimeisen kentän koodi: 73164
@endnode
@node PELIVINKKELI_5 "Pelivinkkeli: Project-X Revised Edition"

@{b}Project-X Revised Edition 
------------------------- @{ub}

Samalla kun lentelet, pidä pohjassa oikeaa hiiren nappia, paina Escapea  ja
heti perään returnia pitäen vielä hiiren nappia pohjassa. Tällä pääset seu-
raavaan tasoon.
@endnode
@node PELIVINKKELI_6 "Pelivinkkeli: Stardustit"

@{b}Stardustit 
---------- @{ub}

Stardust:

Koodeja:

1. maailma suoritettu - BKSUVYRAUMOJ
2. maailma suoritettu - CJSUVYRAUOMJ
3. maailma suoritettu - DISUVYRAUOMJ
4. maailma suoritettu - EHSUVYRAUOMJ

Huijauskoodi: INTRODUCTION

Super Stardust (Amiga CD32):

Koodeja:

1. maailma suoritettu - BFSUAAAADXJ
2. maailma suoritettu - CESUQAAQFFX
3. maailma suoritettu - DFSTUQAAHIE
4. maailma suoritettu - EDSUUSQRHRT

Lisää koodeja:

Näpyttele nämä tasokoodeina. Jotkut aloittavat pelin lisäelämillä ja aseil-
la ja toiset antavat aloittaa pelin myöhemmästä vaiheesta  lisäelämillä  ja
-aseilla:

HAVEACOOKIE
LETSPLAYSSD
GIRLSRGREAT
HARDASNAILS
@endnode
@node PELIVINKKELI_7 "Pelivinkkeli: Superfrog"

@{b}Superfrog 
--------- @{ub}

Koodeja:

392822 - Aloita tasolta 2
343522 - Aloita tasolta 3
467464 - Aloita tasolta 4
452234 - Aloita tasolta 5
387211 - Aloita tasolta 6
837122 - Pelaa Project-F-peliä 
@endnode
@node HALPOJA "Halpoja ja ilmaisia"

                           @{b} Halpoja ja ilmaisia 
                            ------------------- @{ub}

                                Janne Siren


Ilmaislevitykseen ilmestyy jatkuvasti uusia mielenkiintoisia pelituttavuuk-
sia, joista voisi jaaritella vaikka koko lehden verran, mutta tyydytään nyt
kuitenkin seitsemään yksilöön. Kaikki pelit  on  testattu  entiseen  tapaan
Amiga 1200:lla, joka on varustettu  neljän  megatavun  32-bittisellä  FAST-
muistilla ja 68881-liukulukuyksiköllä.

 @{" Amiga Angband 2.7.4v3                                                   " link HALPOJA_1}
 @{" aThrust v2.09                                                           " link HALPOJA_2}
 @{" Automobiles v1.11 ja Trackset Vol. I                                    " link HALPOJA_3}
 @{" Catapults v1.00                                                         " link HALPOJA_4}
 @{" Cybergames                                                              " link HALPOJA_5}
 @{" StarWoids v1.01                                                         " link HALPOJA_6}
 @{" The Valley of Mystery                                                   " link HALPOJA_7}
@endnode
@node HALPOJA_1 "Halpoja ja ilmaisia: Amiga Angband 2.7.4v3"

@{b}Amiga Angband 2.7.4v3 
--------------------- @{ub}

Kukapa ei muistaisi sellaisia klassikoita kuin Hack ja Moria? Hack on  jat-
kanut voittokulkuaan jo vuosia, nyttemmin nimellä Nethack, ja Moria on saa-
nut uutta potkua siihen perustuvan Angbandin myötä. Kyseessä on siis jatkoa
sarjaan ulkoisesti vaatimattomat mutta sisäisesti upeat  tietokonefantasia-
roolipelit.

Angbandille riittävät grafiikaksi ASCII-merkit ja väripaletista  löytyy  16
väriä. Ruudulla siis esimerkiksi merkki # kuvastaa  seinää,  p  on  kadulla
hortoileva ihminen, o örkki jne. Eväät eivät kuulosta kovin hyviltä,  mutta
jos olet joskus tämäntyyppisiä pelejä pelannut, tiedät  ettei  ulkoasu  ole
kaikki kaikessa. Lisäksi Angbandin ASCII-ulkoasu on äärimmäisen onnistunut.
Värejä käytetään hillitysti oikeissa paikoissa selventämään tilanteita,  ja
näkökentän valaiseminen hieman pohjaväriä kirkkaammilla pisteillä  on  ker-
rassaan upeaa katseltavaa liikuttaessa.

Morian tapaan peli alkaa hahmonluonnista. Pelaajan valittavaksi jää  hahmon
sukupuoli, rotu ja hahmoluokka. Lisäksi pelaajalla  on  vielä  mahdollisuus
vaikuttaa hahmonsa  kykyjen  heittoon.  Hahmonluonti  ei  siis  tuo  mitään
yllätyksiä  roolipeleihin  vähääkään  tutustuneille.  Seuraavaksi   pelaaja
löytääkin hahmonsa kaupungista, jossa kannattaa shoppailla, ennen kuin  us-
kaltautuu sen alaiseen luolaverkostoon. Tinkiä saa ja kannattaakin...

Pelin ohjaus on yhtä perinteinen kuin graafinen antinsakin. Komentoja anne-
taan näppäimistöltä  yksittäisinä  painalluksina  -  muistettavaa  riittää,
siinä määrin laaja on komentokanta. Käyttäjäystävällisyydessä olisikin  pa-
rantamista, mutta onneksi ohjeita voi helposti selailla suoraan pelistä, ja
hakemansa löytää helposti tarvitsematta kahlata läpi tuhatta ja yhtä  sivua
tekstiä.

Luolaverkostossa pelaaja laskeutuu yhä  syvemmälle  pelimaailman  uumeniin.
Aloituskaupunki on vain yhden ruudun kokoinen,  mutta  luolastossa  riittää
tutkimista jokaisella tasolla useamman ruudullisen verran. Kaupungista  pe-
laaja laskeutuu luolatasolle 1. Pelin läpäisemiseksi on tapettava  pimeyden
ruhtinas, Morgoth, joka kuikuilee jossain tason 99 tuntumassa, joten matkaa
ja mäiskittävää on välissä aivan riittävästi. Luolastossa tulee joka  peli-
kerta vastaan erilaisia sokkeloita (pienenä miinuksena  mainittakoon,  että
niin tulee myös liikuttaessa takaisin jo  koluttuihin  sokkeloihin),  mutta
pelissä on myös paljon käsinkirjoitettuja elementtejä, kuten  nimeltä  tun-
nistettavia erikoisesineitä.

Amiga Angband on käännetty pelin UNIX-versiosta. Käännöksen tämä versio  on
oikein toimiva kokonaisuus, joka vaatii vain yhden  laitenimen  asettamisen
käynnistyäkseen. Pinomuistit sun muut  peli  säätää  automaattisesti.  Peli
avautuu omalle ruudulleen, jonka tarkkuuden voi valita  kätevästi  valitsi-
mesta alussa. Minulla peli ei tosin millään  suostunut  käynnistymään  PAL:
High Res -tilaan, vaikka NTSC: High Res ja PAL: Super-High Res  toimivatkin
moitteetta. Angband moniajaa ja on ilmainen. Peli vaatii vähintään  1,5  Mt
muistia toimiakseen.

Karusta ulkoasustaan huolimatta Angband on kerrassaan upea peli, jonka laa-
juus vetää puoleensa vielä pitkään ensimmäisen istunnon jälkeen. Jos rooli-
pelit ovat yhtään mieleesi, etkä kavahda pitkiä pelisessioita ja juoksemis-
ta yksittäisten kirjainten perässä, niin suosittelen Angbandia! 

@{b}        Amiga Angband 2.7.4v3 @{ub}

        Pelityyppi:     Roolipeli
        Pelaajia:       1

        Yleisarvosana:  92%
@endnode
@node HALPOJA_2 "Halpoja ja ilmaisia: aThrust v2.09"

@{b}aThrust v2.09 
------------- @{ub}

Yksi sana: TurboRaketti. Jos et vielä TurboRakettiin, Gravity Forceen,  Ro-
ketziin tai muihin vastaaviin peleihin ole tutustunut, niin sinulla on paha
aukko sivistyksessäsi. Jos näin ikävästi kuitenkin sattuu olemaan, niin ly-
hyesti sanottuna kyseessä on kahden pelattava räiskintäpeli  jaetulla  ruu-
dulla, jossa pelaajat liikkuvat korkeassa sokkelossa ajaen toisiaan takaa.

aThrust on jatkoa tähän sarjaan, mutta erojakin edeltäjiin löytyy.  aThrust
on ulkoisesti varsin vaatimaton. Tasot ovat värittömiä  ja  kalpeita.  Toi-
saalta käyttöliittymä pelin asetuksien  asettamiseen  on  käyttöliittymälle
uskollinen, ja myös itse peli moniajaa. Pelaaminen tapahtuu  näppäimistöltä
ja toimii ihan hyvin, joskin vakionäppäimet ovat oikeakätiselle hieman han-
kalat ja peli tuppasi kaatuilemaan näppäimiä vaihdettaessa. Kiva ominaisuus
on myös mahdollisuus modeemipeliin.

Käyttöjärjestelmätuen  takia  laitteistovaatimukset   ovat   aika   hurjat:
vähintään AmigaOS 3.0 ja prosessorina 68020. Peli on ilmainen, mutta tekijä
toivoo aThrustia paljon pelaavilta pientä lahjaa (ns. giftware). 

@{b}        aThrust v2.09 @{ub}

        Tekijä:         Carsten Gerlach

        Pelityyppi:     Räiskintä
        Pelaajia:       2

        Yleisarvosana:  76%
@endnode
@node HALPOJA_3 "Halpoja ja ilmaisia: Automobiles v1.11 ja Trackset Vol. I"

@{b}Automobiles v1.11 ja Trackset Vol. I 
------------------------------------ @{ub}

Edellisessä Sakussa Automobilesin ensimmäinen versio kaahasi erinomaiset 90
pistettä sadasta. Peliin on sittemmin tullut päivitys ja lisäratoja.

Automobiles v1.11 on käytännössä samaa vanhaa huisaa menoa, mutta  muutamin
parannuksin: alkuvalikossa raikaa kiva musiikki, autoista kuuluu vihdoinkin
ääntä niiden liikkuessa ja törmätessä, grafiikkoja on paranneltu, ohjausta-
paa voi vaihtaa ja sokerina pohjalla on yksi uusi rata.  Kerrassaan  terve-
tulleita uudistuksia, mutta valitettavasti autojen ulkonäkö  on  mielestäni
hieman huonontunut. Pienemmät maasturit sopivat kilpureita  paremmin  pelin
"katukuvaan". Ehkä mahdollisuus valita mieleisensä autot olisi poikaa?  (Ja
mikä se sellainen autopeli on, jossa ei saa ajaa lehmällä?) Noh,  tottuuhan
näihin...

Päivityksen lisäksi Automobilesiin on julkaistu erikseen kaksi uutta rataa.
Paketin nimi on mielikuvituksellisesti Automobiles Trackset Vol.  I.  Uudet
radat ilmestyvät vanhojen perään, ja näin valikoima onkin kasvanut aiemmas-
ta yhdeksästä päivitysten myötä kahteentoista. Tracksetin radat ovat muista
poikkeavia, ja edes oikean reitin löytäminen saattaa tuottaa hieman  ongel-
mia aluksi - mutta mikäs siinä, sillä vaihtelu virkistää.

Upea peli on nyt entistä parempi. Suosittelen lämpimästi. 

@{b}        Automobiles v1.11 @{ub}

        Tekijät:        Tero Heikkinen ja "Runelord"

        Pelityyppi:     Autopeli
        Pelaajia:       1-3

        Yleisarvosana:  91%
@endnode
@node HALPOJA_4 "Halpoja ja ilmaisia: Catapults v1.00"

@{b}Catapults v1.00 
--------------- @{ub}

Olen  niitä  ihmisiä,  jotka  joutuvat  lapsellisen   innostuksen   valtaan
päästessään rakentamaan jotain. Lego-palikat jäivät jo vuosia sitten, mutta
Catapultsin latauduttua sama innostus iski. Catapultsissa pääsee  nimittäin
rakentamaan "rakennuspalikoista" oman keskiaikaisen linnan.

Catapults on peli kahdelle pelaajalle.  Molemmat  rakentavat  ensin  puolen
ruudun kokoiselle alueelleen linnan (kuvattu suoraan ylhäältä). Tarjolla on
seinäpalasia, peltoa, lattiaa, kaivoja, torneja, vallihautaa, muureja  jne.
Kokonaisuus pitää rakentaa mahdollisimman  toimivaksi  tiettyjen  sääntöjen
pohjalta. Voi tietysti miellyttää vain visuaalisia tuntojaan, mutta  loppu-
tulos ei välttämättä ole pelaamisen kannalta paras mahdollinen. Esimerkiksi
peltoa tarvitaan ruokaa varten, kaivoja vesivarastoiksi jne.

Kun linnat ovat valmiita, ilmestyy kumpaiseenkin katapultti. Sitten  pelaa-
jat lähtevät vuorotellen liikuttelemaan omaa  katapulttiaan,  joka  liikkuu
tietyn määrän  askelia  riippuen  kuljetusta  maastosta.  Kun  kumpikin  on
siirtänyt katapulttiaan, on aika ampua. Pelaajat säätävät  vuorollaan  lau-
kauksen suunnan ja voimakkuuden. Osuessaan kivet tuhoavat  kohteen  ja  te-
kevät siitä liikkumiskelvottoman. Tärkeisiin linnan rakennelmiin  osuessaan
kivet myös aiheuttavat vahinkoa kyseisessä linnassa sotaa  paossa  oleville
ihmisille ja heidän tarvikkeilleen. Pelin voittaa se, joka saa ensimmäisenä
aiheutettua vastustajalle niin paljon vahinkoa, että hänen kansansa kuolee.
Pelissä on myös ajoittaisia onnettomuuksia, kuten  ruoan  pilaantumista  ja
maanjäristyksiä.

Catapultsissa ei ole rajoituksia, mutta jos pelistä pitää, tekijät toivovat
15 dollarin palkkiota työstään. Peli ei moniaja ja ohjeet varoittelevat on-
gelmista AGA-koneilla, mutta itse en moisiin törmännyt, vaan peli toimi hy-
vin. Hyvä kaksinpeli, joskaan ei kovin pitkäkestoinen. 

@{b}        Catapults v1.00 @{ub}

        Tekijät:        Christopher Jennings ja Christopher Cooke

        Pelityyppi:     Strategia
        Pelaajia:       2

        Yleisarvosana:  85%
@endnode
@node HALPOJA_5 "Halpoja ja ilmaisia: Cybergames"

@{b}Cybergames 
---------- @{ub}

Kunnon tappelupeleihin ei Amigan ilmaispelien puolella kovin usein  törmää,
joten sharewarena julkaistu Cybergames  on  miellyttävä  poikkeus.  Pelissä
kaksi pelaajaa mäiskii toisiaan miekoilla tai yksi pelaaja pyrkii  tekemään
selvää yhdestä tietokoneen ohjaamasta vastustajasta kerrallaan. Pelin  ede-
tessä asevalikoimaa on mahdollisuus laajentaa kaupan hyllyltä. Asetelma  on
siis vanha tuttu.

Pelissä hahmoilla on joukko tavanomaisia  sekä  hieman  erikoisempia  liik-
keitä, kuten Barbarianmainen päänpudotusheilautus ja  korkealla  pelikentän
yllä olevissa tangoissa roikkuminen. Vastustajat  ovat  yhtä  karvapalleroa
lukuunottamatta varsin paljon toisiaan muistuttavia ihmisiä, vain  vaikeus-
taso kasvaa. Taitava pelaaja tosin pudottaa pään yhdellä liikkeellä vastus-
tajalta kuin vastustajalta. Ehkäpä rekisteröimisen myötä  tulevat  lisävas-
tukset tarjoavat enemmän haastetta.

Grafiikka on shareware-pelille hyvää. Taustat vaihtuvat vain muutaman  ker-
ran ja hahmotkin ovat epärealistisen ryhdikkäitä, mutta kokonaisuus väliku-
vineen ajaa asiansa hyvin. Äänimaailmasta huolehtivat tavanomaiset  äänite-
hosteet ja mukiinmenevä musiikki.

Cybergamesin rekisteröinti maksaa viisitoista dollaria ja  vastineeksi  saa
kolmella levykkeellä (pelin saa toki asennettua myös kovalevylle) reilut 30
tasoa uusine vastuksineen ja uusine aseineen,  sekä  tulostetun  manuaalin.
Cybergames ei moniaja. 

@{b}        Cybergames @{ub}

        Tekijät:        Bjorn Fogelberg ja Johan Lundin

        Pelityyppi:     Mäiskintä
        Pelaajia:       1-2

        Yleisarvosana:  89%
@endnode
@node HALPOJA_6 "Halpoja ja ilmaisia: StarWoids v1.01"

@{b}StarWoids v1.01 
--------------- @{ub}

Jo toinen TurboRaketin kaltainen peli tämän numeron  testipenkissä?  Kyllä,
muttei aivan tavallinen peli, sillä  StarWoids  ammentaa  tunnelmansa  Star
Warsista. Alkuruutujen aikana taustalla raikaa vanha  tuttu  tunnusmusiikki
ja pelaaja hyppää kapinallisten X-Wingin ohjaimiin.

StarWoids on yksin pelattava sivulta  kuvattu  räiskintäpeli.  TurboRaketin
tapaan alus liukuu kiihtyvällä vauhdilla kohti ruudun alareunaa, ellei sitä
pidä liikkeessä ylöspäin rakettimoottoreilla. Tämä vaikeuttaa tietenkin si-
vuttaisliikettä, mutta on  hyväksi  havaittu  peliympäristö.  Sokkeloisessa
usean ruudun kokoisessa ympäristössä liikkuminen vaatii  äärimmäistä  varo-
vaisuutta, sillä StarWoids vie kaltaisensa pelit aivan uuteen  vaikeusluok-
kaan. Varottavana eivät ole enää pelkät sokkelon seinät ja pari hassua tyk-
kiä, vaan niiden lisäksi myös maassa  juoksentelevat  Imperiumin  sotilaat,
ammuksia ja maaliinsa hakeutuvia ohjuksia  ammuskelevat  tykkiasemat,  puo-
leensa  vetävät  ja  hylkivät  magneetit,  hyökkäysrobotit  sekä  tietenkin
ympärillä viuhuvat Tie-Fighterit. Ja aivan kuin näiden olemassaolo ei olisi
tarpeeksi - StarWoidsin tasot on suunniteltu todella pirullisesti, ja  vii-
meisessä tasossa vaikeutta kasvattaa vielä aikaraja...

Mutta ehkä juuri tässä piilee pelin viehätys. Graafisesti StarWoids on var-
sin kaunis, joskin värivalinnoiltaan aika kalpea, ja äänetkin ovat ihan hy-
viä, mutta juuri erinomaisen pelattavuuden  ja  tarpeeksi  monipuolisen  ja
haastavan peliympäristön yhdistelmä tekee tästä pelistä voittajan. Etsi  ja
tuhoa ei ole kaikki kaikessa, vaan mukana on lisäksi lentäjien pelastamista
ja suojelutehtäviä. Aivan yksin ei myöskään tarvitse selviytyä, sillä apuun
voidaan noutaa R2D2 ja rekisteröidyssä versiossa  myös  pommimies.  Näkyypä
pelissä myös C3PO. Star Wars -teema lisää omalta osaltaan pisteitä  ja  oi-
keastaan vain kaksinpeliä ja moniajoa jää kaipaamaan.

StarWoids on sharewarea ja hinta, kuten ohjeetkin osaavat kertoa, siinä  76
Suomen markkaa. Valitettavasti itse rekisteröintiä ei hyväksytä kuin  shek-
kinä Australian dollareissa tai Englannin punnissa. Ilmaislevityksessä ole-
vassa versiossa on vain kolme tasoa, mutta lopullinen peli  sisältää  niitä
kaiken muun lisäkrääsän ohella enemmän. Testattavana oli ilmaisversio, mut-
ta rekisteröitynä peli on varmasti vielä kertaluokkaa parempi. 

@{b}        StarWoids v1.01 @{ub}

        Tekijät:        Martin Kift, Rowan Crawford ja Rob Wells

        Pelityyppi:     Räiskintä
        Pelaajia:       1

        Yleisarvosana:  92%
@endnode
@node HALPOJA_7 "Halpoja ja ilmaisia: The Valley of Mystery"

@{b}The Valley of Mystery 
--------------------- @{ub}

Tekstiseikkailu, ei siis mitään uutta ja erikoista - ehkei  ideassa,  mutta
tällä kertaa kyllä toteutuksessa. The Valley of Mystery on nimittäin joukko
AmigaDOS-skriptejä, jotka ajelevat toisiaan, tai itse asiassa joita pelaaja
ajaa antaessaan käskyjä. Luettelon komennoista saa siis  komentamalla  dir.
:-) Ja jos vaikka kesken pelin tulee tarve formatoida levykkeitä,  sen  voi
suorittaa samalta komentoriviltä kuin itse pelinkin pelaamisen.  Kätevää...
vai onko?

Ymmärrettävästi itse peli on varsin kankea, sillä  AmigaDOSin  komentokeho-
tetta tuskin suunniteltiin tekstiseikkailun parseriksi, eikä ole seikkailu-
kaan kovin laaja. Ratkaisut ovat helppoja ja pelissä on vain muutama tapah-
tuma ja huoneitakin vajaa 20. Tavoitteen pelastaa luolaan vangittu prinses-
sa saavuttaa vartissa, kunhan pääsee ensin käyttöliittymän kanssa sinuiksi.
Ihme kyllä peli  kuitenkin  toimii  hyvin  ja  pisteet  tulevatkin  lähinnä
hyvästä yrityksestä ja mielenkiintoisesta toteutuksesta. Vain loppusiivouk-
sessa oli ongelmia, sillä skriptit luottavat del-aliakseen,  jota  kaikilla
tuskin on. The Valley of Mystery moniajaa ja on  ilmainen.  Kokeilkaa  ihan
mielenkiinnosta... 

@{b}        The Valley of Mystery @{ub}

        Tekijä:         Joona Palaste

        Pelityyppi:     Tekstiseikkailu
        Pelaajia:       1

        Yleisarvosana:  66%
@endnode
@node TANDEM "Tandem CD1200 -laajennus Amiga 600/1200 -koneille"

            @{b} Tandem CD1200 -laajennus Amiga 600/1200 -koneille 
             ------------------------------------------------- @{ub}

                               Anu Seilonen


Tandem CD1200 on PCMCIA-väylään liitettävä CD-ROM-ohjain A600/A1200-koneil-
le. Omani ostin käytettynä WestComista 450 markalla (ovh aikoinaan 695 mk).
Laitteen mukana tuli itse ohjaimen lisäksi ohut ohjevihkonen, asennuslevyke
ja metallinen laitekotelo CD-ROM-aseman kotelointia  varten.  Lattakaapelin
ohjaimen ja aseman väliin saa aseman mukana. Ohjaimeen käyvät Mitsumin  yk-
sinopeuksiset LU005S- ja FX001S-asemat tai  tuplanopeuksinen  FX001D-asema.
Oulun Y-Daattassa FX001D maksoi tingittynä 650 mk.

Laitteiston asennus oli helppoa. Kun asema  oli  koteloitu  metallikuoriin,
tarvitsi vain liittää lattakaapeli asemasta  ohjaimeen  ja  työntää  ohjain
PCMCIA-väylään. Virran koneisto saa omasta liittimestään  PC-muuntajastani.
Ohjaimesta jää Amigan ulkopuolelle pieni kotelo, jonka takareunasta kaapeli
lähtee. Äänien läpivientiä  laitteessa  ei  ole.  Aseman  etupaneelissa  on
eject-nappi, kuulokeliitäntä ja äänen tason säädin.

Ohjelmisto asennetaan Commodoren Installerilla. Vaatimuksia ovat  vähintään
käyttöjärjestelmän versio 2.04 ja yksi megatavu muistia. Kovalevy on suosi-
teltava, mutta ei pakollinen. Ohjaimen mukana  tuleva  TandemCacheCDFS-tie-
dostojärjestelmä  on  kaupallisen  CacheCDFS:n  "kevennetty"  versio,  joka
ymmärtää vain ISO9660-standardin mukaisia  levyjä.  Myös  PhotoCD-tuki  on.
Erikseen tilattava kaupallinen versio lukee myös RockRidge-  ja  MacHFS-le-
vyjä. Ohjaimen kanssa voi käyttää myös  muita  tiedostojärjestelmiä,  kuten
Commodoren CDFileSystemiä tai BabelCDROMFS:ää. Itse otin käyttöön  AmiCDRO-
Min version 1.15, koska se on PD:tä  ja  tukee  myös  MacHFS-formaattia  ja
RockRidge-protokollaa, joka mahdollistaa mm. pitkät tiedostonimet.

Tiedostojärjestelmän, DosDrivers-ajurin ja Preferences-ohjelman lisäksi  on
asennettavissa pieniä apuohjelmia. PlayCD avaa yksinkertaisen näppäinpanee-
lin musiikki-CD-levyjen soittoa varten. Monipuolisempaan soittoon ovat  mu-
kana Jukebox-sharewareohjelmasta vapaasti levitettävä versio ja YACDP  (Yet
Another CD Player), joka on freewarea. KillDev poistaa aseman  täysin  sys-
teemin tietoisuudesta. EjectCD avaa pienen ikkunan, jossa on  eject-nappula
levykelkan avausta ja sulkemista varten. Ainakin  Mitsumin  FX100D-mallissa
eject-nappi jää avautuvan levykelkan alle piiloon.

Ohjelmalliseen   CD32-emulointiin   vaaditaan   AGA-kone    ja    vähintään
käyttöjärjestelmän versio 3.0. Emuloinnin voi asentaa levykkeelle tai kova-
levylle. Kovalevyasennuksessa startup-sequencea muutetaan siten, että  kone
käynnistyy emulaatioon painettaessa haluttua funktionäppäintä käynnistyksen
yhteydessä. Emuloinnin voi toki käynnistää myös Workbenchin  kautta,  mutta
silloin suurin osa  peleistä  ei  todennäköisesti  toimi.  Asetuksista  voi
kääntää prosessorin välimuisteja ja FAST-muistin pois päältä ja valita  mm.
CD32-ohjainemuloinnin, käyttökielen monikielisille levyille ja äänen tason.
Asetukset voi tallentaa.

Testasin kuusi CD-ROM-levyä: Aminet CD 5:n ja kansiromput kahdesta CD32 Ga-
mer -lehdestä (11/95, 13/95), PC Direct -lehdestä (June 1995), CD-ROM  User
-lehdestä (July 1995, Assembly  94  -erikoisnumero)  ja  MacFormat-lehdestä
(August 1995). Kokeilin myös käsiini eksyneen halvan  Macintosh/Windows-ko-
koelman, 10 CD:n Explorer Packin, romppuja.

AmiCDROM luki kaikkia levyjä kivutta, myös MacFormatia ja  Explorer  Packin
levyjä. TandemCacheCDFS kapsahti MacFormat-romppuun, jota kaupallinen  Cac-
heCDFS olisi osannut  lukea.  Lisäksi  Explorer  Packin  sisällöt  näkyivät
kyllä, mutta esim. kuvia ei voinut katsella. Suurin osa  CD32  Gamerin  pe-
leistä ja demoista toimi viimeistään emulaation avulla. Myös PC Directin ja
CD-ROM Userin romppuja pystyi lukemaan  normaalisti.  Aminet  CD  5  toimii
moitteettomasti. Yhtään varsinaista CD32-peliä en ole  kokeiltavaksi  vielä
hankkinut, koska ostin aseman lähinnä ohjelmakokoelmia (Aminet, Fish)  aja-
tellen.

Koska Tandem  on  PCMCIA-laite,  68EC020-prosessorinen  vakio-A1200  pystyy
käyttämään sen kanssa vain neljän megan FAST-muistia.  Kahdeksalla  megalla
Tandem ei tällaisessa koneessa toimi, koska tällöin lisämuisti peittää PCM-
CIA:n. Turbokorttini kanssa Tandem toimii normaalisti. FX100D:n  lukunopeus
on n. 300 kilotavua sekunnissa. PCMCIA-laitteelle ominaiseen tapaan  ohjai-
men voi irrottaa Amigasta ja liittää takaisin myös virran  ollessa  kytket-
tynä. Ohjelmiston kannalta ohjaimen irrotus vastaa levyn  poistamista  ase-
masta.

Tandem CD1200 -ohjainta ei uutena todennäköisesti enää Suomesta saa. Broad-
line Oy (90-874 7900) myy A2000/3000/4000-koneille  Zorro-paikkaan  tulevaa
Tandem CD+IDE -ohjainta, johon saa CD-ROM-aseman lisäksi kiinni myös  kaksi
IDE-kovalevyä. Elokuussa Tandem CD+IDE maksoi 640 mk. A4000:een asennettuna
Tandem CD+IDE:llä voi emuloida CD32:ta. 

@{b}        Tandem CD1200 @{ub}

        Lyhyesti:       CD-ROM-ohjain PCMCIA-väylään A600/1200-koneille

        Vaatimukset:    AmigaOS 2.04, 1 Mt muistia, kovalevy suositeltava

        Testattu:       A1200, EC030/40 MHz + 68882/40 MHz, 8 Mt FAST,
                        kovalevy

        Valmistaja:     bsc büroautomation AG

        Valmistusmaa:   Taiwan

        Edustaja:       Broadline Oy (90) 874 7900
                        Myy Tandem CD+IDE -ohjainta A2000/3000/4000-
                        koneille ja A1200:aan PCMCIA-väylään tulevaa
                        Overdrive CD-ROMia (ks. Saku #11).
@endnode
@node AFS "Ami-File-Safe"

                              @{b} Ami-File-Safe 
                               ------------- @{ub}

                               Mat Bettinson

                        Käännös: Antti Vähä-Sipilä


Ami-File-Safe (AFS) on Amigoille tarkoitettu korvaava  tiedostojärjestelmä.
Se on kehitetty sharewarena levitetystä Professional File Systemistä (PFS).
Julkaisijana on Forth Level Developments (osoite löytyy  artikkelin  lopus-
ta). Ohjelmistoa kehitetään yhteistyössä alkuperäisen tekijän  kanssa.  AFS
on tarkoitettu Fast File Systemin (FFS) korvaamiseen sekä kovalevyillä että
korpuilla.

AFS vaatii 2.04:n tai  uudemman  käyttöjärjestelmän,  ja  kovalevyasennusta
varten tarvitaan vielä jokin kelvollinen Prep-ohjelmisto. Asennus  onnistuu
HDToolboxilla, mutta suosittelen RD Prepiä. Itse ohjelmistossa on kopiokoh-
tainen sarjanumero, ja valmistava yritys on tehnyt sopimuksen  kansainväli-
sen turvallisuusyrityksen kanssa piraattien jäljittämisestä. Ohjelmisto  on
varsin arvokas; tällä ilmeisesti kompensoidaan näin käyttökelpoisen  ohjel-
man laajaa piratisointia. Jälleen kunnon käyttäjät joutuvat maksamaan rahaa
piratismin vuoksi.

Ohjelmisto on testattu Amiga 4000:lla, jossa oli Cyberstorm 060 ja Cybervi-
sion, 14 Mt RAM-muistia ja 512 Mt:n Conner  IDE.  Ohjelma  testattiin  myös
3640:n kanssa. Sen lisäksi käytettiin Amiga 3000:ta GVP  Spectrumilla,  GVP
IO Expanderilla, Connerin 540 Mt:n SCSI-levyllä ja  105  Mt:n  Quantumilla,
käyttöjärjestelmänä OS 3.1. Low-end-koneista testauksessa oli mukana  A1200
varustettuna Apollo 1220 28 MHz '020-laudalla,  4  Mt:n  fast-muistilla  ja
Seagaten 120 Mt:n kovalevyllä.

Asennus on melko kivutonta Commodoren Installerilla. Koko hoito on  oikeas-
taan 38 kilotavun tiedosto, joka on sijoitettu L:-hakemistoon ja  josta  on
olemassa sekä pienempi levykeversio että 68020-optimoitu versio. Asennusoh-
jelmassa valitaan manuaalisesti CPU:n tyyppi. Levykeasennuksessa mountataan
mountlististä tai erillisestä mount-tiedostosta esimerkiksi DOSDriversissä,
ja asemia käytetään osoittamalla niitä esimerkiksi  nimellä  AF1:  ja  niin
edelleen. Kaikilla testatuilla koneilla levykkeet  pystyttiin  mounttaamaan
sekä normaaleiksi että AFS- ja PC-levykkeiksi.

Kovalevyasennus on tietenkin hieman monimutkaisempi. Koko levystä tulee en-
siksi tehdä varmuuskopio. ReOrgista tuttu Holger Kruse on tehnyt  ohjelman,
jolla FFS/OFS-levy muutetaan nopeasti AFS:ksi ilman  varmuuskopiota,  mutta
sitä ei vielä ollut saatavissa kirjoittaessani artikkelia.  Nyt  minun  oli
vain tyydyttävä kopioimaan  kaikki  talteen  osiolta.  Varsinainen  asennus
tehdään Prep-ohjelmalla.  Suosittelemassani  RD  Prepissä  asensin  tiedos-
tojärjestelmän "Complex Moden" file system -sivulla. DOS-tyyppi vaihdettiin
"AFS1":een  heksana  ja  lähdekooditiedostoksi  asetettiin   "HardDiskAFS".
Osiointisivulla vaihdoin tiedostojärjestelmän AFS:ksi ja nostin  puskureita
noin 200:aan, jotka AFS tarvitsee sisäänrakennettua  välimuistiaan  varten.
Siirryin pääsivulle ja tallensin RDB:ni. Hienoa. Boottaus tai  dismounttaus
ja uudelleen mounttaus RD Prepillä tallennetusta mountlististä, nopea  for-
matointi ja nyt meillä on AFS-osio. Kivutonta.

Olin erittäin innostunut näkemään AFS:n, koska vanhana PFS-käyttäjänä  näin
siinä suurenmoisen potentiaalin. PFS vain ei  kyennyt  aivan  siihen  mihin
olisi pitänyt, ja se  oli  hirvittävän  buginen  (näin  on,  toim.  huom.).
AFS:llä ei ollut ongelmia asennuksessa suhteellisen suurelle osiolle.  Olin
käyttänyt LZX:ää osion pakkaamiseen, eikä se kestänyt kauan. (Cyberstormil-
la lähinnä siksi, että voin tehdä sen.) Asennuksen ja formatoinnin  jälkeen
avasin tämän mega-arkiston takaisin uudelle AFS-levylle. Huh. Avaus osiolle
oli uskomattoman nopeaa, mutta en osannut tarkalleen sanoa  kuinka  nopeaa.
Tällä laitteistolla jätin asian sikseen joksikin aikaa. En huomannut ongel-
mia tai tehonlisäystä, koska en ollut vielä tottunut Cyberstormiin. Nyt ko-
tiin asentamaan ohjelmisto Amiga 3000:eeni.

Kotona huomasin, kuinka paljon  nopeampi  AFS  todella  oli.  Hakemistohaut
peittoavat FFS-DC:n mennen tullen. Kirjoittaminen on pelottavan paljon  no-
peampaa. Levykeasennuksessa minun piti tehdä nopeustestit uudelleen,  koska
en uskonut niiden paikkansapitävyyteen. Koska minulla on purkki ja käsitte-
len paljon Usenetin ja Fidonetin viestejä Mail Manager -tosserilla,  kokei-
lin sitä. Rikoin sen  pahasti.  Mail  Manager  teki  turhia  hakuja  siellä
täällä. Kerroin viasta MM:n tekijälle ja Forth Levelille.  Muutaman  päivän
kuluttua sain korjaukset sekä MM:ään että AFS:ään, ja  nyt  kokeilin  MM:ää
uudestaan. Se oli mahtavan nopea! Toss-nopeus lisääntyi noin 500  viestistä
minuutissa 1200 viestiin. Levyn lukupäiden liikuttelukin väheni. Jopa levy-
tilaa jäi enemmän jäljelle. Eihän  näin  hyvää  ohjelmistoa  voi  ollakaan.
Tässä on oltava koira haudattuna. AFS:n tapauksessa koira onkin varsin iso;
tällä hetkellä sille ei ole olemassa mitään undelete- tai  korjausohjelmia.
(Dave Haynie tosin lupaa Disksalvin uuden version tukevan sitä pian.)

Kuinka turvallinen Ami-File-Safe sitten on? Seuraavan parin  päivän  aikana
tein asioita, jotka saisivat kyynelet silmäkulmiisi.  Resetoin  koneen  sen
kirjoittaessa suuria tiedostoja kerta toisensa jälkeen. Odotin, kunnes  AFS
siirsi välimuistiaan tai BAM/FAT:ia levylle ja kytkin koneesta virrat  pois
kesken kaiken. Joka kerta luulin koneen  kaatuvan  siihen.  AFS-osiosta  ei
koskaan tule validoimatonta, joten ihmettelin, miten se  huolehtii  korrup-
toituneista levyistä. Tätä ongelmaa ei kuitenkaan  tullut,  koska  levy  ei
koskaan korruptoitunut! Päätin antaa AFS:lle tosi haasteen ja tein kauheita
asioita: revin SCSI-kaapelin irti kesken kirjoituksen (tosin romulla  Quan-
tumilla varmuuden vuoksi). Lopputulos: ei  ongelmia.  Tämä  tiedostojärjes-
telmä on todella turvallinen. Undeleteä tosin jäin kaipaamaan.

AFS tallentaa tiedostoja blokkirajojen yli eikä vaadi yhden blokin minimiä.
Tämä tekee siitä paljon FFS:ää tehokkaamman levytilan käyttäjän. WB:n anta-
mat levytilalukemat ovat tosin usein vääriä. On myös muistettava, että  ti-
laa on alussa käytössä vähemmän, koska esimerkiksi  hakemistoille  varataan
tilaa. Lopulta se tosin peittoaa FFS:n levytilassa, ja  info-komento  antaa
oikeita lukemia.

Vaikka jokin ohjelma käyttäisi paljon tiettyä osiota ja avaisit sen  WB:ssä
tai muuten samanaikaisesti, lukupäät eivät juoksentele edestakaisin. Nopeus
tietenkin hidastuu, mutta siirtyneen tiedon määrä yhteensä eri taskien sum-
mana lienee hyvin lähellä maksimia. AFS lupaa  tämän  manuaalissaan,  mutta
sen näkeminen käytännössä on mukavaa. FFS:llä  on  ilmeisesti  hakuja  joka
blokin jälkeen tai sinne päin, jolloin monen taskin yhtäaikainen käyttö hi-
dastaa levyä huomattavasti. Useimmat muistavat tämän ilmiön käynnistäessään
validoimattomalta osiolta. AFS:llä tätä huolta ei ole.

AFS:lle ei myöskään ole ReOrgia. Se kuulemma  kuuluu  tiedostojärjestelmään
itseensä, eikä AFS tällöin fragmentoidu kuten OFS/FFS. En osaa  antaa  var-
mennusta tälle. Seuraavassa kuitenkin testituloksia: 

MKSoft DiskSpeed 4.2  Copyright  1989-92 MKSoft Development
------------------------------------------------------------
CPU: 68030  AmigaOS Version: 40.70  Normal Video DMA
Device:  TESTFFS:    Buffers: 200
Comments: FFS Partition

CPU Speed Rating: 1375

Testing directory manipulation speed.
File Create:           55 files/sec  |  CPU Available: 62%
File Open:            294 files/sec  |  CPU Available: 3%
Directory Scan:       409 files/sec  |  CPU Available: 11%
File Delete:          454 files/sec  |  CPU Available: 5%

Seek/Read:            878 seeks/sec  |  CPU Available: 7%

Testing with a 32768 byte, MEMF_FAST, LONG-aligned buffer.
Create file:       227104 bytes/sec  |  CPU Available: 24%
Write to file:      51949 bytes/sec  |  CPU Available: 69%
Read from file:    244537 bytes/sec  |  CPU Available: 19%

Testing with a 65536 byte, MEMF_FAST, LONG-aligned buffer.
Create file:       222155 bytes/sec  |  CPU Available: 26%
Write to file:      51895 bytes/sec  |  CPU Available: 69%
Read from file:    236386 bytes/sec  |  CPU Available: 20%

Testing with a 131072 byte, MEMF_FAST, LONG-aligned buffer.
Create file:       238601 bytes/sec  |  CPU Available: 22%
Write to file:      49742 bytes/sec  |  CPU Available: 70%
Read from file:    244537 bytes/sec  |  CPU Available: 20%

Testing with a 262144 byte, MEMF_FAST, LONG-aligned buffer.
Create file:       235106 bytes/sec  |  CPU Available: 21%
Write to file:      50219 bytes/sec  |  CPU Available: 70%
Read from file:    238312 bytes/sec  |  CPU Available: 20%

Average CPU Available: 32%  |  CPU Availability index: 440

MKSoft DiskSpeed 4.2  Copyright  1989-92 MKSoft Development
------------------------------------------------------------
CPU: 68030  AmigaOS Version: 40.70  Normal Video DMA
Device:  TESTAFS:    Buffers: 200
Comments: AFS Partition

CPU Speed Rating: 1375

Testing directory manipulation speed.
File Create:          169 files/sec  |  CPU Available: 2%
File Open:            292 files/sec  |  CPU Available: 0%
Directory Scan:      1780 files/sec  |  CPU Available: 0%
File Delete:          285 files/sec  |  CPU Available: 0%

Seek/Read:             96 seeks/sec  |  CPU Available: 73%

Testing with a 32768 byte, MEMF_FAST, LONG-aligned buffer.
Create file:      1073152 bytes/sec  |  CPU Available: 1%
Write to file:    1150976 bytes/sec  |  CPU Available: 2%
Read from file:   1363968 bytes/sec  |  CPU Available: 8%

Testing with a 65536 byte, MEMF_FAST, LONG-aligned buffer.
Create file:      1116720 bytes/sec  |  CPU Available: 1%
Write to file:    1209392 bytes/sec  |  CPU Available: 1%
Read from file:   1372823 bytes/sec  |  CPU Available: 12%

Testing with a 131072 byte, MEMF_FAST, LONG-aligned buffer.
Create file:      1146880 bytes/sec  |  CPU Available: 1%
Write to file:    1245184 bytes/sec  |  CPU Available: 0%
Read from file:   1343488 bytes/sec  |  CPU Available: 16%

Testing with a 262144 byte, MEMF_FAST, LONG-aligned buffer.
Create file:       973306 bytes/sec  |  CPU Available: 1%
Write to file:    1259066 bytes/sec  |  CPU Available: 0%
Read from file:   1376256 bytes/sec  |  CPU Available: 16%

Average CPU Available: 8%  |  CPU Availability index: 110

Kuten näette, yksittäisten blokkien  haku  on  hitaampaa  ja  käyttää  myös
enemmän CPU:ta (välimuisti?) kuin FFS, mutta  nopeus  on  paljon  suurempi.
Raskaasti fragmentoituneilla FFS-osioilla tiedostonkäsittely  on  huomatta-
vasti hitaampaa, AFS:llä eroa ei huomaa. Ilmeisesti  on  totta,  ettei  AFS
fragmentoi paljoa.

Yhteensopivuusongelmia ei esiintynyt. Kaikki toimi  normaalisti  myös  AFS-
osioilta, ja systeemin voi laittaa softkickatun A3000:n RDB:hen. Mail Mana-
gerin betaversiossa oli bugi, mutta se on nyt korjattu.  Koska  MM:n  DOSin
käyttö on hyvin monimutkaista (postin tossailua viestikantoihin  asynkroni-
sella I/O:lla), olen melko varma siitä, että AFS on 100% yhteensopiva  mui-
denkin ohjelmien kanssa. Jos vikoja on, Forth Level korjaa ne nopeasti.

Ohjelman dokumentointi oli lasertulostettu, lyhyt  ja  perustavanlaatuinen.
Sen saa nykyään myös saksaksi ja ranskaksi, ja uusi versio lienee  tulossa.
Olisin kaivannut lisää teknisiä yksityiskohtia AFS:stä. Ei kovin hyvä  vas-
tine rahalle. Muuten ohjelma on kyllä mainio. Tunne on kuin lisäisi huippu-
nopean Zorro III SCSI-ohjaimen. Levyä kuluu vähemmän, ei  raavi  lukupäitä.
Hyvä asia niille, jotka käyttävät Amigaansa paljon moniajossa.

Ohjelman valmistaja, Forth Level, on erittäin ystävällinen ja  mukava  yri-
tys. Ongelmia ratkaistaan puhelimitse. He vastaavat soittopyyntöihin  (Eng-
lannissa, toim. huom.), lähettävät uusia  versioita,  heillä  on  Internet-
osoite ja niin edelleen. Olisivatpa kaikki myyjät näin hyviä.

Mielestäni Amiga Technologiesin pitäisi puhua Forth Levelille AFS:stä HETI.
AFS:stä on olemassa kaksi versiota, "Pro" ja "User". User-versiossa on mak-
similevykoko 650 Mt ja ainoastaan yksi asema, ei MuFSiä ja lisenssi  koskee
ainoastaan yhtä konetta. Levykokorajoitus tarkoittaa todella levykokoa eikä
osion kokoa. Tulossa on myös Zip-asemien tuki.

Valmistajan tiedot: 

        Nimi:           Forth Level Developments
        Osoite:         31 Ashley Hill, Montpelier
                        Bristol BS6 5JA
                        United Kingdom

        Puhelin:        990-44-117-985-4455
        Faksi:          990-44-117-955-9157

        Internet:       afssales@flevel.demon.co.uk

AFS:n Pro-versio maksaa 59.36 puntaa, arvonlisäveron voi maksaa  joko  Eng-
lannissa tai Suomessa. Jos maksat Englannissa, hinta on 69.75 puntaa.

User-versio maksaa 25.32 puntaa, arvonlisäveroineen 29.75 puntaa.

AFS:ää varten on nyt myös Internetin postituslista. Lähetä viesti osoittee-
seen emailurl@flevel.demon.co.uk ja  laita  viestin  ensimmäiselle  riville
SUBSCRIBE AFS <Internet-osoitteesi>.

(Artikkeli julkaistiin alun perin  Internetin  uutisryhmässä  comp.sys.ami-
ga.reviews. Se on käännetty ja julkaistu uudelleen alkuperäisen tekijän lu-
valla. (C) 1995, Mat Bettinson <mat@darkside.demon.co.uk>) 
@endnode
@node PELIKATSAUS "Pelikatsaus"

                               @{b} Pelikatsaus 
                                ----------- @{ub}

Tällä palstalla luodaan silmäyksiä tuoreiden tai vielä  keskeneräisten  pe-
lien esittelyversioihin.

 @{" Fears II                                                                " link PELIKATSAUS_1}
 @{" Speed!                                                                  " link PELIKATSAUS_2}
 @{" Super Streetfighter 2                                                   " link PELIKATSAUS_3}
@endnode
@node PELIKATSAUS_1 "Pelikatsaus: Fears II"

@{b}Fears II 
-------- @{ub}

Edellisessä Sakussa ehdimme vain lyhyesti mainita Fears II:n uudesta  esit-
telyversiosta (ensimmäinen esittelyversio esiteltiin numerossa  12),  sillä
se julkaistiin päivää ennen Sakun julkaisupäivää, ja itse sain sen  käsiini
vasta paria tuntia ennen julkaisua. Nyt demoa on kuitenkin  ehtinyt  pelaa-
maan ajan kanssa, ja peli vain paranee vanhetessaan.

Fears häviää pahimmalle kilpakumppanilleen Alien Breed 3D:lle monessa  suh-
teessa. Esimerkiksi jälkimmäisen grafiikka on paljon huolitellumpaa ja pie-
nemmän ruutunsa ansiosta tarkempaa. Alien Breed  3D  sisältää  myös  paljon
sellaisia ominaisuuksia, joita Fearsissa ei ole, mm.  kolmiulotteisia  hir-
viöitä, teksturemapattuja vektorihirviöitä, hissejä, päällekkäisiä  kerrok-
sia, vyötärölle ulottuvaa vettä ja vinoja seiniä. Fears ei  kuitenkaan  jää
kaikessa toiseksi...

Kun ensimmäisen Fearsin esittelyversion sain keväällä käsiini,  ensimmäiset
minuutit sen parissa kuluivat lähinnä ihmetellessä sen upeutta.  Olihan  se
ensimmäinen pelattavissa oleva Doom-klooni Amigalla - ja vielä  kokoruudul-
la. Nyt tuo tekninen erinomaisuus - vaikkakin paranneltuna - ei enää  tunnu
niin ihmeelliseltä ottaen huomioon, että Alien Breed 3D on tässä  suhteessa
parempi, ja pääsin heti itse peliin sisään. Ja jos  missään,  Fearsissa  on
nimensä veroisesti tunnelmaa. Kokoruudun käyttö imaisee peliin  mukaan,  ja
istuessani pimennetyssä huoneessa yksin huomasin todella jännittäväni, mitä
kulman takaa löytyy. Kapeat käytävät, huimat korkeuserot ja selkäpiitä kar-
mivat (ja nyt en tarkoita negatiivisessa mielessä) äänet luovat pelonsekai-
sen tunteen - ja kerrassaan upean sellaisen. Kun tuijottaa kuilun partaalta
pimeyteen ja kuulee jostain kaukaa ulvontaa, tekee mieli tarttua näppikseen
entistä lujemmin, painautua tuoliin, sulkea silmänsä ja huutaa: "Äitiii!"

Uusi esittelyversio on edellistä laajempi ja vaikeampi. Sokkeloissa liikku-
mista auttaa automaattinen kartoitus, mutta kyllä tarjolla olleen tason il-
man sitäkin selvitti, sillä Fearsin tasoissa toistuu selvä  kaava:  mennään
paikkaan A, painetaan nappulaa, joka avaa oven paikassa B, mennään paikkaan
B, jossa painetaan toista nappulaa ja päästään paikkaan C, jne. Eivätpä ole
muutkaan  genren  pelit  tämän  monimutkaisempia,  Alien  Breed   3D:ssäkin
keräillään vain avainkortteja vipujen vääntämisen sijaan, mutta jotenkin se
tuntui mielenkiintoisemmalta...

Asevalikoimaa riittää: mukana ovat ainakin tikari, haulikko, raketinheitin,
konekivääri ja upea plasma-ase, jota pääsee kokeilemaan aivan tason  lopus-
sa. Asegrafiikat ovat varsin tyylikkäitä, mutta tikari antoi itsestään  jo-
tenkin "nössön" vaikutelman. Hirviöitä huomasin kolmenlaisia, ja  edellisen
demon tavoin ne nähdään valitettavasti aina edestä päin.  Lisäanimaatio  ja
hieman hurjemmat hirviögrafiikatkaan eivät olisi pahitteeksi.

Pelin grafiikkaengine ei ulkoisesti ole paljonkaan muuttunut,  paitsi  että
siihen voidaan nyt optioilla vaikuttaa. Tekstureita voidaan poistaa ja ruu-
dun kokoa muuttaa, tarkkuus tosin pysyy  samana.  Huomattavin  uudistus  on
kuitenkin  ditheröinti,  joka  vähentää  grafiikan  palikkaisuutta.   Amiga
1200:ni FAST-muistilla selvisi maksimiasetuksista ongelmitta  ilman  mitään
kummempaa hidastumista.

 @{" Kuva " system "SAKUVIEW Kuvat/Fears.IFF"}

Päävalikossa ovat sellaiset komennot kuin Edit Maze  ja  Null  Modem  Game,
jotka eivät toimi mutta herättävät toiveen tasoeditorista ja sarjalinkkipe-
listä lopullisessa versiossa. Toivottavasti modeemipelillekin  tulee  tuki.
Lopullista peliä lupaillaan AGA-Amigoille syyskuuksi, mutta kuten ei  demo-
kaan, sekään ei ole (tekijän aiempien  lausuntojen  mukaan)  asennettavissa
kovalevylle. Puutteistaan huolimatta erinomainen peli, jossa ei aivovoimis-
telua varmasti ole.

Fearsista on muuten ollut liikkeellä piraattiversio, joka väittää  olevansa
lopullinen peli (ja tämän ovat monet uskoneet ja siksi  peliä  haukkuneet),
mutta itse asiassa se onkin ensimmäistäkin demoa vanhempi beta-testauksesta
karannut versio. Olisi ikävä huomata näinkin  hyvän  pelin  kärsivän  vielä
lisää piratismista, joten kun se tulee, ostakaa se - älkää kopioiko!

Ei herkkähermoisille.

Julkaisija: Bomb Software

Janne Siren

PS. Jos peli tuntuu liian vaikealta, Help-näppäimen painaminen jelppii... 
@endnode
@node PELIKATSAUS_2 "Pelikatsaus: Speed!"

@{b}Speed! 
------ @{ub}

Vuosi sitten purkeissa liikkui kyllästymiseenkin saakka keskeneräisiä  Wol-
fenstein 3D:n ja Doomin kaltaisia engineitä ilman hirviöitä ja aseita, mut-
ta millainen peli syntyykään, kun nuo hirviöt jätetään tarkoituksella  pois
ja pelin koko tarkoituksesta tehdään sokkelossa juokseminen? Ei hassumpi.

Speed! on kokoruudulla (tai valinnaisesti  pienemmällä)  pyörivä  AGA-peli,
jonka miljöönä on Doomin kaltainen monikorkeuksinen kolmiulotteinen  sokke-
lo. Ohjattava hahmo ei osaa ampua, eikä sokkelossa mitään ammuttavaa liiku-
kaan, mutta sen sijaan hahmo osaa juosta (ja lujaa),  ryömiä,  hyppiä  niin
pystysuunnassa kuin kuilujenkin yli ja kimpoilla seinistä  (juuri  tämä  ja
lattian liukkaus tekee ohjauksesta haastavan).

Pelin tavoitteena on juosta alueelle sirotelluista porteista läpi mahdolli-
simman nopeasti. Vauhdikasta, mutta pitkäkestoisuudesta en oikein osaa  sa-
noa. Grafiikka on käytetyn tekniikan takia hieman palikkaista mutta nopeaa,
ja taustalla jytää peliin erinomaisesti sopiva musiikki.  Mielenkiintoisena
yksityiskohtana mainittakoon tuki punaviher-3D-laseille.

Julkaisija: M. Andrzejak (mandrzej@et.put.poznan.pl)

Janne Siren 
@endnode
@node PELIKATSAUS_3 "Pelikatsaus: Super Streetfighter 2"

@{b}Super Streetfighter 2 
--------------------- @{ub}

Tätä peliä on odotettu jo kauan Amigalle, ja nyt on varmaa,  että  se  jul-
kaistaan. Kyseessä on siis tavanomainen  mäiskintäpeli.  Testipenkissä  oli
esittelyversio pelin betaversiosta, ja täytyy sanoa, että jos peli ei  pal-
jon tästä parane, niin ei kannattaisi Amigalle sitä julkaistakaan!

Eroa Streetfighter 2:een löytyy: hahmot ovat pienempiä ja  laimeasti  väri-
tettyjä. Muutenkin  pelin  paletti  on  todella  ankea.  US  Gold  aikookin
päivittää grafiikat paremmiksi, ja julkaistaanpa pelistä  jopa  AGA-versio,
jonka pitäisi olla jo lähellä konsolitasoa.  (Mitähän  tämäkin  tarkoittaa?
Voisi pelin tehdä paremmaksikin 32-bittisellä koneella!)

Liikkeitä riittää taas unohdettavaksi asti, ja  pakolliset  erikoisliikkeet
ovat mukana. Demossa saa Cammy-nimisellä naikkosella pistää turpaan isomman
kaliiberin urosta, E Hondaa. Liikkeet vaikuttavat nopeilta, mikä kyllä  voi
johtua  framejen  puutteesta,  josta  SSF2  kärsii.  Peli  hidastelee  jopa
A1200:lla, kun vastustajat lentelevät pitkin ruutua: onkohan "tyrmäyksissä"
tärkeämpää ollut näyttävyys vaiko pelattavuus?

Julkaisija: US Gold

Juha Niemimäki 
@endnode
@node RUOKAVINKKI "Maukasta ja maittavaa, Ison-Wäiskin laittamaa"

              @{b} Maukasta ja maittavaa, Ison-Wäiskin laittamaa 
               --------------------------------------------- @{ub}

                               Syyskuu, 1995


Paprikakalkkunaa kermakastikkeessa 

500 g           marinoituja kalkkunasuikaleita
1 purkki        kuohukermaa
1 kpl           keltaista paprikaa suikaleina
1 loraus        soijakastiketta
3-4 kpl         sipulia silppuna

Ruskista sipulit ja paista paprika wok-pannussa. Nosta sivuun  ja  ruskista
kalkkunasuikaleet. Kaada loraus soijaa sekaan ja sekoita sipulit ja  papri-
kat mukaan. Kaada kerma päälle, sekoita tasaisesti ja anna  hautua  muutama
minuutti kannen alla. Tarjoile riisin kera.
@endnode
@node AJOKORTTI "Ajokortti tietokoneella"

                         @{b} Ajokortti tietokoneella 
                          ----------------------- @{ub}

                                Janne Siren

Lukijakyselyn mukaan Sakun lukijakunnasta on hyvin suuri osa  siinä  iässä,
että ajokortin hankkiminen ja siten kuljettajatutkinto ovat  pian  ajankoh-
taisia. Kuljettajatutkinnon teoriaosa on perinteisesti hoidettu paperilapun
ja diaprojektorin kanssa, mutta nykyisessä tietoyhteiskunnassamme vaihtoeh-
tona on myös tietokone. Näin ainakin Espoon katsastuskonttorilla  viimeiset
viisi kuukautta.


@{b}Laserprintteri, kolme nappulaa ja monitori 
------------------------------------------ @{ub}

Teoriakoetta, tutummin kirjallisia, suorittamaan tuleva henkilö  istutetaan
monitorin ääreen edessään kolme suurehkoa värikästä nappulaa, joissa komei-
levat kirjaimet A, B ja C. Vieressä hyrisee PC  tornikotelossa  ja  sivulla
odottelee lasertulostin suoritetun kokeen tuloksia paperille poltettavaksi.

Valvoja opastaa alkuun, ja oppilas nostaa kuulokkeet korvilleen ja jää huo-
neeseen yksin tuijottamaan hermostuneena monitoria. Tietokoneella suoritet-
taessa teoriakoe muodostuu kolmesta osasta.  Ensimmäisenä  tulee  kahdeksan
kirjallista kysymystä, joiden kolmesta  vastausvaihtoehdosta  (toisin  kuin
perinteisessä) vain yksi on oikea. Seuraavaksi tulee  kaksi  reittitehtävää
(näitä perinteisessä ei ole lainkaan), joissa ylhäältä kuvatuista viivoista
pitää valita kuvan autolle liikennesääntöjen mukainen  ajolinja.  Edelliset
ovat helppoja, jos on asian lukenut. Pisimmän ja vaikeimman osuuden kokees-
ta muodostavat 50 tilannekuvaa. Erona perinteiseen  diaprojektioon  on  se,
että kuvat näkyvät ruudulla hieman kauemmin, mutta  toisaalta  virheellistä
painallusta ei voi enää korjata.

Ennen kokeen alkua tehtäviä voi  harjoitella  muutaman  kysymyksen  verran.
Kirjallisiin kysymyksiin vastatessa aikaa on 30 sekuntia kysymystä  kohden,
reittitehtäviä voi miettiä minuutin kutakin ja tilannekuviin pitää  vastata
kuhunkin 15 sekunnissa. Aikaa on siis riittämiin, mutta ruudun  alalaidassa
kasvava keltainen palkki ja tietoisuus siitä, ettei vastausta  voi  muuttaa
enää nappia painettuaan tai aikarajan umpeuduttua, saattaa aiheuttaa turhia
paineita.


@{b}Elämää jälkeen teoriakokeen 
--------------------------- @{ub}

Kokeen jälkeen kone kertoo virheistä ja ilmoittaa, hyväksyttiinkö  koe  vai
ei. Kirjallisissa kysymyksissä ja reittivalinnoissa saa olla yhteensä kolme
virhettä ja tilannekuvissa kahdeksan. Jos kumpikaan rajoista  ylittyy,  koe
on hylätty. Tietokone kertoo myös, kuinka moni on selvittänyt  tietokoneko-
keen (noin 75%). Lopuksi virheet käydään vielä läpi, tietokone osoittaa ti-
lannekuvista tärkeät asiat ja  kertoo  sanallisesti  (kuulokkeisiin),  mitä
kannattaisi kerrata.

Kokeen tuloksesta saa sitten  printteristä  tulosteen,  ja  valvoja  pyytää
vielä  täyttämään  kyselykaavakkeen,  jolla  syväluodataan  tietokonekokeen
käyneiden tuntemuksia. Tämä ja se, että tietokonekoe on aina sama eli  sitä
voi yrittää vain kerran, kertoo järjestelmän olevan vielä lapsenkengissään.
Mitään bugeja ei kuitenkaan vastaani tullut.

Itse pääsin teoriakokeesta vasta toisella yrittämällä läpi, ja onkin vaikea
sanoa, onko uusi metodi vanhaa parempi. Se, että kokeen saa suorittaa omas-
sa rauhassaan ja että tulokset tulevat esille välittömästi on positiivista,
mutta virheidenkorjausmahdollisuuden puuttuminen vaikeuttaa  koetta.  Tämän
sain karvaasti todeta huomatessani valinneeni väärin samalla  hetkellä  kun
painoin napin pohjaan. Tietokonekokeen läpäisseen kommentit  voisivat  olla
toisenlaiset, joten jää jokaisen itse mietittäväksi, onko tarpeeksi  "edis-
tyksellinen" osallistuakseen tietokonekokeeseen.

Nyt jäädäänkin sitten odottelemaan aikaa, jolloin ajokokeenkin voi  suorit-
taa tietokoneella... 
@endnode
@node KAUKOPUHELUT "Kotimaan kaukopuhelujen hinnat"

                     @{b} Kotimaan kaukopuhelujen hinnat 
                      ------------------------------ @{ub}

                        Anu Seilonen ja Janne Siren


Kaukopuhelut on aina mielletty kalliiksi huviksi.  Nykyisin  kaukopuhelujen
hinnat on kuitenkin alistettu kilpailulle, ja ne ovat alhaisemmat kuin kos-
kaan. Useat kilpailevat palveluntarjoajat mutkistavat kuitenkin  tilannetta
entisestään. Koska kaukopuhelut ovat  kuitenkin  paikallispuheluita  paljon
kalliimpia, on aloittelevan - ja miksei kokeneemmankin  -  modemistin  (tai
paljon puhelimessa puhuvan) hyvä tietää, mitä yhteydet maksavat, ettei tule
laskun suhteen epämiellyttäviä yllätyksiä. Lukijoiden  pyynnöstä  keräsimme
artikkelin muotoon tietoja kaukopuhelujen hinnoista.


@{b}Puhelimella kauaksi 
------------------- @{ub}

Ensimmäiseksi huomautus kaikille vasta modeemin ostoa harkitseville,  ettei
modeemilla soitteleminen maksa yhtään sen enempää kuin tavallisella puheli-
mellakaan soittaminen. Modeemikin on vain puhelin omalla tavallaan.  Modee-
miyhteydet ovat kuitenkin usein pidempiä, joten rahaakin  "palaa"  helposti
enemmän.

Voit soittaa kotimaan kaukopuheluita kolmen kilpailevan verkon kautta. Ver-
kon tunnus näppäillään suuntanumeron eteen.  Puhelinyhtiöiden  (Kaukoverkko
Ysi Oy) verkkotunnus on 109, Telen 101 ja Telivon  1041.  Jos  siis  haluat
soittaa esimerkiksi Tampereelle numeroon 123 456 Telen verkkoa pitkin,  va-
litset numeroksi 101 931 123 456,  jossa  931  on  Tampereen  suuntanumero.
(12.10.1996 vanhat 75 suuntanumeroa muuten korvataan 13:lla uudella.)

Palveluntarjoajien kanssa voi  tehdä  myös  erillisen  sopimuksen,  jolloin
kaikki kaukopuhelut ohjataan tiettyyn verkkoon, ellei verkkotunnusta  erik-
seen määritellä. Tällaisen sopimuksen tekemiseen liittyy  usein  myös  joku
porkkana, josta kannattaa ottaa selvää. Sopimuksen puhelujen automaattises-
ta ohjauksesta voi tehdä vain, jos puhelin on kiinni digitaalikeskuksessa.

Jos et ole tehnyt sopimusta ja jätät valitsematta verkkotunnuksen,  puhelun
hinta määräytyy soittohetkellä voimassa  olevan  kalleimman  hinnan  mukaan
riippumatta siitä, mihin verkkoon puhelu ohjautuu. Vaikka  tällainen  esim.
maanantaina kello 16 soitettu puhelu ohjautuisikin vaikkapa  Telivon  verk-
koon, jonka puheluhinta olisi 33 p/min + ppm, olisi  puhelumaksu  silti  40
p/min + ppm, koska se on soittohetkellä voimassa oleva kallein hinta  (sekä
Telellä että Kaukoverkko Ysillä). Tällaisista puheluista tulevat rahat jae-
taan kilpailevien verkkojen kesken markkinaosuuden mukaan.

Seuraavassa käymme yksitellen vaihtoehdot läpi hintatietoineen. Hinnat ovat
heinä- ja elokuulta ja sisältävät televeron (9 %) ja arvonlisäveron (22 %).
Kaukopuhelumaksuihin lisätään paikallispuhelumaksu (ppm) eli se hinta, joka
vastaavasta lähipuhelusta laskutettaisiin. Paikallispuhelumaksu on  esimer-
kiksi Helsingin Puhelin Oy:n (HPY) toimialueella päivisin 53,2 p jokaiselta
seitsemältä minuutilta ja 17-07 53,2  p  kertaveloituksena.  Oulun  Puhelin
Oy:n (OPOY) alueella paikallispuhelumaksu on ma-pe 8-16 53,2 p/puhelu  +  4
p/minuutti ja ma-pe 16-08 sekä viikonloppuisin 53,2 p/puhelu +  1,33  p/mi-
nuutti. Vaasan Läänin Puhelin Oy:n (VPL) toimipiirissä taas  paikallispuhe-
lumaksu on 53,2 p/puhelu + 7,7 p/minuutti.

Oman alueesi paikallispuhelujen hinnat, kuten myös paljon  muuta  lukemisen
arvoista tietoa, löydät alueesi puhelinluettelosta.

Kaukopuhelujen viimeisimmät hintatiedot saat soittamalla  seuraaviin  nume-
roihin: 109-puhelut  0800-9-3300,  101-puhelut  9800-8353  ja  1041-puhelut
0800-41-1041. Ensimmäisessä vastaa nauhoite ympäri vuorokauden, Telellä ih-
minen (myös iltaisin) ja Telivolla ihminen arkisin  8.30  -  17.00.  Hinnat
kannattaa aika-ajoin tarkistaa, sillä niihin voi tulla muutoksia.


@{b}Puhelinyhtiöt (109) 
-------------------  @{ub}

Ma-Pe   08-17  40 p/min
        17-20  21 p/min
        20-08  18 p/min
La-Su   08-20  21 p/min
        20-08  18 p/min

Edullisinta 109-verkossa on soittaa, viikonpäivästä riippumatta, kello 20:n
jälkeen.


@{b}Tele (101) 
----------  @{ub}

Ma-Pe   08-17  40 p/min
        17-20  21 p/min (ensimmäinen 10 min, sitten 19 p/min)
Ma-Su   20-08  18 p/min (ensimmäinen 10 min, sitten 15 p/min) 
La-Su   08-20  21 p/min (ensimmäinen 10 min, sitten 19 p/min)

Suhteessa edullisinta 101-verkossa on soittaa yli  10  minuutin  puheluita,
viikonpäivästä riippumatta, kello 20:n jälkeen.


@{b}Telivo (1041) 
-------------  @{ub}

Ma-Pe   08-17  33 p/min
Muina aikoina  19 p/min

Edullisinta 1041-verkossa on soittaa kello 17 jälkeen tai viikonloppuisin.


@{b}Hintavertailua 
-------------- @{ub}

Huolellinen vertailu kannattaa aina. Nytkään ei kannata sokeasti  tuijottaa
numeroihin, vaan kannattaa katsoa hieman pintaa  syvemmälle.  Mieti,  minkä
pituisia puheluita aiot soittaa ja mihin vuorokaudenaikaan,  ja  vasta  sen
pohjalta päätä, mitä verkkoa kulloinkin käytät. Myös mahdollisista lisäpal-
veluista ja tarjouksista kannattaa ottaa selvää.  Seuraavassa  on  laskettu
hinnat muutamille eripituisille kaukopuhelulle eri aikoina.  Paikallispuhe-
lumaksuja ei ole otettu huomioon. 

Esimerkki 1. Arkipäivisin ennen kello 17.

Kesto (min)  109            101            1041
-----------  -------------  -------------  -------------
1            40 p           40 p           33 p
5            2 mk           2 mk           165 p
10           4 mk           4 mk           3,3 mk
20           8 mk           8 mk           6,6 mk
30           12 mk          12 mk          9,9 mk
60           24 mk          24 mk          19,8 mk

Tässä esimerkissä Telivon verkko on halvin.

Esimerkki 2. Arkipäivisin ja viikonloppuisin kello 20 jälkeen.

Kesto (min)  109            101            1041
-----------  -------------  -------------  -------------
1            18 p           18 p           19 p
5            90 p           90 p           95 p  
10           180 p          180 p          190 p
20           3,6 mk         3,3 mk         3,8 mk
30           5,4 mk         4,8 mk         5,7 mk
60           10,8 mk        9,3 mk         11,4 mk

Tässä esimerkissä Telen verkko on halvin.


(Allekirjoittaneet, Saku tai Suomen Amiga-käyttäjät ry. eivät vastaa tieto-
jen mahdollisesta virheellisyydestä. Hinta- ja muut tiedot kannattaa ajoit-
tain varmistaa palveluntarjoajilta.) 
@endnode
@node STTNGCCG "Star Trek: The Next Generation - Customizable Card Game"

         @{b} Star Trek: The Next Generation - Customizable Card Game 
          ------------------------------------------------------- @{ub}

                               Timo Tuominen


Keräilykorttipeleistä puhuttaessa monille tulee varmasti ensimmäisenä  mie-
leen Magic: The Gathering (ks. Saku #12), mutta se ei  ole  enää  läheskään
ainoa laatuaan. Yhdysvaltalainen pelifirma Decipher toi viime vuonna  kort-
timarkkinoille uuden korttipelin nimeltään "Star Trek: The Next  Generation
- Customizable Card Game". Peli perustuu, kuten nimestä voi päätellä,  iki-
ihanaan Star Trek -universumiin (tietysti Paramountin luvalla).


@{b}Korttien maailmankaikkeus 
------------------------- @{ub}

STTNGCCG-kortteja on kirjoitushetkellä ainakin yli 360. Kortteja on kuiten-
kin koko ajan suunnitteilla/valmisteilla lisää, joten lukumäärä on  luulta-
vasti jo suurempi. Kortteja on neljää eri harvinaisuusastetta: Common,  Un-
common, Rare ja Ultra-rare. Kortteja myydään 60 kortin Starter Seteissä  ja
15 kortin Expansion Seteissä. Starter Seteissä on lisäksi mukana ohjevihko-
nen. Expansion Set maksaa korttia kohti hieman enemmän kuin Starter,  mutta
siitä löytyy suuremmalla todennäköisyydellä  harvinaisia  kortteja.  Kortit
setteihin on valittu satunnaisesti.

Peliä voi pelata kaksi pelaajaa. Voittaja on se pelaaja, joka saavuttaa en-
simmäiseksi sata pistettä tai jolla on eniten pisteitä jommankumman  pelaa-
jan pakan loppuessa. Pisteitä saadaan suorittamalla tehtäviä. Myös  joiden-
kin Dilemma-korttien läpäisystä saa bonuspisteitä.

Pelissä on kolme eri liittoa: Federation, Klingon ja  Romulan.  Lisäksi  on
puolueettomat (Non-aligned). Pelaaja valitsee pelin alussa,  mitä  liittoja
hän pelaa (niitä voi olla enemmän kuin yksi).  Kortin  värit  ja/tai  siinä
olevat symbolit määräävät, mitkä liitot voivat  käyttää  kyseistä  korttia.
Esimerkiksi Federaatiota pelaava pelaaja  ei  voi  käyttää  klingonialusta,
eikä romulaaneja voi käyttää Federaation aluksissa miehistönä. On myös ole-
massa erilaisia Treaty-kortteja, joiden avulla kaksi liittoa voi liittoutua
yhdeksi.

Kortteja on yhdeksää eri tyyppiä:

Mission - Edustavat tehtäviä ja eri paikkoja avaruudessa.  Mission-kortteja
on kahdentyyppisiä: Space ja Planet. Kortissa  on  kuvaus  tehtävästä,  sen
suorittamiseen tarvittavat taidot, suorittamisesta  saatava  pistemäärä  ja
symboleja sen mukaan, mitkä liitot voivat  koettaa  tehtävän  suorittamista
tai perustaa asemia tehtäväpaikalle. Lisäksi kortissa on Span-luku.  Niiden
avulla lasketaan eri paikkojen etäisyys toisiinsa nähden. @{"(kuva)" system "SAKUVIEW Kuvat/STCCG_Mission.IFF"}

Dilemma - Edustavat erilaisia pulmatilanteita, jotka vaikeuttavat tehtävien
suorittamista. Kortissa on kuvaus tilanteesta, tarvittavat taidot sekä mah-
dolliset bonuspisteet. @{"(kuva)" system "SAKUVIEW Kuvat/STCCG_Dilemma.IFF"}

Artifact - Edustavat planeetoilta löytyviä  esineitä.  Kortissa  on  kuvaus
esineestä ja ohjeet sen käyttämiseen. @{"(kuva)" system "SAKUVIEW Kuvat/STCCG_Artifact.IFF"}

Outpost - Edustavat eri liittojen rakentamia asemia. Näitä kortteja on siis
vain kolmea eri laatua. Lisäksi on  kuulunut  uutisia  Neutral-Outpostista.
Kortissa on ilmoitettu outpostin suojien vahvuus. @{"(kuva)" system "SAKUVIEW Kuvat/STCCG_Outpost.IFF"}

Yllä olevat kortit ovat ns. Seed-kortteja. Niitä  voi  käyttää  vain  pelin
aloitusvaiheessa (Outpost on poikkeus).

Ship - Edustavat avaruusaluksia. Kortissa on ilmoitettu  aluksen  erilaiset
laitteet (esim. tractor beam) sekä kolme arvoa: Range, Weapons ja  Shields.
Luvuista saadaan selville aluksen ominaisuudet. Kortissa on  symbolein  il-
maistu, millainen miehistö aluksen käyttämiseen tarvitaan. @{"(kuva)" system "SAKUVIEW Kuvat/STCCG_Ship.IFF"}

Personell - Edustavat henkilöitä. Kortissa on kuvaus  henkilöstä,  henkilön
luokka (Officer, Engineer, Science, Security, Medical, VIP  tai  Civilian),
taidot (esim. Astrophysics, Exobiology, Music, yms.) ja miehistökyvyt (Com-
mand-ability, Staff Ability tai ei mitään). Kortissa on lisäksi  kolme  ar-
voa: Integrity, Cunning ja Strength, joista saadaan selville henkilön  omi-
naisuudet. @{"(kuva)" system "SAKUVIEW Kuvat/STCCG_Personell.IFF"}

Equipment - Edustavat erilaisia laitteita (esim. Phaser). Kortissa  on  ku-
vaus laitteesta ja sen toiminnasta. @{"(kuva)" system "SAKUVIEW Kuvat/STCCG_Equipment.IFF"}

Event - Edustavat erilaisia tapahtumia, jotka voivat muuttaa pelin  kulkua.
Kortissa on kuvaus tapahtumasta ja siitä miten se vaikuttaa peliin. @{"(kuva)" system "SAKUVIEW Kuvat/STCCG_Event.IFF"}

Interrupt - Erikoisia kortteja, joita voidaan  pelata  milloin  vain,  jopa
toisen pelaajan vuorolla. Vähän kuin Event-kortit, mutta Interruptien  vai-
kutus on usein lyhytikäisempi. Kortissa on kuvaus tapahtumasta ja sen  vai-
kutuksesta peliin. @{"(kuva)" system "SAKUVIEW Kuvat/STCCG_Interrupt.IFF"}

Kaikki kortit perustuvat Star Trek: The Next  Generation  -televisiosarjaan
ja kaikissa korteissa, Mission-kortteja ja muutamaa poikkeusta  lukuunotta-
matta, on sarjasta huolellisesti valittu valokuva. Korttien design on aina-
kin minun mielestäni todella tyylikäs.

Peliä voi tietysti pelata vaikka televisiosarja ei olisikaan  tuttu,  mutta
eniten pelillä on annettavana trekkieille ja sarjaa seuranneille.

Korttien tekstit ja ohjevihkonen  ovat  luonnollisesti  englanniksi,  joten
englannintaito on välttämätön pelin pelaamiseen.


@{b}Pelisäännöt 
----------- @{ub}

Seuraavassa on pääkohdat pelin säännöistä jonkinlaisen  yleiskuvan  antami-
seksi. Tarkoitus ei ole siis  kertoa  jokaista  yksityiskohtaa.  Ennen  en-
simmäistä peliään täytyy joka tapauksessa lukea Starter Setin mukana tuleva
ohjevihkonen läpi.


@{b}1. Pakan teko 
------------- @{ub}

Aivan ensimmäiseksi molemmat pelaajat tekevät omistamistaan korteistaan pe-
lipakan. Pakka koostuu 60 kortista. Siinä on oltava  kuusi  Mission-korttia
sekä yksi Outpost-kortti jokaista valitsemaasi liittoa  kohti.  Loput  kor-
teista saa valita vapaasti, mutta yli puolet pakasta ei saa olla Seed-kort-
teja (Mission, Dilemma, Artifact ja Outpost).

Jos sinulla on vain yksi Starter Set, voi olla, että sinulta puuttuu  jokin
tarvittava kortti. Ongelman voit ratkaista korvaamalla väliaikaisesti  jon-
kin kortin toisella (esim. sopimalla, että klingonien Outpost-kortti  edus-
taakin romulaanien Outpostia), pienentämällä pakan tai Spacelinen  (selitys
myöhemmin) kokoa tai vaihtamalla kortteja muiden pelaajien kanssa.


@{b}2. Spaceline 
------------ @{ub}

Seuraavaksi pelipöydälle muodostetaan ns. Spaceline. Se  on  rivi  Mission-
kortteja (6+6 korttia), jotka edustavat eri paikkoja avaruudessa ja  niissä
olevia tehtäviä. Mission-korttien alle pelaajat asettavat erilaisia  Dilem-
ma-kortteja vaikeuttamaan  tehtävien  suorittamista  ja  Artifact-kortteja,
jotka tehtävän suorittaja saa käyttöönsä. Lopuksi pelaajat  asettavat  Out-
post-korttinsa.


@{b}Spacelinen luonti @{ub}

Pelaajat luovat Spacelinen sekoittamalla Mission-korttinsa  ja  asettamalla
ne vuorotellen vierekkäin pelipöydälle. Pelaajat  eivät  siis  tiedä,  mikä
Mission-kortti tulee mihinkin kohtaan pöydällä.

Tässä vaiheessa Spaceline voisi näyttää esimerkiksi tältä:

 @{" Kuva " system "SAKUVIEW Kuvat/STCCG_Spaceline.IFF"}

Kaikki kortit kannattaa aina laittaa pöydälle niin päin, että ne  ovat  oi-
kein päin omistajaansa nähden. Näin pelaajien kortit eivät mene sekaisin ja
ne voidaan pelin jälkeen palauttaa omistajilleen nopeasti.


@{b}Dilemma- ja Artifact-korttien asettaminen @{ub}

Seuraavaksi pelaajat ottavat Dilemma- ja mahdolliset Artifact-korttinsa  ja
asettavat ne Mission-korttien alle.  Kortit  asetetaan  kuvapuoli  alaspäin
niin, että ne tulevat olemaan oikein päin  omistajaansa  nähden,  kun  Mis-
sion-kortin alla olevat kortit käännetään esille.

Dilemma-kortit edustavat erilaisia  pulmatilanteita,  jotka  tulevat  esiin
tehtävää suoritettaessa ja vaikeuttavat sitä. Dilemma-kortissa on symbolein
ilmaistu, voiko sitä käyttää Planet-tehtävissä, Space-tehtävissä vai molem-
missa. Dilemmat pitää aina ratkaista ennen varsinaista tehtävää.

Artifact-kortit ovat erilaisia tehtäväpaikoilta  löytyviä  esineitä,  jotka
tehtävän suorittaja saa haltuunsa. Niitä voi asettaa vain planeetoille. Ar-
tifact-kortit ovat harvinaisia.

Dilemma- ja Artifact-kortit asetetaan Mission-kortin alle näin:

 @{" Kuva " system "SAKUVIEW Kuvat/STCCG_Dilemma&Artifact.IFF"}


@{b}Outpostien asettaminen @{ub}

Vielä ennen varsinaisen pelin aloitusta pelaajien  pitää  asettaa  Outpost-
korttinsa. Tässä vaiheessa voidaan asettaa vain yksi  Outpost  per  liitto.
Jos haluaa myöhemmin rakentaa lisää asemia, niitä voi laittaa  vetopakkaan.
Outpostit asetetaan halutun Mission-kortin alle, omalle puolelle Spacelinea
seuraavanlaisesti:

 @{" Kuva " system "SAKUVIEW Kuvat/STCCG_Outpost2.IFF"}

Outpost-kortista näkyvä osa ilmoittaa, minkä liiton outpost on kyseessä  ja
outpostin suojien voimakkuuden.


@{b}3. Itse peli 
------------ @{ub}

Loput kortit sekoitetaan huolellisesti ja niistä muodostetaan pöydälle  ve-
topakka. Kumpikin pelaaja ottaa pakasta aluksi seitsemän korttia.

Varsinainen peli on vuoropohjainen. Vuoron aikana pelaaja voi pelata  yhden
kortin kädestään, liikuttaa pöydällä olevia kortteja ja lopuksi vetää yhden
kortin pakastaan. Vain kortin veto pakasta on pakollinen.


@{b}Yhden kortin pelaaminen kädestä @{ub}

Kortteja voidaan pelata pöydälle seuraavanlaisesti:

Personnel - Henkilöt ilmoittautuvat palvelukseen outposteilla. Kortti  lai-
tetaan pöydälle ja sanotaan "<henkilön nimi> reporting to duty"  (tai  ihan
mitä vain, kunhan toinen pelaaja vain huomaa sen). Jokaista outpostia  var-
ten kannattaa muodostaa oma korttirivi.

Equipment - Sama kuin Personnel ilman lausahdusta.

Ship - Uudet Ship-kortit asetetaan alusta vastaavan liiton  Outpostin  koh-
dalle, pelaajan omalle puolelle Spacelinea.

Event - Event-kortit asetetaan pöydälle sopivaan kohtaan ja toimitaan kuten
kortissa sanotaan.

Interrupt - Sama kuin Event, mutta kortin voi pelata  aivan  milloin  vain,
vaikka ei olisi pelaajan oma vuoro.


@{b}Korttien liikuttaminen @{ub}

Kortin pelaamisen jälkeen pelaaja voi liikuttaa pöydällä  olevia  kortteja.
Kortteja voi liikuttaa millaisessa yhdistelmässä vain (sääntöjen  puitteis-
sa) niin kauan, kunnes ne on "stopattu". Kortit  stoppaantuvat  seuraavista
syistä:

- Jos loittoryhmä tai aluksen miehistö kohtaa Dilemman, jota  se  ei  pysty
ratkaisemaan, koko loittoryhmä/miehistö stoppaantuu.

- Taisteluun osallistuminen stoppaa taistelussa mukana olevat kortit.

- Liikuteltava alus stoppaantuu, jos sen Range on kulunut loppuun.

Stopattuja kortteja ei voi enää vuoron aikana käyttää.  Muita  voi,  kunnes
nekin stoppaantuvat.

Pöydällä olevia kortteja voi siirtää seuraavasti:


@{i}Alusten lastaaminen @{ui}

Personnel- tai Equipment-kortteja voi lastata outpostilta aluksiin tai toi-
sin päin. Lastattaessa kortteja aluksiin ne asetetaan Ship-kortin alle.


@{i}Alusten liikuttaminen @{ui}

Jokaisessa Ship-kortissa on symbolein ilmaistu, millaisen miehistön tarvit-
see voidakseen käyttää alusta. Symbolit ovat Command ability ja Staff  abi-
lity. Jos henkilöllä on Command- tai Staff ability,  Personnel-kortissa  on
vastaava symboli. Command  abilityn  omaavaa  henkilöä  voi  tietysti  myös
käyttää staffina.

Pelaajat liikuttavat aluksiaan Spacelinen  omalla  puolellaan.  Alusta  voi
liikuttaa, kunnes se on liikkunut Range-arvon määräämän matkan (matkan  pi-
tuus lasketaan Mission-korttien Span-luvuista).


@{i}Siirtäminen @{ui}

Henkilöitä ja tavaroita voi siirtää (beam)  aluksesta  planeetalle  loitto-
ryhmäksi, aluksesta alukseen, aluksesta outpostille, ja päinvastoin.


@{i}Tehtävien suorittaminen @{ui}

Tehtäviä voi yrittää suorittaa. Tehtävät suoritetaan  tuomalla  tehtäväpai-
kalle henkilöt, joilla on tarvittavat taidot. Planeettatehtävissä  henkilöt
täytyy siirtää planeetan pinnalle. Ennen  kuin  saa  kortissa  olevan  pis-
temäärän, pitää kuitenkin kääntää Mission-kortti ja kaikki sen alla  olevat
kortit toisin päin paljastaen Mission-kortin alla olevat Dilemma- ja  Arti-
fact-kortit (jotka siis laitettiin sinne pelin aloitusvaiheessa).  Kun  pe-
laaja on ratkaissut kaikki Dilemmat, hän  saa  Mission-kortissa  ilmoitetun
pistemäärän ja mahdollisen Artifact-kortin (ei tietystikään  omakseen,  jos
se on toisen pelaajan). Suoritettua Mission-korttia siirretään hieman  sitä
pelaajaa kohti, joka sen suoritti.


@{i}Taistelu @{ui}

Taisteluja on kolmenlaisia: loittoryhmä vs. loittoryhmä, alus vs.  alus  ja
alus vs. outpost. Pelaaja voi aloittaa taistelun vain omalla vuorollaan.

Planeetalla  olevien  loittoryhmien  välinen  taistelu  käydään  laskemalla
hyökkäävän ryhmän Strength-arvot yhteen ja vertaamalla niitä toisen  ryhmän
vastaavaan arvoon. Häviävältä ryhmältä kuolee yksi henkilö (Personnel-kort-
ti poistetaan  pelistä).  Henkilö  valitaan  ns.  Random  selection  -mene-
telmällä, eli kaikki ryhmässä olevat Personnel-kortit sekoitetaan ja niistä
valitaan yksi kortti. Loittoryhmä voi aloittaa taistelun vain, jos sillä on
johtaja (Officer-luokan henkilö tai henkilö,  jolla  on  Leadership-taito).
Jos loittoryhmällä ei ole johtajaa, se häviää taistelun automaattisesti.

Alukset voivat taistella vain, jos ne ovat  samassa  kohdassa  avaruudessa,
eli toisin sanoen saman Mission-kortin kohdalla. Hyökkäyksessä voi  käyttää
montaa alusta, mutta kohteena voi olla kerrallaan vain yksi alus.  Taistelu
käydään vertaamalla hyökkäävän aluksen  Weapons-arvoa  puolustavan  aluksen
Shields-arvoon. Jos Shields-arvo on pienempi kuin Weapons, alus  vahingoit-
tuu. Jos Shields-arvo on alle puolet Weapons-arvosta, alus tuhoutuu heti.

Aluksen vahingoittuminen merkitään kääntämällä Ship-kortti väärin päin. Va-
hingoittuneen aluksen Range tippuu viiteen. Jos alusta vahingoitetaan  toi-
sen kerran, se tuhoutuu (Ship-kortti ja kaikki sen alla olevat kortit pois-
tetaan pelistä). Vahingoittuneen aluksen voi korjata viemällä  sen  aluksen
liittoa vastaavalle outpostille. Korjaus kestää kaksi kokonaista vuoroa.

Aluksen ja outpostin välisessä taistelussa aluksen Weapons-arvoa  verrataan
outpostin Shields-arvoon. Jos Shields-arvo on pienempi, outpost  ja  kaikki
sillä olevat henkilöt ja esineet tuhoutuvat. Outpostin suojat ovat  kuiten-
kin niin voimakkaat, että vain kokonainen laivasto voi uhata sitä.


@{b}Kortin veto pakasta @{ub}

Vuoron lopettamisen merkiksi pelaaja ottaa pakastaan käteensä yhden kortin.
Kesken pelin pelipöytä voisi näyttää esimerkiksi tältä:

 @{" Kuva " system "SAKUVIEW Kuvat/STCCG_Pelitilanne.IFF"}


@{b}Yhteenveto 
---------- @{ub}

Star Trek: The Next Generation - Customizable Card Game on, nimestään  huo-
limatta, erinomainen strategiapeli. Yksittäinen peli kestää yleensä  useita
tunteja, mutta mielenkiinto peliin ei häviä, sillä pelin säännöt mahdollis-
tavat huikeatkin "juonenkäänteet". Jotkut kohdat säännöistä  voivat  aluksi
tuntua monimutkaisilta, mutta ne kyllä oppii.

Kehuttavaa on myös siinä, miten hyvin peli onnistuu  käyttämään  Star  Trek
-teemaa hyödykseen. Aihe mihinkään pelin korteista ei ole tuulesta  temmat-
tu, vaan kaikki kortit perustuvat jollakin tavoin Star Trek TNG -sarjan ta-
pahtumiin, jotka on muutettu  korteiksi  todella  taidokkaasti.  Star  Trek
-teeman käytöstä on muun muassa se hyöty,  että  korttien  keräileminen  on
Star Trekistä kiinnostuneelle aina  mielenkiintoista.  Minäkin  olen  usein
haaveillut esimerkiksi siitä, millainen unelmakortti vaikkapa Jean-Luc  Pi-
card voisi olla...

Toisin sanoen: jos pidät Star Trekistä ja keräilykorttipelien maailma  tun-
tuu kiinnostavalta, niin osta vaikka kaverisi kanssa molemmille Starter Set
ja pelatkaa pari peliä, niin huomaatte, miten hyvä peli STTNGCCG on. 
 
   Decipher Inc.
   Star Trek: The Next Generation
   Customizable Card Game

     Starter Set 75 mk - 60 korttia, ohjevihkonen
   Expansion Set 25 mk - 15 korttia, harvinaisempia kortteja enemmän

Yllä oleva on yleinen hintataso, eri  paikoissa  hinnat  voivat  vaihdella.
Kortteja myydään esimerkiksi seuraavissa paikoissa: 

- Fantasiapelit:

Vuorikatu 18 A 25   Rongankatu 5-7    Yliopistonkatu 33 A   Koulukatu 28
00100 Helsinki      33100 Tampere     20100 Turku           90100 Oulu
(90) 650 803        (931) 22 25 200   (921) 232 84 13       (981) 374 906

- Game Dimension - Petri Heiramo:

Lokinkuja 56, 45100 Kouvola
(951) 3810 177
Arkisin 10.00 - 18.00

- Akateemiset kirjakaupat

Expansion Setien saatavuus Suomessa  oli  kirjoitushetkellä  heikko,  mutta
lisää kortteja on tulossa maahan.

Decipherin WWW-palvelimesta saa paljon tietoa STTNGCCG:stä ja muistakin De-
cipherin peleistä. Osoite on http://www.decipher.com. 
@endnode
@node SAKU_TREK "Saku Trek"

                                @{b} Saku Trek 
                                 --------- @{ub}


Tämä palsta on uusi  esimerkki  Sakun  jatkuvasta  pyrkimyksestä  laajentaa
näkymiään kattamaan myös tietokoneisiin suoranaisesti liittymättömiä asioi-
ta, jotka voisivat lukijoita kiinnostaa. Tällä palstalla  tulemme  käsitte-
lemään joka numerossa erinäisiä Star Trek -nimellä kulkevaan ilmiöön  liit-
tyviä asioita.

Star Trek on kiehtonut  itseäni  vuosikausia,  ja  saamastani  palautteesta
päätellen myös osaa lukijoista, mutta valitettavasti mahdollisuudet  tutus-
tua uusiin sarjoihin ja elokuviin ovat olleet viime vuosina Suomessa varsin
heikot, ja olen sanalla sanoen välillä pudonnut kärryiltä.  Aiheen  jatkuva
laajeneminen on kuitenkin kiskonut minua perässä. Toivon, että tämä  palsta
pitää teidät paremmin ajan tasalla. Aloitamme seuraavilla aiheilla:

 @{" Mikä on Star Trek?                                                      " link SAKU_TREK_1}
 @{" The Next Generation päättyi: All Good Things                            " link SAKU_TREK_2}
 @{" Star Trek -perheen uusin: Voyager                                       " link SAKU_TREK_3}

Lisäksi tässä numerossa on myös Star Trek: The Next Generation  -  Customi-
zable Card Game -keräilykorttipelin laaja @{" katsaus. " link STTNGCCG} Seuraavassa numerossa
tutustumme mm. jo muutaman vuoden ikäiseen Star Trek: Deep Space Nine -sar-
jaan ja käymme läpi pinon Star Trek -aiheisia kirjoja.

Lähetelkää kommentteja, kysymyksiä ja toiveita! (Osoite @{"Toimitus-sivulla." link TOIMITUS})

Janne Siren
@endnode
@node SAKU_TREK_1 "Saku Trek: Mikä on Star Trek?"

@{b}Mikä on Star Trek? 
------------------ @{ub}

Star Trekiä ei olisi ilman Gene Roddenberryä, eikä Roddenberrystä voi puhua
mainitsematta samassa lauseessa Star Trekiä. Mistä on kysymys? Kuinka yhden
miehen unelmasta kasvoi viisi televisiosarjaa, seitsemän elokuvaa,  miljoo-
nia faneja, tapaamisia, sadoittain  kirjoja  ja  lehtiä,  lieveilmiöitä  ja
oheiskrääsää? Mikä on valtavan suosion  salaisuus?  Tarina  on  aloitettava
miehestä itsestään.

Eugene Wesley Roddenberry syntyi El Pasossa, Teksasissa 19.8.1921 ja kasvoi
Los Angelesissa, missä hän opiskeli mm. oikeustiedettä ja tekniikkaa. Opis-
kelut katkaisi toinen maailmansota.  Roddenberry  jätti  koulun  kesken  ja
liittyi ilmavoimiin. B-17-pommikoneella hän lensi lähes  sata  tehtävää  ja
ansaitsi kaksi kunniamerkkiä. Näihin aikoihin hän  alkoi  myös  kirjoittaa.
Hän myi tarinoita ja runoja lehtiin kuten  The  New  York  Timesiin.  Sodan
jälkeen Roddenberry työskenteli jonkin aikaa  Pan  Am  Airwaysilla  reitti-
lentäjänä. Nähtyään maailmaa laajalta hän halusi nähdä sitä myös syvemmältä
ja liittyi Los Angelesin poliisivoimiin. Kuuden vuoden palveluksen  jälkeen
hän ryhtyi täysipäiväiseksi kirjoittajaksi.

Aluksi Roddenberry myi käsikirjoituksia lukuisiin televisiosarjoihin, kuten
Dragnet ja Have Gun Will Travel, jossa hän  oli  pääkäsikirjoittajana.  Hän
käsikirjoitti useita pilottijaksoja, joiden  aikana  hän  tutustui  tulevan
Star Trekin näyttelijöihin. 333 Montgomery  Street  oli  lakidraama,  jonka
pääosassa oli DeForest Kelley (Dr. McCoy). The Lieutenant, merivoimien  up-
seerista kertova sarja taas tutustutti hänet Gary Lockwoodiin  (Gary  Mitc-
hell), Leonard Nimoyhin (Spock) ja Nichelle Nicholsiin (Uhura). The Lieute-
nantin jälkeen hän kirjoitti kolmea pilottijaksoa. Police Story  olisi  et-
siväsarja, sivuosassa DeForest Kelley. The Lost Hunt of April  Savage  taas
olisi lännensarja. Ja se kolmas oli jotain, jota  Roddenberry  kutsui  Star
Trekiksi.

Ensimmäinen pilottijakso, The Cage, ei miellyttänyt NBC-yhtiötä. Jakso  oli
liian "älykäs". Ajatus avaruusaluksesta, joka miehistöineen matkaisi ympäri
galaksia rauhanomaisesti etsien uusia  elämänmuotoja  ei  sytyttänyt  NBC:n
johtajistoa. 60-luku oli lännensarjojen ja kevyiden komedioiden  aikaa.  Ei
ulkoavaruuden olioiden kanssa olisi keskusteltu, niille olisi annettu  tur-
piin tai ne olisi ammuttu seulaksi.

Roddenberry sai kuitenkin tehdä toisen pilottijakson (Where No Man Has Gone
Before) luvattuaan, että siinä olisi enemmän  toimintaa.  Jeffrey  Hunterin
esittämä kapteeni Pike vaihtui William Shatnerin kapteeni James Kirkiin, ja
alkuperäisestä miehistöstä vain Leonard Nimoyn esittämä Spock säilyi. Jakso
hyväksyttiin. Ensimmäinen jakso, The Man  Trap,  lähetettiin  6.9.1966.  Ja
loppu on, kuten sanotaan, historiaa.

NBC halusi muuttaa sarjaa suositummaksi: enemmän pyssynpauketta ja vähemmän
filosofiaa. Roddenberry ei suostunut. Sen sijaan hän kaatoi raja-aitoja ko-
ko vuosikymmenen edestä. Kun mustilla - edes miehillä - ei tuolloin yleensä
ollut asiaa edes pieniin  sivurooleihin,  oli  Enterprisen  komentosillalla
musta naisupseeri. Upseereina ja miehistönä oli useita vähemmistöjen  edus-
tajia. Ensimmäinen koskaan televisiossa  näytetty  rotujenvälinen  suudelma
nähtiin jaksossa Plato's Stepchildren. Sarja käsitteli jaksoissaan kiistel-
tyjä ja ajankohtaisia aiheita, kuten sotaa (Vietnamin sota oli  meneillään)
ja rasismia (Martin Luther King Jr. puhui tasa-arvon puolesta),  parhaaseen
katseluaikaan. Se mursi science fictionia vaivanneita  kliseitä  ja  muutti
katsojien ja televisioyhtiöiden suhtautumista genreen.

Kaikesta huolimatta sarjan tulevaisuus näytti kahden tuotantokauden jälkeen
pahalta. Katsojien vähäisyyden takia NBC uhkasi lopettaa sarjan. Joko  kat-
sojien aktiivinen kirjekampanja tai se, ettei NBC:llä ollut tilalle valmii-
na sarjaa, sai NBC:n myöntymään vielä kolmanteen kauteen. Paramount  Pictu-
res osti Lucille Ballin  Desilu  Studiosilta  sarjan  tuotanto-oikeudet  ja
tuotti kolmannen kauden. Sekään ei kuitenkaan riittänyt. Sarjan  viimeinen,
79. jakso lähetettiin 3.7.1969.

Kaiken järjen mukaan sarjan olisi pitänyt muutaman uusintaesityksen jälkeen
vaipua unholaan. Toisin kävi: sarja oli uusintoina suositumpi kuin koskaan.
Fanilaumat kasvoivat, kokoontumisia pidettiin ja markkinoille alkoi  tulvia
omatekoisia Star Trek -lehtiä, -kirjoja, -runoja, -lauluja, -pienoismalleja
ja muuta oheismateriaalia. Yllättävä suosio sai  NBC:n  herättämään  sarjan
henkiin, tällä kertaa piirrosanimaationa. Sarjaa  The  Animated  Star  Trek
tehtiin kaksi kautta vuosina 1973-1975, ja se voitti Emmyn vuonna 1974.

Kymmenen vuotta alkuperäisen sarjan lopettamisen  jälkeen  Paramount  alkoi
suunnitella uutta Star Trek -sarjaa, jonka nimeksi  tulisi  Star  Trek  II.
Suunnitelmat olivat kuitenkin ennenaikaisia,  ja  niin  sarjasta  kehkeytyi
elokuva, johon haalittiin mukaan kaikki  alkuperäisen  sarjan  näyttelijät.
Star Trekistä tuli ensimmäinen televisiosarja,  josta  oli  tehty  elokuva.
Star Trek: The Motion Picture valmistui 1979.

Ensimmäinen elokuva ei ollut jättimenestys. Esikoista  moitittiin  huumorin
puutteesta, jälleennäkemisen riemua  ei  ollut,  ja  alkuperäinen  viehätys
loisti poissaolollaan. "Kaikki se  aika  ja  raha  tuhlattiin  yritettäessä
tehdä elokuvasta toinen Star Wars", sanoi  Roddenberrykin.  Elokuva  tuotti
kuitenkin tarpeeksi osoittaakseen, että Star Trek -elokuville olisi  katso-
jia. Niinpä elokuvia alettiin tehdä tasaiseen tahtiin, ja jälki parani  pa-
ranemistaan. Star Trek II: The Wrath of Khan ilmestyi vuonna 1982, ja  Star
Trek teki jälleen historiaa: se oli ensimmäinen televisiosarja,  jonka  yh-
destä jaksosta kehittyi elokuva. Khan oli  esitelty  yleisölle  ensimmäisen
tuotantokauden jaksossa Space Seed. Star Trek III: The Search for Spock il-
mestyi vuonna 1984.

Kun neljäs elokuva, Star Trek IV: The Voyage Home,  oli  ilmestynyt  vuonna
1986 ja kerännyt kiitosta sekä katsojilta että kriitikoilta, mojovista lip-
putuloista puhumattakaan, alkoi aika olla kypsä uudelle Star Trek  -sarjal-
le. Paramount tarjoutui tuottamaan ja  antoi  Roddenberrylle  vapaat  kädet
sarjan teossa ja näyttelijöiden valinnassa. Sarjaa tehtäisiin entiseen ver-
rattuna valtavalla yli miljoonan dollarin budjetilla per jakso. Star  Trek:
The Next Generationin ensimmäinen jakso, kaksituntinen pilottielokuva  "En-
counter At Farpoint", lähetettiin 26.9.1987.

Seitsemän tuotantokautensa aikana sarja keräsi kaikkiaan 16  Emmy-palkintoa
46:sta ehdokkuudesta. Tämä yksinään riittää kertomaan, kuinka menestynyt ja
arvostettu sarjasta tuli. Se nousi välittömästi katsojatilastojen  kärkeen,
ja vaikka alku olikin hankalaa, ajan myötä sarja paransi tasoaan  huomatta-
vasti. Sarjaan  aluksi  kitkerästi  suhtautuneet  alkuperäissarjan  näytte-
lijätkin pehmensivät mielipiteitään seurattuaan TNG:tä, ja osa heistä  jopa
esiintyi uuden sarjan jaksoissa. Sarja  lopetettiin  176:n  jakson  jälkeen
viime vuonna.

TNG:n aikana elokuvia tehtiin vielä kaksi. William Shatnerin  ohjaama  Star
Trek V: The Final Frontier (1989) on  yleisesti  huonoimpana  pidetty  Star
Trek -elokuva. Star Trek VI: The Undiscovered Country valmistui 1991.  Tänä
vuonna valmistui elokuvista uusin, vanhan ja uuden miehistön yhdistävä Star
Trek: Generations, jota voi käydä katsomassa Suomenkin elokuvateattereissa.
Vuonna 1993 käynnistyi TNG:n sisarsarja, Star Trek: Deep Space 9, joka  si-
joittuu samaan aikaan TNG:n kanssa. Lisäksi tämän vuoden alussa alkoi  uusi
sarja, Voyager (tästä enemmän jäljempänä). Eikä loppua näy.

Yksinkertaista selitystä Star Trekin menestykselle ei ole. Siitä on  näiden
kohta 30 vuoden aikana kasvanut ilmiö, jota  on  vaikea  lokeroida.  Toiset
katsovat sitä vain seikkailusarjana, toisille siitä on  tullut  elämäntapa.
Star Trekin suosion salaisuus ei lopultakaan ole välttämättä  televisiosar-
ja, eivät näyttelijät. Kaiken pohjalla on Star Trekin  perusajatus.  Kaiken
kaaoksen ja synkkien tulevaisuudenkuvien keskellä se tarjoaa mahdollisuuden
valoisammasta tulevaisuudesta, jossa erilaisia elämänmuotoja kunnioitetaan.
Paremman tulevaisuuden eteen täytyy kuitenkin tehdä töitä. Kukaan ei tarjoa
sitä hopealautasella, vaan muutoksen on lähdettävä ihmisistä itsestään, yk-
silöinä ja ryhminä.

Gene Roddenberry, "The Great Bird of the  Galaxy",  kuoli  sydänkohtaukseen
24.10.1991 Santa Monicassa Kaliforniassa. Hän ehti nähdä  unelmansa  kanta-
van. Unelman toteuttaja on poissa, mutta unelma elää yhä.

Kun James Doohanilta (Scotty) kysyttiin syytä Star Trekin menestykseen, hän
sanoi: "Voin vain kertoa teille, että siinä täytyy olla taikaa. Se on ainoa
vastaus, riippumatta siitä mitä kuka tahansa sanoo käsikirjoituksista,  pa-
remman tulevaisuuden toivosta tai loistavista henkilöhahmoista.  Sanonpahan
vain, että sen täytyy olla taikaa."

Ja sillä taialla oli nimi: Gene Roddenberry.

Anu Seilonen
@endnode
@node SAKU_TREK_2 "Saku Trek: The Next Generation päättyi: All Good Things"

@{b}The Next Generation päättyi: All Good Things 
-------------------------------------------- @{ub}

Star Trek: The Next Generation (TNG) (suom. Star Trek - Uusi sukupolvi) oli
kauan kaivattu jatko alkuperäiselle 1960-luvun Star Trekille. TNG:tä kuvat-
tiin  seitsemän  vuotta,  mutta  kuten  päätösjakson  nimikin,  "All   Good
Things..." (47988.1), jo osuvasti kertoo, kaiken hyvänkin on loputtava jos-
kus. 178 jakson jälkeen viimeinen esitettiin Yhdysvalloissa 21.5.1994.

Alkuperäisen Star Trek -sarjan kolmas tuotantokausi  onnistuttiin  pelasta-
maan vain valtaisan kirjekampanjan avulla. Monet ehdottivat tätä myös TNG:n
tapauksessa, mutta olisiko sarjan väkinäisellä jatkamisella todella  saavu-
tettu jotain? Tällä kertaa Paramount Pictures ei lopettanut sarjaa  heikko-
jen katsojatilastojen vuoksi, vaan yksinkertaisesti lopettaakseen sen vielä
kun se menestyi. Ideat alkoivat olla lopussa ja näyttelijöille piti  maksaa
jatkuvasti korkeampaa palkkaa. TNG:n miehistö  jatkaa  edeltäjiensä  tavoin
valkokankaalla (Star Trek: Generations - Sukupolvet sai  ensi-iltansa  Suo-
messa 25.8.) ja muutaman vuoden ikäisen Star Trek: Deep Space Nine  -sarjan
rinnalle käynnistyi vuodenvaihteessa Star Trek: Voyager. Matka siis jatkuu.

Palataan kuitenkin vielä hetkeksi menneeseen ja TNG:n grande finaleen. Suo-
messa Star Trek näkyy tällä hetkellä vain PTV-kaapelikanavalta,  ja  siellä
ei ole vielä ehditty näin pitkälle. (PTV näyttää nyt kuudennen tuotantokau-
den ensimmäisiä jaksoja, All Good Things on seitsemännen  kauden  viimeinen
jakso.) Jos haluat pitää jännityksen huipussaan, lopeta lukeminen tähän!

All Good Things on jälleen kerran mielenkiintoinen esimerkki aikamatkustuk-
sen luomasta paradoksista. Kapteeni Picard huomaa siirtyilevänsä  holtitto-
masti kolmen eri aikakauden välillä. Välillä hän on menneisyydessä  Enterp-
risen neitsytmatkalla, ajoittain taas 25 vuoden päässä  tulevaisuudessa  ja
muulloin ajassa, joka tuntuu vastaavan nykyisyyttä.  Kullakin  ajanjaksolla
on yhtäläisyytensä, mutta niiden keskinäisen  suhteen  ymmärtäminen  vaatii
perinteisten lineaarisen ajan ajatusmallien hylkäämistä. Edessä on tehtävä,
joka ei tunnu olevan ihmismielelle kovin helppo.

Ajan ja paikan vaihtuminen on tarjonnut kirjoittajille erinomaisen  mahdol-
lisuuden sulkea ympyrä. Q, joka ensimmäisenä asetti Enterprisen  ja  ihmis-
kunnan tuhon partaalle TNG:n avausjaksossa, on  ratkaisevassa  osassa  myös
päätösjaksossa, ja jälleen kerran pelissä on panoksena ihmiskunnan  olemas-
saolo. All Good Things antaa vastauksia moniin mieltä askarruttaviin  kysy-
myksiin  sarjan  hahmojen  tulevaisuudesta,  mutta  lopuksi  kumoaa  kaiken
jättäen tulevaisuuden oikeastaan yhtä avoimeksi kuin se oli alun alkaenkin.

Itselläni oli mahdollisuus nähdä All Good Things  puolitoistatuntisena  TV-
elokuvana ilman katkoja, mutta siitä on  olemassa  myös  kahdeksi  jaksoksi
pätkäisty versio. Kaiken kaikkiaan upea päätös upealle sarjalle.

Janne Siren
@endnode
@node SAKU_TREK_3 "Saku Trek: Star Trek -perheen uusin: Voyager"

@{b}Star Trek -perheen uusin: Voyager 
--------------------------------- @{ub}

Star Trek: Voyager on viimeisin lisäys Gene Roddenberryn luomaan Star  Tre-
kiin. Sarjan pilottijakso, "Caretaker" (48315.6), esitettiin Yhdysvalloissa
tammikuun 16. päivä kuluvaa vuotta. Ajallisesti sarja  on  synkronoitu  The
Next Generationin ja Deep Space Ninen kanssa, eli  sen  tapahtumat  alkavat
noin puoli vuotta siitä, mihin TNG päättyessään jäi.

Kapinallisryhmä Maquis, joukko Amerikan  intiaaneja  ja  muita  kulkureita,
jotka pyrkivät säilyttämään oman kulttuurinsa,  aiheuttavat  Federationille
päänvaivaa. Kun yksi Maquisin aluksista kuitenkin  joutuu  pulaan,  päättää
Starfleet lähettää avuksi USS Voyagerin, upouuden Intrepid-luokan  aluksen,
jolla on 141 henkilön miehistö. Mystisestä avaruuden oikusta molemmat aluk-
set kuitenkin sinkoutuvat 70000 valovuoden päähän kotoa, ja  Maquis-aluksen
tuhouduttua  molempien  miehistöjen  pitää  yhdistää  voimansa  löytääkseen
tiensä takaisin. Star Trek: Voyager kertookin juuri  tästä  matkasta  kohti
kotia, sillä 70000 valovuotta ei taitu ihan hetkessä, ei edes 24.  vuosisa-
dalla.

Voyagerin miehistö  poikkeaa  aiemmasta  piristävän  monella  tavalla.  En-
sinnäkin ensimmäistä kertaa Star Trek  -sarjassa  pääosassa  olevaa  alusta
johtaa nainen. Toisekseen miehistö on kokoelma Starfleetin henkilöstöä, Ma-
quis-kapinallisia,  enennäkemättömien  rotujen  edustajia  avaruudenosasta,
jonne USS Voyager sinkoutui,  ja  löytyypä  joukosta  hologrammitohtorikin.
Sarjassa on yhdeksän päähahmoa, jotka on seuraavassa kuvailtu lyhyesti. Su-
luissa hahmon nimen perässä on näyttelijän nimi.

- Kapteeni Kathryn Janeway (Kate Mulgrew). Voyagerin kapteeni.  Janeway  on
matemaatikon ja astrofyysikon tytär ja on uransa varrella kerännyt runsaas-
ti tuntemusta teknisiltä aloilta.

- Komentaja Chakotay (Robert Beltrand). Chakotay  oli  tuhoutuneen  Maquis-
aluksen kapteeni, mutta jäätyään aluksetta suostui Voyagerin  ensimmäiseksi
upseeriksi. Chakotay toimi ennen Starfleetin upseerina ja nousi  komentajan
arvoon, mutta erosi hänen kansansa jouduttua cardassianien hyökkäyksen koh-
teeksi ja lähti avuksi puolustustaisteluun. Chakotay  luottaa  perinteisiin
rituaaleihinsa ja hakee usein neuvoja hengiltä.

- Tuvok (Tim Russ). Voyagerin taktinen- ja  turvallisuusupseeri.  Tuvok  on
mustaihoinen vulkanuslainen.

- Hologrammitohtori (Robert Picardo). Voyagerin lääkärin  kuoltua  käyttöön
otettiin hologrammi, joka pystyy toimimaan holokannen periaattein sairastu-
vassa. Vaikkei hologrammi omaakaan kaikkia inhimillisiä tapoja, tietotaitoa
riittää.

- Neelix (Ethan Phillips). Neelix on talaxianlainen kauppias,  joka  toimii
Voyagerilla kokkina ja oppaana.

- Kes (Jennifer Lien). Kes on Neelixin tyttöystävä ja  avustaa  Voyagerilla
lääkärin apulaisena. Vaikka Kes näyttää parikymppiseltä, hän  itse  asiassa
on  vain  kaksivuotias  Ocampa-lajin  edustaja.  Ocampat  elävät  vain  yh-
deksänvuotiaiksi.

- B'Elanna Torres (Roxann Biggs-Dawson).  Voyagerin  konemestari.  Torresin
äiti oli klingoni ja isä ihminen. Torres oli Starfleet Academyn  oppilaana,
mutta erosi ja liittyi Maquisiin.

- Harry Kim (Garrett Wang). Voyagerin  yhteysupseeri.  Kim  tuli  alukselle
suoraan Starfleet Academysta.

- Luutnantti Tom Paris (Robert Duncan McNeill). Paris tulee  suvusta,  joka
on täynnä Starfleetin amiraaleja. Hänen kohdallaan suvun paineet muodostui-
vat kuitenkin liian suureksi, ja lopputuloksena hän mokasi pahemman  kerran
ja sai potkut. Paris liittyi Maquisiin, mutta jäi kiinni ja vangittiin  ka-
pinallisena. Hän sai Voyagerilla kuitenkin uuden tilaisuuden näyttää  lois-
tavat lentäjänkykynsä.

Star Trek: Voyager on  vasta  toisen  kautensa  alussa,  ja  mikäli  aiempi
käytäntö pitää paikkansa, sarjaa tullaan jatkamaan  vielä  vuosia.  Tulemme
varmasti kertomaan Voyagerista ja sen miehistön tekemisistä myöhemmin, mut-
ta sillä välillä internautit löytävät lisätietoja esimerkiksi  WWW-sivuilta
http://voyager.paramount.com/VoyagerIntro.html ja http://www.cdsnet.net/vi-
diot/st-voy/.

Janne Siren 
@endnode
@node POSTI "Posti"

                                  @{b} Posti 
                                   ----- @{ub}

 @{" Linjavetoja ja paperin tuhlausta                                        " link POSTI_1}
 @{" Jäsenmaksuista                                                          " link POSTI_2}
 @{" Siirtyminen boksien ihmeelliseen maailmaan                              " link POSTI_3}
 @{" Dead Zone etsii innokasta graafikkoa                                    " link POSTI_4}
 @{" Dasa-virus                                                              " link POSTI_5}

Saku pyrkii asiantuntijoiden avulla selvittämään  ongelmasi  ja  vastaamaan
palautteeseesi Posti-palstan kautta. Voit lähetellä mielipiteitä  ja  kysy-
myksiäsi seuraavaan  osoitteeseen  postitse.  Koordinaattorit  voivat  myös
välittää saamaansa palautetta lehteen. 

Saku
c/o Janne Siren
Oravamäentie 2 F 17
02700 Kauniainen

Internet: jts@krk.fi
@endnode
@node POSTI_1 "Posti: Linjavetoja ja paperin tuhlausta"
On ymmärrettävää, että  Sakussa  halutaan  julkaista  vain  lähinnä  Amigaa
käsitteleviä juttuja. Lehdellä pitää olla selkeä linja (?) - ja onhan  Saku
nimenomaan vain Amigalla luettavissa oleva Suomen Amiga-käyttäjien  unionin
lehti. Tietokone  ei  kuitenkaan  saisi  olla  pelkkä  itsetarkoitus,  vaan
apuväline ja hyvä renki viihdyttämään, tekemään töitä, palvelemaan  ihmisen
kaikenlaista kasvua ja kehitystä ja järkiperäistämään informaation käsitte-
lyä ja sen välittämistä. Haluaisin  lukea  tietokoneeni  avustuksella  yhtä
mielenkiintoisista mieltäni askarruttavista asioista kuin mitä  minulla  on
tällä hetkellä mahdollista lukea kirjoista. Ilmeisesti Internetistä se oli-
si mahdollista (?), mutta siihen en ole vielä  pystynyt  paneutumaan.  Niin
paljon turhaan kauniita metsän puita kaadetaan, jotta informaatiota voidaan
painattaa paperille ja jakaa miljooniin koteihimme lehtien  ja  mainosesit-
teiden muodossa. Työllistäähän se tietysti monia ihmisiä, mutta mitä järkeä
on työllistää huonon asian vuoksi? (Ehkäpä se järki että  ihmiset  pääsevät
tekemisiin toistensa kanssa, eikä tarvitse toimettomana yksin kotona mureh-
tia kahdeksasta neljään?)

Sakuakin ovat monet halunneet julkaistavaksi painotuotteena.  Ei  hemmetti!
Sakun erikoisuus ja pioneerihenkisyyshän on juuri siinä, että  se  on  ver-
koissa välittyvä tietokonelehti. Ominaisuus, jonka takia olen  lukenut  sen
"kannesta kanteen". Kaikista minun hallussani olevista  lehdistä  on  tosin
ikävästi takakansi lähtenyt irti, en ole ainakaan  vielä  löytänyt  sitä  -
oletan nimittäin että se "kansilehti", joka lehdessänne on, on etukansi?

Toivon hartaasti, että Saku pysyisi diskettilehtenä ja  olisi  totuttamassa
ihmisiä siihen aikaan, kun puiden kaatoa ei tarvita informaation välittämi-
seen. Tähän mennessähän harva asia on maailmassa lisännyt  paperin  käyttöä
niin tehokkaasti kuin ATK. Niin tehokkaasti voidaan julkaista  kaikenlaisia
esitteitä ja julkaisuja, joita on kiva tehdä mutta joita  harvat  viitsivät
lukea. Tulostaa tekstiä paperille, korjata tekstistä  virheet  ja  tulostaa
taas paperille. Olen välillä harmitellut kun en ole saanut aikaiseksi  han-
kittua itselleni printteriä (jollainen jokaisella mikrodikkarilla on  pakko
olla?), mutta ehkäpä alitajuntani on viisaana estänyt minua tekemästä  sen.
Ihmisen alitajunnassa kun  saattavat  myllertää  mitä  viisaimmat  ja  kau-
konäköisimmät voimat. Ainakin joskus C.G. Jungin mielestä.

Ystävällisin terveisin,

Petri Keckman

Toimitus:

Asiasisältöä ollaan jatkuvasti laajentamassa. Jo ennen  kirjeesi  lukemista
olimme tulleet samaan johtopäätökseen, ja uusista tuulista saatoit lukea jo
edellisestä   numerossa.   Tämä   ei   tietenkään   tarkoita    Amiga-asian
vähentämistä, vaan yleensä asiasisällön kasvattamista suuntaan,  joka  tar-
joaa enemmän. Tähän tarvitaan kuitenkin lukijoiden panosta. Lähes jokaisel-
la on joku harrastus, josta tietää "kaiken" - miksipä  ei  jakaa  tietojaan
Sakun lukijoiden kanssa artikkelin muodossa? Pienenä korjauksena kirjeesee-
si huomautettakoon myös, että Sakua voi lukea hypertekstinä (AmigaGuide  ja
HTML) muissakin koneissa kuin Amigassa, ja Saku on luettavissa myös  Inter-
netissä.

Mitä painotuotteeseen tulee, täytyy todeta se tosiasia, että paperinen leh-
ti on helpommin luettavissa ja se tavoittaa useampia.  Lehteä  voi  yrittää
ujuttaa niin kirjastoihin kuin R-Kioskeille, levykettä  ei  niin  helposti.
ATK:n aiheuttamasta paperintuhlauksesta olen kyllä samaa mieltä,  ja  siitä
minulla on omiakin kokemuksia, mutta tuskinpa Saku paperia samassa mielessä
tuhlaisi kuin moneen kertaan tulostettu kouluaine?

Janne Siren

PS. Sakun takakannen saat esille lataamalla  kansilehden  ja  kurkistamalla
monitorin taakse... tai sitten et. 
@endnode
@node POSTI_2 "Posti: Jäsenmaksuista"
Jos maksaa jäsenmaksun vuoden 1995  marraskuussa,  saako  lehteä  seuraavan
vuoden marraskuuhun asti?

Toimitus:

Ei. Jäsenyys on vuotuinen ja lehden toimitus kotiin jäsenetu.  Vuoden  1995
jäsenmaksua ei edes voi maksaa enää kesäkuun jälkeen, koska yhdistyksen ti-
likausi päättyi silloin.

Janne Siren 
@endnode
@node POSTI_3 "Posti: Siirtyminen boksien ihmeelliseen maailmaan"
Olen viimeinkin,  lähes  kahdeksan  vuoden  tietokoneiden  käytön  jälkeen,
päättänyt siirtyä  boksien  ihmeelliseen  maailmaan,  ja  olisi  vähän  ky-
syttävää:

1. Olisiko Data Systems 1414XA  -pöytämodeemi  kannattava  sijoitus?  Hinta
olisi 890 mk (Oy Powerplan Ltd).

2. Entäpä Data Systems 2814XA (V.FC) -pöytämodeemi? 1390 mk.

3. Mistä saisi Workbench 3.0:n suomenkielisen lokalisaation?

4. Julkaiskaapa tuore "Suomen Amiga-purkit" -lista!

5. Olisi todella mahtavaa, jos voisitte julkaista hintataulukon modemisteja
ajatellen. Telen, Kaukoverkko Ysin ja Telivon kaukopuhelujen hinnat vaikka-
pa kymmenen minuutin välein...?

"Nimim. Säästeliäs"

Toimitus:

1 ja 2. Terton Oy, puh. (90) 757 2828, myy 2814XA-mallia  hintaan  695  mk,
joten mainitsemastasi paikasta modeemia ei, ainakaan tuolla hinnalla,  kan-
nata ostaa. Ja kun 28800-modeemeita saa näillä hinnoilla, tuskin  kannattaa
enää hitaampia harkita. Data  Systemsin  2814XA:n  heikko  puoli  on  ITU:n
V.34-luokituksen yhteensopivuuden puuttuminen.

3. Tällä hetkellä ei mistään. Suomessa sitä tiettävästi myytiin vain ja ai-
noastaan Man & Manin myymien virallisia teitä  tuotujen  Amigoiden  mukana,
mutta Commodoren kaatumisen myötä loppui myös Amigoiden myynti. Workbenchin
suomennoksen takana on Amiga-piireistä tuttu Jukka Marin,  joka  mielellään
levittäisi niitä, mutta tekijänoikeudet ovat Commodoren (ja sitä myöten ny-
kyisin Escomin).

4. Tällainen lista menee kovin nopeasti vanhaksi, joten  sen  julkaiseminen
ei  olisi  kovin  järkevää.  Tuoreimman  painoksen  nykyisin  Lauri  Aallon
ylläpitämästä Suomen Amiga-purkkilistasta löydät esimerkiksi Kevyt Linjasta
numerosta (90) 343 2373. 

5. Toiveesi toteutuu. Mitään kaiken kattavaa taulukkoa oli  vaikea  kasata,
sillä verkkojen laskutustavat vaihtelevat  suuresti,  mutta  kaukopuhelujen
hintatiedot kuten myös suppean hintavertailun löydät @{" toisaalta " link KAUKOPUHELUT} lehdestä.

Janne Siren 
@endnode
@node POSTI_4 "Posti: Dead Zone etsii innokasta graafikkoa"
Dead Zone (Amiga-tiimi) etsii innokasta graafikkoa. Vasta perustettu tiimi.
Toistaiseksi käytämme A500:aa (OCS). 

Yhteystiedot: Panu Savolainen
              Savolaisentie 27
              69420 Syri

              Turo Jänkä
              Hirvikoskentie 259
              69410 Sykäräinen
@endnode
@node POSTI_5 "Posti: Dasa-virus"
Onko Dasa-viruksesta mitään haittaa?

Toimitus:

Dasa-viruksesta on kaksi eri versiota: Dasa 1 ja Dasa 2. Ne  ovat  periaat-
teessa samanlaisia kuin Byte Warrior 1 ja Byte Warrior 2. Tarkoittanet  il-
meisesti ykköstä. Yksi lähteistäni sanoo sen olevan suhteellisen  vaaraton,
toinen taas varoittaa Dasan vaarallisuudesta.  Oli  miten  oli,  viruksesta
kannattaa hankkiutua välittömästi eroon. Hyvä  virustutka  ja  -tuhoaja  on
esimerkiksi John Veldthuiksen Virus Checker.

Janne Siren 
@endnode
@node ERRATA "Errata"

                                 @{b} Errata 
                                  ------ @{ub}

Errata-palstalla julkaistaan korjauksia aiempien numeroiden  kömmähdyksiin.
Voit lähettää toimitukseen palautetta seuraavaan osoitteeseen postitse.

Saku
c/o Janne Siren
Oravamäentie 2 F 17
02700 Kauniainen

Internet: jts@krk.fi
@endnode
@node SAKUMARKKINAT "Sakumarkkinat"

                              @{b} Sakumarkkinat 
                               ------------- @{ub}

 @{" Ostetaan Blitz Basic 2                                                  " link SAKUMARKKINAT_1}
 @{" Myydään Amiga 500, C-64 ja värikirjoitin                                " link SAKUMARKKINAT_2}
 @{" Myydään Stardust ja PD/SW-ohjelmia                                      " link SAKUMARKKINAT_3}
 @{" Myydään ja ostetaan PD-ohjelmia                                         " link SAKUMARKKINAT_4}
 @{" Myydään Amiga 600 ja ostetaan skanneri                                  " link SAKUMARKKINAT_5}
 @{" Myydään Amigan pelejä                                                   " link SAKUMARKKINAT_6}

Sakumarkkinat on tarkoitettu lukijoiden myynti-, osto-, vaihto-,  anto-  ja
otto-ilmoituksille. Emme julkaise kopioihin liittyviä ilmoituksia, ja  toi-
vomme, ettet ilmoita Sakumarkkinoihin asoita, jotka  todennäköisesti  eivät
ole ajankohtaisia enää seuraavan Sakun päästessä jakeluun. Ilmoitusten  tu-
lee olla perillä kahta viikkoa aikaisemmin,  ja  mikäli  ilmoituksia  tulee
liikaa mahtuakseen yhteen lehteen, julkaisemme niitä saapumisjärjestyksessä
seuraavissa numeroissa. Voit  lähettää  ilmoituksesi  seuraavaan  osoittee-
seen. 

(Tomi Jaskarin osoite on muuttunut, eikä uusi ole vielä tiedossa.)

Sakumarkkinat
c/o Janne Siren
Oravamäentie 2 F 17
02700 Kauniainen

BBS: (90) 505 4201
Internet: siren@mikrobitti.fi
@endnode
@node SAKUMARKKINAT_1 "Sakumarkkinat: Ostetaan Blitz Basic 2"
Ostetaan alkuperäinen Blitz Basic 2 ohjekirjoineen. Kunnolla ei väliä,  jos
vain sivut ovat tallella, luettavassa kunnossa ja levykkeet toimivat.  Mak-
setaan noin 450 mk. Soita (949) 771 929 ja kysy Samulia (useimmiten paikal-
la 16.00-18.00, mutta muulloinkin voi yrittää). 
@endnode
@node SAKUMARKKINAT_2 "Sakumarkkinat: Myydään Amiga 500, C-64 ja värikirjoitin"
Myydään:

Amiga 500/1Mt ChipSelector, Action Replay MkIII ja mukaan  tulee  muuntaja,
manuskat ja hiiri. Levari hyvässä kunnossa. Hinta:  900,-  (Action  Replayn
vaihto hyväkuntoiseen RF332C:hen.)

C-64 (muuntajan, johtojen ja manuskojen kera), kasettiasema ja yli  50  al-
kup. peliä. Kaikki toimivat. Hinta: 250,-

Star LC24-200 värikirjoitin ja kaksi värikasettia (toinen käyttämätön). Lo-
makkeiden automaattinen tai erikseen syöttö mahdollista. Hinta: 1400,-

Puhelin: (914) 4397 62 / Matti
@endnode
@node SAKUMARKKINAT_3 "Sakumarkkinat: Myydään Stardust ja PD/SW-ohjelmia"
Myydään Amigalle PD/SW-ohjelmia. 14 markan hinnalla  saa  Linford-merkkile-
vykkeen täynnä PD-ohjelmia ja toimituksen!

Löytyy pelejä, demoja, previkoita ja musaa... myös AGA.

Tilaa ilmainen luettelo lähettämällä disketti, palautuskuori  ja  palautus-
postimerkki osoitteeseen:

Juha Niemimäki
Eskolanniementie 156
86600 Haapavesi

Myydään myös alkuperäinen Stardust-peli, varmuuskopio kaupan päälle. Hinta-
pyyntö 100 markkaa.
@endnode
@node SAKUMARKKINAT_4 "Sakumarkkinat: Myydään ja ostetaan PD-ohjelmia"
Myyn sekä ostan Amigan PD:tä. 6 markkaa/disketti + postituskulut. Tilaa il-
mainen lista tai lähetä oma listasi.

Ostaisin myös Tobias Richterin Space Wars -videon.

Jani Paavilainen
Palokunnankatu 28 B 30
13100 Hämeenlinna
@endnode
@node SAKUMARKKINAT_5 "Sakumarkkinat: Myydään Amiga 600 ja ostetaan skanneri"
Myyn Amiga 600 -tietokoneen. Kyseessä on erittäin hyväkuntoinen 'plug & go'
-paketti. Mukana saat alkuperäisiä ohjelmia, kuten:  "Bars  &  Pipes  Pro",
"Amos Pro" ja "Dir Opus".

Lisäksi tätä Amigaa seuraa uskollisesti kymmenen  kappaletta  Amiga  Format
lehtiä. Jos pelaaminen on suuri intohimosi, voin laittaa  mukaan  myös  pe-
lejä. "A1010"-levyaseman voit yrittää tingata kaupan päällä.

Hintapyyntö 1200 markkaa.

Jos sinulla on Amigaan sopiva edullinen käsiskanneri, voit tarjota sitä mi-
nulle. Maksan korkeintaan 300 markkaa.

Timo Kämäräisen
Aatoksenkatu 12 D 73
40720 Jyväskylä

Puh. (986) 626 168
@endnode
@node SAKUMARKKINAT_6 "Sakumarkkinat: Myydään Amigan pelejä"
Myydään käytettyjä Amigan pelejä alkuperäisine pakkauksineen  ja  käyttöoh-
jeineen:

Archipelagos: 30 mk (Logotron Ltd/Astral Software Ltd, 1989)

"Omituisten pelien harvassa sarjassa Archipelagos on ykkösluokkaa." -  Niko
Nirvi, MBitti 6-7/89: 5 tähteä.

RVF Honda 750: 50 mk (MicroProse Software/MicroStyle, 1989)

"Automaattinen  tilanteentallennus,  kolmisenkymmentä  rataa,  mahdollisuus
usean sällin kilpailuun ja upea toteutus kaikki yhdessä tekevät RVF Hondas-
ta todellisen makupalan, joka ei jätä ketään kylmäksi." - Petri  Teittinen,
MBitti 10/89: 5 tähteä.

Pasi Puola
Internet: ptp@tna.nullnet.fi
Puhelin: 12.00-17.00 välisenä aikana (921) 2567 121 
@endnode
@node TULOSSA "Tulossa"

                                 @{b} Tulossa 
                                  ------- @{ub}

                Seuraava Saku ilmestyy 1. marraskuuta 1995.
@endnode
