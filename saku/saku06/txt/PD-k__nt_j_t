9
1
*
{2PD-kääntäjät · Haanperän veljekset

{6Ohjelmoimaan!?
{6==============

Amigan ohjelmoiminen ei ole rahasta kiinni. PD kokoelmista löytyy
kääntäjiä jokaisen tarpeisiin. Tähän artikkeliin on valittu
FISH-kokoelman parhaita paloja.

{5DICE - FISH # 491 -  Matthew Dillon
{5-----------------------------------
DICE on sekä monipuolinen että tehokas C-kääntäjä. DICE on PD:ksi
erittäin korkeatasoinen ja se on ANSI-standardin mukainen. Se sisältää
kaikki C-kielen ominaisuudet lukuunottamatta rekisteriargumentteja,
liukulukuja, bittikenttiä ja käyttöjärjestelmän include-tiedostoja.
DICE:llä saa aikaan pienikokoisia ja nopeita ohjelmia. DICE on
pienikokoinen kääntäjä ja hyötykäytössä pärjää jo yhden megatavun
muistilla sekä kahdella levyasemalla. Rekisteröity versio paikkaa
PD-version puutteet ja sen mukana tulevat myös include-tiedostot.
Rekisteröity versio maksaa 50 jenkkidollaria ja sitä voi kysellä Matthew
Dillonilta osoitteesta:
891 Regal Rd., Berkeley, Ca. 94708, USA.

{5C-manual - uusin versio on FISH-levykkeillä 691-695
-----------------------------------------------------
C-ohjelmoijan kannattaa tutustua CManual-nimiseen C-tietopakettiin,
joka sisältää runsaasti esimerkkejä ja tietoa C-ohjelmoinnin eri
osa-alueista. CManual soveltuu hyvin aloittelijallekin, sillä se alkaa
aivan C-kielen alkeista.

{5A68k - FISH # 521 - Charlie Gibbs
{5---------------------------------
Assembler on niinsanottu "tietokoneen äidinkieli". Sillä ohjelmoiminen
on vaativampaa, kuin korkeamman tason kielillä kuten C:llä tai
Pascalilla. Assembler on kuitenkin edellä mainittuja huomattavasti
nopeampi. A68k on pienikokoinen sekä nopea assembler-kääntäjä, joka
kääntää niin pienet, kuin suuretkin ohjelmat. Ohjelman heikkoutena on
uusimpien prossessorien sekä matematiikkaprossessorien käskykannan
puuttuminen. Fisheistä on saatavilla myös monia muita assembler-kääntäjiä.

{5PCQ-Pascal - FISH # 503,511 - Patrick Quaid
{5-------------------------------------------
Pascalista kiinnostuneille PCQ on erittäin hyvä vaihtoehto. Se tekee
kohtalaisen nopeita ja pienikokoisia ohjelmia. PCQ:n mukana tulee
pascal-muodossa olevat include-tiedostot. PCQ:lla voi tehdä helposti
monipuolisia ohjelmia. PCQ ei ole täysin TurboPascal yhteensopiva.Se
eroaa TurboPascalista lähinnä muuttujien sekä tiedostojen käsittelyssä.
PCQ:n mukana tulee A68k assembler-kääntäjä ,Blink sekä 40
esimerkkiohjelmaa. PCQ:n versio 1.2 ei tue 1.3:a uudempia
käyttöjärjestelmiä. Quaidilta voi tilata voi tilata PCQ:n uusimman
version tästä osoitteesta:
Pat Quaid, 8320 E. Redwing, Scottsdale, AZ 85250, USA.
Sopiva maksu on noin 5 US$.

{5Lisää ohjelmointiasiaa ja lähdekoodeja löytyy tutkimalla purkkien
{5tarjontaa.

{6Mikko & Olli Haanperä
