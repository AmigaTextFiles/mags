9
1*
{1SIPERIA OPETTAA
{1===============

{1VELI-MATTI LINTU

Pahoittelemme hieman karskia kielenkäyttöä, mutta tässä tilanteessa
katsomme sen sopivaksi.

Commodore - nyt edesmennyt (lisäys näin jälkikäteen) - ei ole loistanut
toimitustensa nopeudella. Ostettuani A4000:sen n. vuosi sitten, hyvin
palvellut A500:nen joutui eläkkeelle. Pikkuveli käytti sitä jonkinverran,
mutta muuten se oli aivan hyödytön. Viimein päätin hieman ajanmukaistaa
sitä ja tilasimme kavereitten kanssa KS 2.04-piirejä eräältä
jälleenmyyjältä Suomesta. Oli helmikuu.

Piirien luvattiin saapuvan muutaman viikon sisällä. Kuukauden odotuksen
jälkeen aloitin kyselyn piirien perään. Aluksi ne olivat jo postissa,
viikkoa myöhemmin ne olivat tullissa, kahden viikon kuluttua ne olivat
matkalla Saksan ja Suomen välillä. Saksaanko niitä piirejä oltiin viemässä
Suomesta, vai mikä on homman nimi?!?!

Tilauksesta oli kulunut kaksi kuukautta, kymmenkunta soittoa myyjälle,
muutama maahantuojalle, kun kuulin niiden olevan tulossa postissa. Nyt ne
myös saapuivat. (Maksettuani postiennakon ajoin polkupyörällä myötätuuleen
kevään nopeusennätyksen, 51,5km/h. Pistäkääs paremmaksi tavallisella
kolmivaihteisella. Nojoo, asiaan, asiaan.. ;-) )

Avasin paketin ja mitä siellä olikaan!?!? YKSI PIIRI!!! Vihainen soitto
myyjälle ja loput piirit olivat postissa puolen tunnin sisällä. Sain loput
kaksi piiriä seuraavana päivänä ja nyt kokeilin myös laittaa niitä omaan
A500:eeni. Ruutu pysyi punaraidallisena, laitoin piiriin hyppylangan ja
kokeilin uudestaan, jälleen sama tilanne. Pahaonninen jälleenmyyjä oli
jälleen helisemässä.

Apua ei kuitenkaan löytynyt myyjältä, eikä kavereilta. Piirit eivät
toimineet kavereittenkaan koneissa. (Huom! Tulleet piirit olivat
2.05-ROMmeja!) Soitto Suomen huoltopalvelulle ei auttanut sekään. Kohta oli
jo viikko kulunut ensimmäisen piirin saamisesta.

Nyt myyjä kalasti kiireesti jostain pari 2.04-ROMmia (väitti niiden olevan
vielä lopussa koko maasta.. ;-) ) ja ne toimivat! Nyt kaverinikin sai
piirinsä ja pystyin jälleen huoahtamaan. Mr. Murphy oli jälleen erittäin
hyvin mukanani.

Tästä varoituksena voin sanoa kaikilla REV 5-emolevyn omaavilla
A500-käyttäjille, 2.05-ROM ei toimi näissä koneissa!
