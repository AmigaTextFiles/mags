9
1*
{1COMMODORE R.I.P.
{1================

{1PASI KOVANEN

Kaksi valitettavaa uutista saavutti Sakun toimituksen 1.5.1994.
Toinen koski formulavirtuoosi Ayrton Sennan menehtymistä ja toinen
Commodoren joutumista selvitystilaan, toisin sanoen yleensä
konkurssia edeltävään tilaan. Tämä tapahtui 27. huhtikuuta.
Ilmeisesti konkurssikin on jo tapahtunut, 29.4.

Vuoden 1993 viimeisellä neljänneksellä Commodore teki 8.2 miljoonaa
dollaria tappiota, myynnin ollessa 70.1 miljoonaa dollaria.
Vuotta aikaisemmin myynti oli $237.7 ja tappio $77.2.

Huhtikuun alussa kantautuivat korviimme ensimmäiset puheet Commodoren
todella heikosta taloudellisesta tilanteesta. Samalla Commodoren
osakkeet vedettiin pois noteerauksesta. Kun ne palasivat pörssiin,
oli kurssi romahtanut kolmesta dollarista alle dollariin.

Nyt siis tämän 1950-luvulla aloittaneen, alussa kirjoituskoneita
korjanneen yrityksen taru on lopussa.

{1TÄMÄ EI OLE HUHU.

Tieto on vahvistettu Sakulle virallisia reittejä.

Useita Commodoren Euroopan toimipisteitä on jo ajettu alas ja tehtaat
ovat pysähdyksissä.

{1MITEN AMIGAN KÄY?
{1=================

Vaikka Commodore kaatui, ei tämä välttämättä tarkoita sitä, että
Amigat voi heittää kaatopaikalle. On veikkailuja useista yrityksistä,
jotka voisivat olla kiinnostuneita ostamaan Amigan (jonka itseasiassa
saisi todella halvalla). Esimerkiksi GVP nojaa lähes täysin Amigaan
eikä varmasti toivo sen loppumista. Muita ehdokkaita ovat mm.
NewTek ja CEI (Creative Equipment International). Jälkimmäinen on
suuri, Suomessa tuntematon ketju. Vaikka jatkajaa ei löytyisikään,
ei ainakaan ohjelmistokehitys tulisi hetkessä loppumaan.

Me Sakulaiset tietysti toivomme, ettei hienon tietokonesarjan taru
loppuisi tähän. SAKU6:n ilmestyminen sattui juuri asioiden ollessa
täydessä vauhdissa, joten voimme vain suositella kaikkien kynnelle
kykevien seuraavan asian kehitystä verkkojen kautta.

{1STOP PRESS-ARTIKKELISSA TARKEMPIA TIETOJA TAPAHTUMISTA!
