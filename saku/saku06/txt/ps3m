9
1*
{1PS3M v000.8, tekijä: Jarno Paananen (Guru/Sahara Surfers)
{1=========================================================

{1   HARRI SALOKORPI

   PS3M on ensimmäinen S3M-moduleita Amigalla soittava ohjelma. S3M-modulet
ovat yleensä 8-32 kanavaisia, joten niitä ei voi soittaa suoraan Amigalla.
Soittaminen vaatii hyvin paljon prosessoritehoa, koska soittamisen hoitaa
prosessori Paulan sijasta. Ohjelma on hyvin optimoitu, Amiga 500 pystyy
soittamaan moduleita 12-16 kHz:llä ja Amiga 1200 jopa 28 kHz:llä, mikä on
ohjelman maksimi. Äänenlaatu on erittäin hyvä. Sampleja käsitellään
sisäisesti 16-bittisenä, jolloin äänenlaatu ei kärsi.

   Normaalisti ohjelma ohittaa käyttöjärjestelmän soiton ajaksi, mutta jos
prosessorista löytyy tarpeeksi vääntöä, voi ohjelmaa käyttää moniajossa.
Tosin bugeja ohjelmassa on, eritoten moniajon kanssa, mutta ohjelmahan on
vasta aikainen beta-versio. Päivitysnopeus on aika hurja; olen löytänyt
updaten aina noin viikon välein.

   Ohjelma soittaa modulen joko monona, stereona tai surroundina. Stereoa
ja surroundia en ole päässyt testaamaan, koska olen teurastanut
stereojohtoni monojohdoksi. Kukin testatkoon itse. Joka tapauksessa
kyseessä on todella mielenkiintoinen ohjelma, joka kannattaa ehdottomasti
hankkia, sillä lha-paketin koko ei päätä huimaa: 8 kiloa. Tekijä
suunnittelee myös muiden PC-maailman 8-32 kanavaisten moduleiden, kuten
669:n, tukemista. Esimerkkejä S3M-moduleista ovat mm. Second Realityn
musiikit ja Assembly '93 PC:n 8-kanavaisten compon voittaja Icefrontier.
S3M-moduleita löytyy ainakin Moonlight Sonatasta, 918-161763.
