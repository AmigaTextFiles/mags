9
1
0 uutiset 200 10*









{2Erittäin vilkkaat uutiskuukaudet ovat takana. Uutispalstaa on
{2hieman muokattu, sillä uutisissa pyritään kertomaan myös lähde.

{1GVP LOPETTI A4098:N KEHITTÄMISEN
{1================================

{2  28.2.1994, King of Prussia, PA, USA

{2GVP joutui lopettamaan A4098:n, A4000:n SCSI II FAST-ohjaimen
{2kehittelyn. Ongelma on Amiga 4000/040:n muistinhallinnassa Zorro III-
{2korttien kanssa. GVP:n mukaan edes revision K Buster-piiri ei
{2ole poistanut näitä ongelmia.

{2Jos on tarvetta SCSI II FASTille A4000:n, on tällä hetkellä oikeastaan
{2ainoa mahdollisuus Z3 Fastlane, kunhan A4091-II tulee ulos.

{2[tiedotus]




{1GVP:LTÄ TURBO AMIGA A4000:LLE
{1=============================

Todennäköisesti kesäkuun aikana tule GVP:ltä myyntiin Amiga 4000:lle
68040/40-turbokortti. Optiona Kortille on saatavana on kaksi
kampapaikkaa GVP-SIMM:lle, ja molempiin voidaan laittaa joko 1, 4 tai
16-megainen SIMM toisesta kammasta riippumatta. Tämä nopeuttaa
toimintaa entisestään, sillä A4000:n muisti on varsin hidasta 68040:lle.
Toinen optio on nopea SCSI-ohjain. Tehoa löytyy 30 SysInfo-MIPS:ä
(vrt. 68030/40 n. 7 MIPS) ja hinta tullee asettumaan 14 000 markan
tietämiin.

[tiedotus]

{1BARS AND PIPES PROFESSIONAL 2.5-PÄIVITYS
{1========================================

1.3.1994, Atlanta, USA
Amigan johtava sekvensseriohjelma Bars and Pipes Professional on
päivitetty versioksi 2.5. Parannuksia ja uusia toimintoja on
lähemmäs viisikymmentä, tärkeimpien koskien mm. raitojen looppaamista,
menujen muuttamista Style Guiden mukaisiksi, tulostusta ja editointi-
ikkunaa. Mukana on myös muutamia uusia tooleja.

Maaliskuun 31. päivään mennessä oli mahdollista päivittää vanha
Bars and Pipes versioon 2.5 erityiseen alennushintaan. Kaikille
rekisteröityneille käyttäjille lähetettiin tarjouskirje.
Ohjelman virallinen julkistamispäivä oli huhtikuun alku.

[tiedotus]

{1JUSSI ONNEN MAALLE
{1==================

Suomalainen tangoaiheinen, 50-luvulle sijoittuva elokuva voitti vuoden
1993 Jussi-patsaan. Sakua tämä koskettaa sen verran, että elokuvan
Dolby Stereo-ääniraita on koostettu Amigaa ja SunRizen AD516-korttia
käyttäen.

{1ROMANOVIN KIVET
{1===============

Myös tämän suomalaisen toimintamökellykset ääniraita on koostettu Amigalla.

{1MUITA AD516:N KÄYTTÄJIÄ
{1=======================

Stereovision, videoalan yritys joka on erikoistunut dokumenttielokuvien
tekemiseen. Helsingin taideteollisen korkeakoulun elokuvataiteen laitos.

{1AMIGA JA ALADDIN
{1================

Disneyn piirretyn elokuvan Aladdinin huima lentokohtaus kultasolan
läpi on tehty kokonaan käyttäen Amigaa ja Imagine-renderointiohjelmaa.

[AmigaFormat]



{1PIMEÄ PUOLI
{1===========

Tätä nyt ei voi uutiseksi lukea, mutta allekirjoittanut katseli
Stephen Kinginin kirjaan perustuvat elokuvan "Pimeä Puoli" tässä
eräänä päivänä. Elokuva on tehty vuonna 1992 ja siinä on erittäin
hienosti tietokoneella tehty valtava varpuskatras. Ja niinpä vaan
lopputeksteissä luki kiitokset NewTEK:n VideoToasterille...

{1NEWTEK FLYER
{1============

21.3.1993 NAB Las Vegas

NAB:n (National Association of Broadcasters Convention) kokouksessa
esitteli NewTek uutta Flyeriaan. Flyer on $3990 arvoinen non-lineaarinen
editointijärjestelmä D2-laatuisella kuvalla, kuvan pakkaukseen
käytetään NewTekin omaa VTASC-kompressointirutiinia. Ääni on täysin
on CD-tasoista. Sitten huonot uutiset: VideoToasterin tapaan
myöskään Flyerista ei ole eikä tule varsinaista PAL-versiota.
VideoToasterin PAL-järjestelmässä toimiva systeemi sisältää neljä
NTSC-PAL- konvertteria ja paketin hinta nousee useisiin kymmeniin
tuhansiin.

[tiedotus]






{1OPALVISION ROASTER
{1==================

21.3.1993 NAB Las Vegas

Australialaisen Centurionin Opalvision-kortin Roaster-piiri alkaa
olla vihdoinkin loppusuoralla. Sakun vakoilija on itse nähnyt
piirin ja totesi sen pystyvän tehokkaaseen kuvankieputteluun.
PAL-versio tullee kesäkuun aikana.

[Broadline]

{1NEWTEK SCREAMERNET
{1==================

21.3.1993 NAB Las Vegas

Uusi ScreamerNet-renderointiohjelmisto mahdollistaa jopa kahdeksan
koneen verkottamisen, jolloin LightWave 3D:sta saadaan kaikki teho
irti. Ohjelma on Windows NT-yhteensopiva ja tukee Intelin, MIPS:n
ja DEC:n Alpha-piirejä. Suositushinta on $1995.

[tiedotus]







{1SUPRAFAXMODEM 288
{1=================

ALBANY 2/1994

Supran uusin modeemi SupraFAXModem 288 siirtää tietoa jopa 28 800
tavua sekunnissa. Laitteessa käytetään Rockwellin V.FC (Fast
Class)-piirisarjaa. Hintaa on ulkoisella versiolla $399 ja sisäisellä
$349.
Modeemin saatavuus Suomeen riippuu Supran maahantuojasta WestCom
Datasta ja THK:sta.

[tiedotus]

{1TOCCATA
{1=======

MacroSystemsin Toccata on uusi 16-bittinen samplauskortti Amigalle.
Toccata sopii luonnollisesti korttipaikallisiin Amigoihin, ja
ominaisuuksiin kuuluu:

-3 stereo sisääntuloa
-1 mikrofonisisääntulo
-1 stereoulostulo
-mikseri
-samanaikainen toisto ja nauhoitus
-SMPTE-aikakoodituki
-64-kertainen oversampling
-16 erilaista samplaustaajuutta
-taajuusvaste 10 Hz - 20 kHz
-90 dB kohinasuhde
-kaksi 16-bittistä delta-sigma A/D ja D/A-muunninta
-optiona ADPCM-kompressointi, mahdollistaa 32 kHz digitoinnin levykkeelle
-16 kanavaa toisto HD:ltä

Jenkkilän hinta on n. $600, Suomessa korttia voinee kysellä WestCom
Datasta.

{1MC68060
{1=======

Motorolan 680x0-sarjan odotettu uutuus on julkistettu. 68060 tullee
olemaan Motorolan viimeisiä CISC-prosessoreja. 68060 on huomattavasti
68040:aa nopeampi, ja piiristä tulee suurempaa kellotusta kestäviä
versioita. Amigaankin 060 tullee varsin pian, kunhan piiriä
tukevat kirjastot saadaan valmiiksi.

{1DICEN KAUPALLINEN VERSIO JULKAISTU
{1==================================

Matthew Dillonin C-kääntäjästä DICE:sta on vihdoinkin julkaistu
kaupallinen versio. Mukana tulee 450-sivuinen manuaali ja uusi
integroitu ohjelmointiympäristö.
Kääntäjää kannattaa kysyä osoitteesta dillon@apollo.west.oic.com.
