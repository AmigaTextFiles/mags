2
1*

{3                                 ADSL Amigassa
{3                                 -------------
 
                                  Anu Seilonen
 
 
Wanha wiisaus kuuluu, että ruokahalu kasvaa syödessä. Tämä  pätee  hyvin  paitsi
ateriointiin, myös harrastuksiin. Akvaariostanikin on moni sanonut, että seuraa-
va koko on varmaankin uima-allas. Internetissä vietetty aika ja verkon  kasvanut
ja monipuolistunut tarjonta on pikku hiljaa kasvattanut liikennettä  niin,  että
perinteiseen puhelintekniikkaan pohjautuva  liikennöinti  alkaa  auttamattomasti
tökkiä, ja verkkoeläimen mieli halajaa nopeampaa yhteyttä. ISDN-liittymän  ehdin
omistaa vain alle puoli vuotta, kun Oulun Puhelin toi markkinoille kohtuuhintai-
sen ADSL-liittymän. Kolmen koneen käytössä ISDN-liittymä oli ylipääsemätön  pul-
lonkaula, joten ADSL:n tilauspäätös ei kauan kestänyt.
 
 
{3Vanha reikä, uudet kujeet?
{3--------------------------
 
ADSL on lyhenne sanoista Asymmetric Digital Subscriber Line, epäsymmetrinen  di-
gitaalinen tilaajajohto. DSL-variaatioita on  muitakin,  mutta  yleisnimityksenä
kaikista käy xDSL. Erilaisia toteutuksia ovat mm. ADSL Lite, CDSL,  HDSL,  IDSL,
RADSL, SDSL ja VDSL - ota noista sitten  selvä.  :)  Käyttäjän  kannalta  lienee
tärkeintä, että data liikkuu linjoilla liukkaasti, eikä hinta  ole  aivan  päätä
huimaava. ADSL-yhteys on aina "auki", eikä siinä ole  aikaveloitusta,  vaan  ai-
noastaan kiinteä kuukausimaksu. Ei siis  ole  väliä,  roikutko  linjalla  tunnin
päivässä vai 24 h/vrk seitsemänä päivänä viikossa, maksu on aina sama.
 
Mitään erityisen digitaalista yhteydessä  ei  ole,  vaikka  nimestä  niin  voisi
päätellä, vaan kyseessä on laajakaistainen tietoliikenneyhteys, joka hoituu  pe-
rinteisen yksiparisen puhelintilaajajohdon kautta. Liikennöintiin käytetään laa-
jempaa taajuuskaistaa kuin "perinteisessä" puhelin- ja modeemiliikenteessä,  jo-
ten yhteydet ovat nopeammat. Kaapelimodeemin nopeus riippuu  lähialueen  kaistan
kuormituksesta, mutta ADSL-yhteys on liittymäkohtainen, joten nopeus on teorias-
sa aina sama. (Sanon "teoriassa", koska tavallisille  netin  tukkeutumisille  ja
palvelinhäiriöille ei ADSL:kään ole immuuni.)
 
 
{3Kiinteä linja, kiinteät taksat
{3------------------------------
 
Oulun Puhelimen asiakkaille ADSL:n asennusmaksu on tällä hetkellä  1159  markkaa
(sis. alv 22%). Entisen HPY:n eli nykyisen Elisa  Communicationsin  asennusmaksu
on esimerkin vuoksi kirjoitushetkellä 2950 markkaa, joten alueelliset erot  voi-
vat olla huimia. Oulun alueella ADSL-liittymien kysyntä  on  ylittänyt  reilusti
kaikki ennakko-odotukset, ja minunkin tapauksessani toimitusajaksi  ilmoitettiin
10-12 viikkoa. Aika tarkalleen 10 viikkoa siinä menikin, kunnes asennusmies  oli
oven takana. Voimassa olevaa puhelinliittymää tai  -osaketta  ei  tarvitse  olla
ADSL:ää tilattaessa, riittää että kiinteistöstä tai huoneesta  löytyy  asennettu
puhelinkaapeli.
 
ADSL:n asentamisen yhteydessä lopetettiin ISDN-liittymä ja samalla  myös  perin-
teinen lankapuhelinliittymä, lankapuhelimeen kun ei juuri kukaan muu enää  soit-
tanutkaan kuin lehtimyyjät ja gallupintekijät, ja nämäkin aina yleensä  silloin,
kun olin kainaloitani myöten akvaariota siivoamassa. Joulupukki mokoma  toi  mi-
nulle onnettomalle männä jouluna kännykän, joten sikälikin  lankaliittymä  alkoi
olla turha.
 
Kuukausimaksu yhteydestä on  Oulussa  tällä  hetkellä  790  markkaa,  ja  siihen
sisältyy ADSL-verkkopäätteen vuokra. Verkkopääte on tavallisen  ulkoisen  vaaka-
mallisen pöytämodeemin näköinen ja kokoinen vehje, jossa on  kosolti  ledejä  ja
takana RJ-45-liittimet verkkokaapelia varten. Verkkopäätteen mukana  toimitetaan
yksi verkkokaapeli sekä laitteen tarvitsema  muuntaja.  Kuukausimaksua  alettiin
itseltäni veloittaa vasta ensimmäiseltä täydeltä kuukaudelta, joten asennusmaksu
kattoi myös ensimmäisen parin viikon linjoilla lentelyt.
 
Verkkokortit eivät sisälly liittymän hintaan, vaan ne pitää olla  omasta  takaa,
tosin halutessaan ne voi ostaa erikseen liittymän mukana.  Kahdessa  PC:ssä  yh-
teyttä hoitavat muutaman satasen maksaneet PCI-verkkokortit, Amigassani taas  on
Zorro-väyläinen X-Surf-verkkokortti, josta voit lukea lisää  Testit-osaston  ar-
tikkelista "X-Surf".
 
 
{3Jaetaan nyt vähän muillekin
{3---------------------------
 
On huomattava, että yhteys voi olla "auki"  vain  yhdellä  koneella  kerrallaan,
mikäli yhteyttä ei ole millään jaettu. Usemman koneen saaminen verkkoon yhtä ai-
kaa vaatii siis hieman järjestelyjä. Helpoin tapa on  perustaa  oma  lähiverkko,
jossa joku koneista toimii reitittimenä ja jakaa yhteyttä toisille koneille. Ja-
kava kone tarvitsee tietenkin kaksi  verkkokorttia,  toisen  ADSL-yhteydelle  ja
toisen lähiverkolle, asiakaskoneisiin riittää yksi  kortti.  Yleisesti  käytetty
ratkaisu on asentaa reitittimen virkaa hoitamaan vaikkapa vanhahko PC-kone,  jo-
hon on asennettu Linux. Oikein säädetty Linux toimii samalla  myös  palomuurina,
sillä Linuxin tietoturvaominaisuudet ovat oikein säädettynä täysin  ylivertaiset
onnettomiin Windows-koneisiin verrattuna.
 

Hommassa oli vain yksi mutta. Minulla ei ollut "ylimääräistä" konetta  luovuttaa
pelkkään reititinkäyttöön, ja toisekseen Linuxin asennus on tietenkin oma  urak-
kansa, johon ei ainakaan tämmöinen keltanokka  olisi  jaksanut  ryhtyä.  (Kyllä,
olen säälityinen, terveisiä psilonille ja kumppaneille... ;) Kolmantena  puolus-
tavana seikkana on kuitenkin palveluntarjoajan eli OPOY:n  oma  palomuuri,  joka
estää käytännössä kaikki luvattomat  tunkeutumisyritykset  verkosta  asiakkaalle
päin. (Vähän liiankin tehokkaasti, sillä esim. monien IRC- ja vaikkapa  FTP-pal-
velimien kyselemä auth/ident-porttikin on blokattu... Ei niin hyvää,  ettei  jo-
tain huonoakin.)
 
Tämän vuoksi en kantanut suuremmin huolta yhteyden turvariskeistä, niitä kun  ei
käytännössä juuri ole. Muutamien porttiskannausten yhteydessä  löytyneet  "auki"
olevat portit ovat käytännössä antaneet  ulospäin  OPOY:n  proxyn  IP-osoitetta,
eikä koneen omaa. IP-osoite on OPOY:n mukaan dynaaminen,  mutta  käytännössä  se
vaihtuu kuitenkin melko harvoin. Liittymä on ollut käytössä nyt hieman yli kaksi
kuukautta, ja IP on sinä aikana vaihtunut kerran.
 
Olin kuullut kauhujuttuja yhteyden  jakamisen  hirveydestä  Windows-koneella  ja
hirvittäviä tarinoita WinGaten säätämisestä kuntoon. Niinpä  olin  enemmän  kuin
yllättynyt, kun SyGate-niminen simppeli ohjelmisto hoiti  homman  vain  muutaman
minuutin sähellyksen jälkeen. Sygate asennetaan palvelinkoneelle,  jolla  täytyy
ensin olla toimiva yhteys sekä Internetiin että lähiverkkoon. Windowsin verkkoa-
setuksiin määräsin ADSL-yhteyttä hoitavan verkkokortin hakemaan asetukset  auto-
maattisesti (DNS-palvelimia lukuunottamatta, ne täytyy asettaa käsin).
 
Lähiverkkoa hoitavan kortin puolelle annoin IP-osoitteeksi 192.168.0.1 ja  host-
maskiksi 255.255.255.0. (SyGate toimii tarvittaessa lähiverkossa DHCP-palvelime-
nakin, mutta halusin että koneilla on kiinteät IP-numerot.) Amigan IP-osoitteek-
si säädin Miamiin 192.168.0.2, gatewayksi 192.168.0.1,  nimipalvelimeksi  OPOY:n
antaman palvelimen ja hostmaskiksi samoin 255.255.255.0. Toinen PC sai  IP-nume-
rokseen 192.168.0.3, muista asetuksista huolehtii siinäkin koneessa SyGate, jon-
ka asentaminen ei tosin ole asiakaskoneeseen välttämätöntä  mutta  jonka  avulla
voi helposti seurata yhteyden liikennettä ja verkon toimintaa.
 
Kun ping toimi kaikkien koneiden välillä hyvin, käynnistin palvelinkoneessa  Sy-
Gaten, Amigassa Miamin ja boottasin toisenkin PC:n. Selaimiin sun muihin  netti-
kilkkeisiin vielä OPOY:n proxymäärittelyt kuntoon, ja  hellurei:  kolme  konetta
kivuttomasti ADSL-yhteydellä netissä  yhtä  aikaa.  Kaikki  kolme  konetta  ovat
yleensä aina päällä, joten yhteyskin on jatkuvasti käytössä. RC5-murskaimet  ha-
kevat ja lähettävät pakettejaan omia aikojaan, toisen huoneen PC käyttää  palve-
linkoneen tulostimia ja CD-RW-asemaa, ja Amigakin toimii melko lailla kakistele-
matta, vaikka joutuukin olemaan winhotuksen kanssa samassa letkussa. ;)
 
 
{3Täysi palvelupaketti, tiukat muurit
{3-----------------------------------
 
OPOY:n Baana-liittymään kuuluu automaattisesti myös Wnet-Internet-liittymä,  jo-
hon kuuluvat yleisimmät Internet-palvelut kuten sähköposti,  IRC  yms.  Itse  en
käytä uutta sähköpostiosoitettani, vaan haen postit edelleen Saunalahden  palve-
limelta, lähettäminen tietenkin menee OPOY:n palvelimen  kautta.  Jonkin  verran
alkuvaikeuksia oli esim. OPOY:n huonosti säädetyn DHCP-palvelun vuoksi. Palomuu-
ri on ehkä hiukan liian tiukkapipoinen, mutta ainakaan ei tarvitse  pelätä  vir-
tuaalirosmoja. Muuten ei ole isompaa valittamista. Esim. IRC:ssä DCC send on es-
tetty, mutta receive toimii, vaikka helpdesk muuta yrittikin väittää. FTP-palve-
linta en ole vielä tullut kokeilleeksi pyörittää.
 
790 markan kuukausimaksu voi tuntua kalliilta, mutta jos  puhelinlaskutkin  ovat
olleet nelinumeroisia, ei ADSL-liittymä ole etuihinsa nähden mitenkään suuri si-
joitus. Tosin meitä on kaksi maksajaa, joten oikeastaan  hintaa  jää  vajaa  400
markkaa per nuppi kuukaudessa. OPOY ei tarjoa liittymästä eri nopeusvaihtoehtoja
kuten HPY/Elisa, vaan hinta on aina kaikille sama, eikä yhteysnopeutta rajoiteta
mitenkään keinotekoisesti. Vähintään 768 kbit taataan kaikkialle molempiin suun-
tiin, ja alueen keskuksen ja kaapelien tasosta riippuen sitten enemmän.  Maksimi
tällä hetkellä on 1 Mbit ulos ja  7  Mbit  sisään,  ja  ainakin  täällä  tuo  on
käytännössä saavutettu: noin 100 kt/sek olen siirtänyt Saunalahden palvelimelle,
ja reilut 650 kt/sek hakenut tavaraa funet.fi:stä.
 
Lyhyesti sanottuna: ei tule modeemia tai ISDN:ää ikävä! Suosittelen!
