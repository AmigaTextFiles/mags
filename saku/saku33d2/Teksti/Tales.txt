1
1
-1 Tales_1.IFF 0 0
2 Tales_2.IFF 320 24
3 Tales_1.IFF 320 0*

{7                               Tales From Heaven
{7                               -----------------
 
                                  Jarmo Piippo
 
 
Tasohyppelyt siirtyvät vihdoin kolmiulotteiseen aikaan Amigallakin,  kun  pitkän
odottelun jälkeen Tales From Heaven on lopultakin valmis ja  hyllytavarana  kau-
pasta saatavilla. Mutta millainen yllätys paketista  sitten  paljastuu?  Hypitkö
riemusta kattoon, vai viekö kissa kielesi? Laukaise jännitys, lue eteenpäin.
 
 
{7Siniset romput tulevat
{7----------------------
 
Tehdasvalmisteisen CD:n sijaan yhä  useamman  Amiga-pelin  jakelumediana  toimii
CD-tallentimella kirjoitettu CD-R-levy, jolle on tehty tarraetiketti  väritulos-
timella. Samaa konstia hyödyntää myös Tales From Heaven, mutta se vie  omatekoi-
suuden vielä astetta pidemmälle, sillä mustesuihkutulostinta  on  käytetty  myös
pelin CD-levykotelon kansilehtien valmistuksessa. Etukansi  on  jostakin  syystä
päätetty jättää mustavalkoiseksi, takakansi on sentään saanut miellyttävän väri-
tyksen kasvoilleen. Tulostus on tehty kiiltävälle paperille, joten kuvanlaadussa
ei ole moittimista.
 
Tales From Heaven käyttää CD-R:n tarjoamaa erikoista mahdollisuutta  pelin  suo-
jaamiseen asiattomalta kopioinnilta: jokaiseen levyyn on koodattu  mukaan  asia-
kaskohtainen sarjanumero. Asiasta varoittaa levyn teksti "Copy protection:  this
CD is encrypted with the purchaser's details". Mielestäni erinomainen idea, kos-
ka tällöin pelin suojauksesta ei aiheudu ostajalle  mitään  ylimääräistä  vaivaa
sarjanumeroiden käsin syöttämisen muodossa, ja CD:stä voi halutessaan tehdä var-
muuskopion helposti ja hyvällä omallatunnolla.
 
 
{7Asentajat, töihin!
{7------------------
 
Tales From Heaven on  tarkoitettu  pelattavaksi  vain  suoraan  rompulta,  joten
mitään Installer-skriptiä tai edes asennusohjeita pelille  ei  ole.  Asennus  on
kuitenkin mahdollista, riittää kun kaikki pelin tarvitsemat tiedostot kopioidaan
kiintolevylle samaan hakemistoon. Kopiointi on helpointa tehdä vaikkapa Directo-
ry Opuksella, sillä käynnistysskriptiä lukuunottamatta tiedostoilla ei ole  iko-
neita. Asentaa kannattaa  vain  tarvitsemansa  versio  pelistä,  eli  joko  CGX-
päätteellä olevat RTG-näyttökorttiversion tai ilman päätettä olevat  AGA-version
tiedostot. Kiintolevytilaa hupenee noin 32 Mt, mutta sen verran olen ainakin it-
se mielelläni valmis uhraamaan, jottei peliä tarvitse käyttää rompulta. Kopioin-
nin jälkeen asennus onkin valmis, sillä peli ei tarvitse  toimiakseen  assigneja
eikä mitään muitakaan temppuja, ja se on helppo käynnistää suoraan Workbenchistä
pelin käynnistysskriptin ikonista.
 
Käytön helppouden lisäksi miellyttävä ominaisuus on myös  ohjelman  toimintavar-
muus, sillä Tales From Heaven ei ole kertaakaan kaatunut pelin aikana. Yksi kaa-
tumisen aiheuttava tilanne on peliin kuitenkin päässyt  lipsahtamaan,  nimittäin
jos kiintolevyn käynnistysosio on kirjoitussuojattu lock-komennolla, peli jumit-
tuu ensimmäisen tason latauksen aikana. Itse pidän käynnistysosion yleensä  aina
kirjoitussuojattuna, koska mielestäni ohjelmat eivät saa muutella  käyttöjärjes-
telmää kysymättä siihen lupaa, joten törmäsin bugiin heti ensimmäisellä kokeilu-
kerralla. Haittaa siitä ei tietenkään ole, pitää vain muistaa aina  ennen  Tales
From Heavenin peluuta purkaa käynnistysosion lukitus, jos sellaista käyttää.
 
{BTaivaalle seikkailemaan
{B-----------------------
 
Pelin taustatarina kertoo  päähenkilön
olevan Zaac-niminen poika, joka lähtee
pilvien yläpuolella sijaitsevaan  maa-
ilmaan pelastamaan sinne  erehdyksessä
kaapattua kissaansa  Hairoa.  Kyseinen
valtakunta vain on sattumoisin  joutu-
nut Misties-nimeä  kantavan  vihulais-
koplan  hyökkäyksen  kohteeksi,  joten
pelastustehtävään tulee runsaasti mut-
kia matkaan. Zaac joutuu juoksemaan ja
hyppimään laatoista rakennetussa  maa-
ilmassa, väistellen ja tuhoten  vihol-
lisia, keräten aseita,avaimia  ja  ti-
mantteja ja vältellen putoamista reunan yli tyhjyyteen.
 
Mistiesit osoittautuvat veikeiksi hyönteis- ja eläinmaailman edustajiksi,  jotka
on toteutettu polygonigrafiikalla. Joukkoihin on värvätty hitaasti lentäviä  am-
piaisia ja joitakin hiukan isompiakin herhiläisiä, sekä nopeasti liikkuvia skor-
pioneja. Näin ainakin muutaman alkutason perusteella, myöhempiä  ratoja  en  ole
vielä ehtinyt pelaamaan. Zaac itsekin on tehty polygoneista.  Hankalasti  toteu-
tettavan tukan tekeminen on ovelasti vältetty nakkaamalla hänelle  suuri  lippis
päähän. :-)
 
Puolustusaseena Zaac käyttää pommeja, joita hänellä pelin alussa on viisi.  Pom-
meja löytyy varsin niukasti lisää matkan varrelta, joten hitaasti liikkuviin  ja
helposti väisteltäviin vihollisiin niitä ei kannata tuhlata. Siellä täällä maas-
tossa lojuu myös keräämistään odottavia timantteja,  joista  osa  on  piilotettu
koskettamalla  aukeaviin  aarrearkkui-
hin. Kymmenen timanttia kerättyään saa
aina yhden lisäelämän  alussa  olevien
kolmen henkirievun jatkoksi.
 
Pilvivaltakunta sisältää neljä  maail-
maa, joista  kussakin  on neljä tasoa.
Kolme ensimmäistä  tasoa  ovat  varsin
helppoja, mutta neljännen alussa  sana
"tasohyppely"  otetaan  hiukan   liian
kirjaimellisesti, sillä kyseisen  koh-
dan ohittaminen vaatii tarkkaan  ajoi-
tettua loikkimista eri suuntiin  liik-
kuvilta laatoilta toisille. Pelin edetessä vastaan tulee  seiniä,  jotka  täytyy
avata hyppäämällä jossakin toisaalla  sijaitsevalle  painikelaatalle.  Joihinkin
paikkoihin Zaacin hyppy ei yllä, jolloin lähistöltä pitää käydä hakemassa avuksi
laatikko, jonka päältä hyppy kantaa perille. Laatikkoa siirtäessä on syytä varoa
työntämästä sitä liian lähelle laatan reunaa, tai sitä ei saa enää takaisin,  ja
pelin eteneminen loppuu sitten siihen...
 
 
{7Ohjakset haltuun
{7----------------
 
Tales From Heavenia voi pelata joko näppäimistöllä, joystickilla tai joypadilla.
Näppäimistöohjaus on erittäin tarkka ja  miellyttävä,  ja  ainakin  omasta  mie-
lestäni paras vaihtoehto. Käytettäviä näppäimiä ei valitettavasti voi määritellä
itse, vaan  on  tyydyttävä  vakioasetuksiin.  Pommien  laukaisu  tapahtuu  väli-
lyönnistä, hyppy oikeasta shiftistä ja ohjaus nuolinäppäimistä. Pommituksen oli-
sin itse mieluummin vaihtanut oikeaan alt-näppäimeen, mutta minkäs teet.
Pelin demoversiossa ohjaus onnistuu vain joystickilla tai joypadilla, ja  nuoli-
näppäimiä käytetään kameran kuvakulman muuttamiseen portaattomasti, samoin  kuin
esimerkiksi Jetpilot-lentosimulaattorissa. Pelin täydessä versiossa  kamerakulma
vaihtuilee nykymuodin mukaan  automaattisesti  ja  tarjoaa  enimmäkseen  näkymiä
takaa yläviistosta. Hyppiessä kamera siirtyy vähitellen ylöspäin, mikä joissakin
tilanteissa on hyvä ja joissakin vähemmän hyvä asia. Myyntiversion  kamerakulmaa
ei ilmeisesti voi enää mitenkään säätää käsin, joten Zaacin kasvot jäävät täyden
version pelaajalta näkemättä.
 
Syystä tai toisesta pelin mukana ei toimiteta lainkaan manuaalia, ei  paperimuo-
dossa eikä rompulla. Manuaali pitää hakea itse Aminetistä, jossa se on  tarjolla
tekstitiedostona. Manuaali on minimalismin taidonnäyte; varsinaista asiaa  siinä
on alle 30 riviä. Loppuosan tiedostosta täyttää pelin tarina, sama joka on luet-
tavissa rompun kansilehdestäkin.
 
Tales From Heaven tallettaa pelitilanteen aina pelistä poistuttaessa, joten  va-
litsemalla seuraavalla pelikerralla Load jatkuu peli viimeksi meneillään  olleen
radan alkukohdasta. Pelissä on siis vain yksi tilannetallennus, ja sekin on  au-
tomaattinen ja tuhoaa samalla aina  edellisen  tallennuksen.  Tilanne  tallentuu
kiintolevyn käynnistysosion Prefs/Env-Archive -hakemistoon, tiedostoon tfh,  jo-
ten rajoituksen voi kiertää kopioimalla kyseisen tiedoston jonnekin muualle tur-
vaan ennen seuraavaa pelikertaa.
 
{7Tekniikka jyllää
{7----------------
 
Odotukset toteutuksen suhteen ovat  aina  hiukan  ristiriitaiset,  kun  kyse  on
uudesta 3D-pelistä niinkin vanhalle prosessorisarjalle kuin 680x0.  Jokainen  on
tietoinen konetehon asettamista tiukoista rajoituksista, jotka vielä  korostuvat
3D-laskentaa avustavien  näyttöpiirien  puuttuessa  suurimmasta  osasta  koneita
täydellisesti. Toisaalta kaikki kuitenkin odottavat  ihmettä,  että  ohjelmoijat
jollain kepulikonstilla sittenkin saisivat pelin toimimaan takkuilematta,  vaik-
kei käytettävissä olekaan sitä uusinta gigahertsin myllyä.
 
Tales From Heaven pääsee ilahduttavan lähelle  tuota  ihmettä,  sillä  jo  68030
riittää jotenkuten pelattavaan nopeuteen matalalla  tarkkuudella,  ja  nopeammat
koneet jaksavat pitää maiseman liikkeessä täydelläkin tarkkuudella  joka  tilan-
teessa. Pelin kuvantarkkuus on tosin nykymittapuun mukaan  vaatimaton,  käytössä
on vain 320x200 pisteen näyttötila, mutta  suurempi  resoluutio  todennäköisesti
tukahduttaisi ainakin AGA-version toiminnan kokonaan Chip-muistin  hitauden  ta-
kia.
 
Mainosten mukaan pelissä on 68040/68060-optimoidut rutiinit, joten  täyden  ilon
irti saamiseksi pelin tekijät suosittelevat kyseisiä prosessoreita. Maiseman mu-
kana pyörivän taustakuvan (taivas ja pilvet) voi kuitenkin kytkeä pois ja  alen-
taa resoluution 2x2 -pikseleihin, jolloin nopeus on  jokseenkin  kelvollinen  jo
68030:llakin. Matalaresoluutiotila on tosin sen  verran  mosaiikkisen  näköinen,
ettei se kyllä tee oikeutta pelille. Valinnat voi onneksi vaihtaa pelin  aikana-
kin, joten niitä voi muuttaa tilanteen mukaan, milloin vain haluaa.
 
Jottei päivitysnopeuksien arviointi jäisi täysin "musta tuntuu" -asteelle,  mit-
tailin pelin demoversion tarjoaman nopeusnäytön avulla muutamia  käytännön  esi-
merkkejä. Mittaukset suoritettiin pelin AGA-versiolla, ensimmäisen  tason  aloi-
tuskohdassa. Molempien testikoneiden kellotaajuus oli  50 MHz.  Nopeus  tietysti
laskee jonkin verran pelitilanteissa, joissa on paljon tavaraa ruudulla.
 
{B                   68030  68060
{BHiRes ja tausta      19     21   FPS
{BHiRes, ei taustaa    11     25   FPS
{BLoRes, ei taustaa    14     40   FPS
Tales From Heavenissa  on  käytössä  siinä  mielessä  erikoinen  ratkaisu,  että
hitaammissa koneissa pelin kulku tosiaankin hidastuu, sen sijaan että se jättäi-
si ruutuja välistä pois, kuten 3D-pelit yleensä tekevät. Näin ainakin demoversi-
on perusteella, myyntiversiota en voinut 68030:lla kokeilla,  koska  pienemmässä
testikoneessa ei ollut romppuasemaa eikä kiintolevyä. Demon sai siihen  siirret-
tyä, sillä sen LHA-paketti mahtuu sopivasti yhdelle  levykkeelle,  purkuohjelman
kera.
 
VGA-monitoria  käyttävien  harmiksi  pelin  AGA-versio  pakottaa  vängällä  aina
PAL/NTSC-näyttötilan käyttöön, eikä edes ModePro tehoa siihen. Niinpä pelaamista
varten joutuu vaihtamaan näytöksi videomonitorin tai  television,  ellei  omista
scandoubleria tai multisync-monitoria. Hämmästelen kyllä  aika  tavalla,  miksei
monissa uusissakaan peleissä anneta käyttäjän valita AGA:n tarjoamista näyttöti-
loista haluamaansa. Läheskään kaikilla kun ei ole ollut  mahdollisuutta  hankkia
koneeseensa näyttökorttia, mutta VGA-monitoreja löytyy jopa muutamalla  kympillä
käytettynä, joten värinättömien AGA-tilojen käyttö on monille näyttökortittomil-
le itsestäänselvyys. Pelin RTG-versiota en näyttökortin puutteen takia  pystynyt
testaamaan lainkaan, joten en tiedä, antaako sekään  mahdollisuutta  näyttötilan
valintaan vai pakottaako se jonkin RTG-korttien tukemista tiloista käyttöön.
 
Tales From Heavenin dokumenteista ei  löydy  mainintaa  äänikorttien  tai  AHI:n
tuesta, joten mitä ilmeisimmin äänet kuuluvat vain Paulan kautta. Vahinko ei on-
neksi ole suuri, sillä pelin samplet ja musiikit ovat ihan kelvollisesti  toteu-
tettuja. Joka radalle on eri taustamusiikki, kappaleet tosin ovat melko  lyhyitä
mutta varsin kivan kuuloisia  ja  mainiosti  pelin  tunnelmaan  sopivia.  Tehos-
teäänissä esiintyy joskus bugeja 68060:lla, äänet  joko  jäävät  kuulumatta  tai
esimerkiksi  timantin   kilahdukset   poimittaessa   kuuluvatkin   räjähdyksenä.
68030:lla pelattaessa äänet toimivat moitteetta.
 

Tales From Heaven ei moniaja, mutta siitä pääsee milloin tahansa takaisin  Work-
benchiin, esc-näppäimellä esiin tulevien valikoiden kautta.
 
 
{7Tuomaristo jyrähtää
{7-------------------
 
Kokonaisuutena olen oikein tyytyväinen Tales From  Heaveniin.  Paitsi  että  sen
tekninen toteutus ottaa kaiken irti koneesta ja esittää  raudan  vanhuuden  huo-
mioonottaen vaikuttavia tehosteita, se paikkaa myös yhden aukon  Amigan  pelila-
jien valikoimassa, josta oikea 3D-tasohyppely on tähän  asti  puuttunut.  Pienet
puutteensa peli saa anteeksi, onhan kyseessä todennäköisesti erittäin  vaatimat-
tomalla budjetilla tuotettu teos, ja hintakin on silti pysynyt mukavan  kohtuul-
lisena.

Pelin varsinaisen kohderyhmän eli nuoremman polven mielipidettä sai edustaa  yh-
den hengen suuruinen testijoukko, 3D-räiskintäpelien veteraani Pasi, 12  vuotta.
Yllättävää kyllä, uusimpien megalomaanisten PC-pelien seurassa  runsaasti  aikaa
viettävä pelimies piti Tales From Heavenin grafiikkaa ja musiikkeja jopa hyvinä.
Ensimmäisen tason läpipeluu ei odotetusti  tuottanut  mitään  vaikeuksia,  mutta
toisella tasolla kimppuun pörräävä ampiaisparvi ja laatoilla hyppimisen  vaatima
tarkkuus irrottivat pelin pelattavuudesta kommentin "vähän  hankala".  Joka  ta-
pauksessa positiivinen lopetus positiiviselle arvostelulle. :)
 
Demoversiot ja pelirompulta puuttuva manuaali löytyvät Aminetistä:
 
{9http://ftp.sunet.se/pub/aminet/biz/dkg/TfH_DemoAGA.lha (687 kt)
{9http://ftp.sunet.se/pub/aminet/biz/dkg/TfH_DemoCGX.lha (624 kt)
{9http://ftp.sunet.se/pub/aminet/biz/dkg/TfH_manual.lha (3 kt)
 
{7        Tales From Heaven

        Tekijä:         Darkage Software, http://www.darkage.it

        Julkaisija:     Islona Entertainment Ltd. / Epic Marketing
                        http://www.islona.co.uk/ tai
                        http://www.epicmarketing.ltd.net/

        Edustaja:       Gentle Eye Ky, puh. (03) 363 0048
                        http://www.ge.vip.fi, ge@vip.fi

        Hinta:          260 markkaa

        Vaatii:         Amiga AGA tai RTG, 68030/25 MHz, 8 Mt Fast, CD-ROM
        Suositus:       68040 tai 68060, 16 Mt Fast

        Testattu:       Amiga 1200, 68060/50 MHz, 32 Mt, CD-ROM-asema
                        Amiga 1200, 68030/50 MHz, 8 Mt (vain demoversio)

        Pelityyppi:     3D-tasohyppely

        Kieli:          Englanti

        Grafiikka:      86%
        Äänet:          70%
        Musiikki:       84%
        Pelattavuus:    90%

        Yleisarvosana:  89%
