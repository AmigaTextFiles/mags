6
1
-1 Posti_1.IFF 0 0
0 Posti_1.IFF 236 2*










Saku #32:n postipalstalla oli kysymys:
Onpahan tullut mieleen tyhmähkö kysymys... Amigallehan on Mac-emuja vaikka kuin-
ka, mutta onkohan Macille tehty Amiga-emua? Periaatteessahan  sen  pitäisi  olla
yhtä helppoa, sama piirisarja yms. iMac, G4 ja OS3.5 olisi aika mielenkiintoinen
yhdistelmä
 
{AAmiMac
 
{BVastaus:
 
Tämä yhdistelmä iMac, G4 ja OS3.5 on ihan mahdollinen.  Cloanton  Amiga  Forever
-sivulta    (http://www.cloanto.com/amiga/forever/)    löytyy     MacUAE-linkki,
http://worldserver.oleane.com/ablancha/uae.htm, ja sen takaa löytyy  tarvittavat
ohjelmistot. Itse  olen  testannut  lähinnä  vain  PC-versioita  emulaattoreista
(WinUAE ja Fellow), mutta saatan testailla Mac-versioita joskus  lähitulevaisuu-
dessa.
 
{ALauri Ojansivu

{B--------------------------------------------------------------------------------
Olen tässä viime aikoina päässyt hieman enemmän tutustumaan  tähän  Saku-lehteen
ja huomannut, kuinka se on hyvin  selkeä,  suosittu  verkkojulkaisuna  (paljonko
muuten on kunkin numeron keskimääräinen  levikki?),  ja  aivan  asiallinen  sekä
miellyttävä lukea (amigisteille varsinkin, miksei  muillekin).  Lehdestä  löytyy
monenlaisia artikkeleita, jotka kelpaavat niillekin, jotka eivät itse Amiga-tou-
husta niin välitä mutta mielellään lukevat esim. Keckmanin teorioita.
 
Tulostin koko suhteellisuusteoria-jutun ja vein lukion laajan  matematiikan/fys-
san opettajalleni. Hän tutustui siihen ja seuraavana  päivänä  kävimme  aiheesta
pitkän (välitunnin pituuden huomioon ottaen) keskustelun, ja hän kiitti  kovasti
sekä mielenkiinnostani aiheeseen sekä mukavasta artikkelista ja  kertoi  lainaa-
vansa sitä pojalleen, joka on  jossain  korkeammalla  opistoasteella  tutkimassa
juuri tätä luonnon ominaisuuksien ilmaisemista matematiikan keinoin  sekä  Eins-
teinin teorioiden hämäriä kohtia.
 
Hämmästyttävää  tässä  on  lehden  laatu,  olen  siitä  erittäin  positiivisesti
yllättynyt. Toki on artikkeleita, joita en jaksa lukea, mutta luettavaa  löytyy.
Siksi minusta olisi asiallista nostaa Saku-lehti uudelle tasolle ja hankkia sil-
le domaini (esim. www.saku.fi/.net). Kustannusten  peittämisen  tulisi  onnistua
sponsoreiden rahoituksella. Käsittääkseni lehdellä on koko  lailla  kohtuullinen
lukijamäärä. Sponsoreiden mainokset saisivat varmasti "katsojia" ja  onhan  tämä
amigistijoukko yksi kohderyhmä. Samalla voitaisiin hieman  kasvattaa  vähitellen
Sakun mainetta ja lukijamäärää esim. lehti-ilmoituksilla ja muulla  julkisuudel-
la.
 
Lehti olisi varmasti monelle ei-amigistillekin mieluisaa  luettavaa  selkeytensä
sekä asiallisuutensa vuoksi. Vaikka Saku-lehti onkin  Amiga-julkaisu,  siinä  on
myös mukana ns. yleisiä aiheita, jotka sopivat mainiosti kaikille. Varsinkin ma-
temaattis-tieteellis-elektroniikka-tietotekniikka-kirjoitukset olisivat  sellai-
sia, jotka sopisivat hyvin Amiga-lehden "sivuille".
Tuosta, miten oman domainin hankkiminen käytännössä  onnistuu,  en  tiedä  juuri
mitään, mutta kyllä sen varmasti joku  Amiga-listallakin  taitaa.  Taitaa  mennä
kuukausittain jokin maksu telehallintokeskukselle (n. 50 FIM?). Muutenkin minul-
la olisi intoa avustaa lehden julkaisuun liittyvissä toimissa/kirjoituksissa  ja
graafisessa ulkoasussa varsinkin.
 
{AMatti Kuuva 

{BVastaus:

Kiitos kehuista. Uusittu HTML-layout on saanut kiitosta muiltakin,  joten  Terho
Henriksson (layoutin suunnittelija ja Sakun nykyinen uutistoimittaja) on  tehnyt
hyvää työtä. Terhon ja webmaster Jarmo Piipon  kanssa  kehitämme  layoutia  myös
jatkossa.
 
Levikkiä on vaikea arvioida, koska levityskanavia on useita. Jäsenmaksun tai ko-
tiinkannon maksaneiden perusteella levikkiä ei voi  arvioida.  Sakua  levitetään
paketteina ainakin Amiga Zonelle (Sakunetin keskuspurkki),  MBnetiin  ja  Amine-
tiin, ja lisäksi lehden voi imuroida myös yhdistyksen kotisivuilta. Lisäksi  yhä
useampi lukee lehden online-versiota suoraan kotisivuilta, joten  kokonaislevik-
kiä on käytännössä mahdotonta arvioida.
 
Saku on Amiga-käyttäjien lehti, joten se on myös heidän näköisensä lehti.  Onhan
meillä ollut erinomaisia artikkeleita myös mm. sähköhäiriöistä, RC-harrastukses-
ta ja jopa akvarellimaalauksesta. :) Mahdollisuuksien mukaan julkaisemme juttuja
myös tietokoneharrastuksen ulkopuolelta, mutta tavoite olisi silti pitää  Amiga-
jutut näkyvänä osana lehteä.
 
Mukava kuulla, että suhteellisuusteoria-artikkeli kiinnosti. Siitä on tullut po-
sitiivista palautetta myös muualta.  Tietenkään  kaikki  jutut  eivät  kiinnosta
kaikkia, eihän tilanne ole sellainen paperimuodossa  julkaistavien  aikakausleh-
tienkään osalta. Käytännössä  olemme  saavuttaneet  tavoitteen,  jos  jokaiselle
löytyy lehdestä jotain mielenkiintoista luettavaa. Täysin vapaaehtoisvoimin  ka-
satulla lehdellä on tietenkin luonnollisista syistä erilainen lähtötilanne  kuin
ns. kaupallisilla lehdillä, mutta se ei suinkaan tarkoita sitä, että  pitäisimme
rimaa yhtään sen matalammalla.
 
Yhdistyksemmehän on aatteellinen yhdistys (eli ei verovelvollinen), joten se ra-
joittaa meidän "kaupallista" toimintaamme. Esimerkiksi tuloverolain  23  pykälän
kohta 2: [arvonlisäveron alaisena tulona ei pidetä] "jäsenlehdistä ja muista yh-
distyksen toimintaa välittömästi palvelevista julkaisuista saatua  tuloa".  Arvo
Kuusiola kirjassa Yhdistyksen kirjanpito jne.: "Tämän säännöksen nojalla  jäsen-
lehden ilmoitustuotoista ei olla verovelvollisia. Julkaisujen tulee olla kuiten-
kin toimintaa välittömästi palvelevia, joten pääasiassa tulonhankkimistarkoituk-
sessa tehtyjen julkaisujen tuotot voivat olla veronalaista tuloa."
 
Nämä ovat kiemuraisia asioita, rajat ovat niin häilyviä ja myös ennakkotapaukset
niin erilaisia, että yhdistyksen tulee olla todella varovainen  kaikessa  rahaan
liittyvässä toiminnassaan. Sponsorointi- ja tukimahdollisuuksia on  tutkittu  jo
aikaisemmin, ja nyt lakimuutosten ja ennakkotapausten jälkeen sitä mietitään uu-
destaan. Kerromme asiasta lisää, mikäli jotain uutta ilmenee.
 
Vuosimaksu verkkotunnuksesta on 100 mk. Säännökset verkkotunnuksen myöntämisestä
ovat  muuttuneet  15.6.2000.  Lisää  tietoa  löytyy  THK:n  sivulta  osoitteesta
http://www.thk.fi/suomi/internet/n2387.htm. Nimenomaan .fi tässä tapauksessa, ja
sitä paitsi suosituimmat eli saku.net, saku.org ja myös saku.com ovat jo  varat-
tuja. Yhdistysrekisteriin merkittynä  yhdistyksenä  meillä  olisi  oikeus  hakea
verkkotunnusta, mutta nykyisen lain mukaan ainoa kelpaava muoto on  suomenamiga-
kayttajat.fi, sillä meillä ei ole rekisteröityjä tavaramerkkejä, eikä lyhenteitä
voi käyttää, ellei kyseessä ole ns. julkisyhteisö eli kunta, kaupunki tms. Vali-
tettavasti lehtien nimiä ei enää voida rekisteröidä, jollei niitä  ole  rekiste-
röity toiminimeksi tai aputoiminimeksi Patentti- ja rekisterihallituksessa.

Oma domain on ajatuksena tietenkin hyvä, onhan nykyinen osoitteemme hieman  han-
kala muistaa. Käytännön toteutus on sitten eri asia, ja tietenkin päällimmäisenä
huolena on tuo vuosimaksu. Jostakin "ilmaisesta" palvelusta tunnuksen hankkimis-
ta voisi harkita, ja lupaamme tutkia asiaa lisää.
 
HTML-lehden osalta graafinen ulkoasu on nykyään Terho Henrikssonin käsialaa,  ja
ainakin toistaiseksi haluamme pitää tilanteen ennallaan.  Ideoita  toki  saa  ja
kannattaakin lähettää. Kotisivujen ulkonäkö on Janne Sirénin suunnittelema;  uu-
distetut kotisivut avattiin 17.5.1999, ja nykyinen webmaster Jarmo  Piippo  huo-
lehtii sivujen päivityksistä. Kotisivujakin on  tarkoitus  kehittää  jatkuvasti,
joten niidenkin osalta ideoita otetaan kiitollisena vastaan.
 
Kirjoitusten osalta sanon samaa kuin olen sanonut  muillekin:  parhaiten  asiaan
voi vaikuttaa ottamalla kynän tai näppiksen nätisti käteen ja kirjoittamalla ju-
tun tai vaikka palautetta postipalstalle. En voi tarpeeksi korostaa  sitä,  että
pieninkin panos on lehdelle arvokas.
 
Erityisesti peliuutisten vakituista toimittajaa kaivattaisiin. Terho  Henriksson
pitää uutispalstaa, mutta alati muuttuvien pelimaailman tapahtumien ja  uutisten
seuraamiseen tarvittaisiin oma toimittaja. "Tohtori AivoTurmio"  piti  aiemmissa
numeroissa peliuutispalstaa, mutta sille tarvittaisiin kipeästi  jatkajaa.  Myös
palstan muoto ja ulkoasu kaipaisivat kehittämistä  lehden  uudistuneen  layoutin
myötä.
 
Kaikki apu on tervetullutta!
 
{AAnu Seilonen 
{B--------------------------------------------------------------------------------

Iltaa vain kaikille amigisteille.  Esitän  vain  toivomukseni,  että  Saku  2000
järjestettäisiin. Eksyin vahingossa Sakun sivuille ja vanha amigistin sydän  al-
koi taas sykkiä. Aion yrittää ylläpitää kotikunnallani jonkinlaista Amiga-propa-
gandaa ja hankkia tuttaviani skenelle mukaan. Joka tapauksessa minä aion liittyä
jäseneksi Sakuun ehkä jo huomenna, riippuen olosuhteista, ja alan tilata lehteä.
Aion ehdottomasti myös osallistua Saku 2000:een jos  tai  kun  se  järjestetään.
Kiitos innoituksesta ja motivaatiosta!
 
{ASaku Putkonen 

{B--------------------------------------------------------------------------------

Saku pyrkii asiantuntijoiden avulla selvittämään ongelmasi ja vastaamaan palaut-
teeseesi Posti-palstan kautta. Voit lähetellä mielipiteitä, kysymyksiäsi ja vas-
tauksiasi seuraavaan osoitteeseen postitse.


{ASaku
{Ac/o Anu Seilonen
{ASammaltie 51
{A90650 Oulu
{AInternet: thoriel@sci.fi
{ASakunet: 65:10/6.0 (Anu Seilonen)
{ABBS: Amiga Zone, (015) 348 968 (avoinna 24h)
