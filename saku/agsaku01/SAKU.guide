@database AG-SAKU_1

# Tämä on AmigaGuide-dokumentti. Voit kyllä lukea sitä ilman tarkoitukseen
# kehitettyä ohjelmaa, mutta parhaan mahdollisen mukavuuden saavuttamiseksi
# sinun kannattaa käyttää joko AmigaGuide tai MultiView-lukuohjelmaa.

@node main "Suomen Amiga-käyttäjien unioni ylpeänä esittää: AG-SAKU"

@{b}                  AG-SAKU:@{ub}@{i} 1/93 #1 - 14 Marraskuuta, 1993 @{ui}

@{b}                                  Sisältö@{ub}

 @{" Toimituksen puheenvuoroja                                              " link SAKU-0.0}
 @{" Suomen Amiga-käyttäjien unionin (SAKU) organisaatiosta                 " link SAKU-1.0}

 @{b}Messuraportit@{ub}

 @{" Heimo Laukkanen, Janne Siren: KT-Data 1993, Helsingin Messukeskuksessa " link SAKU-2.0}
 @{" Dan Zerkle/Pasi Kovanen: World of Commodore, 1993                      " link SAKU-16.0}

 @{b}Tietokoneet

 @{" Toni Miettinen: Tietokoneiden huominen                                 " link SAKU-3.0}
 @{" Antti Vähä-Sipilä: Amigalla aivoaaltoja stimuloimassa                  " link SAKU-4.0}
 @{" Topi Kanerva: Amigan grafiikan tulevaisuudennäkymät                    " link SAKU-7.0}
 @{" Mikko Virtanen: Amiga 4000/030, mitä uutta?                            " link SAKU-14.0}
 @{" Tero Tammelin: Tietotekniikan sanastoa                                 " link SAKU-15.0}
 @{" Sami Jäntti: AHD, PC:n kovalevy Amigaan                                " link SAKU-18.0}
 @{" Tomi Jaskari: IDE - SCSI historiikki                                   " link SAKU-19.0}

 @{b}Pelit ja Urheilu@{ub}

 @{" Juha Lindblom: Megazone - The Ultimate Laser Adventure                 " link SAKU-10.0}
 @{" Heimo Laukkanen: Budo ja tekniikka                                     " link SAKU-11.0}
 @{" Juha Lindblom: RC-autoilu, mitäs kummaa?                               " link SAKU-12.0}

 @{b}Tietoliikenne@{ub}

 @{" Janne Siren: EXCELSIOR!, Amigan purkkisoftien kuningas?                " link SAKU-5.0}
 @{" Janne Siren: Uusi kotimainen purkkiohjelma, TechnoBBS                  " link SAKU-13.0}

 @{b}Lehdet@{ub}

 @{" Antti Vähä-Sipilä: Hakkeri-lehti arvostelussa                          " link SAKU-8.0}
 @{" Pasi Kovanen: Tekniikan Maailma tunaroi                                " link SAKU-17.0}

 @{b}Sekalaista@{ub}

 @{" Antti Vähä-Sipilä: Kuinka luot (lähes) täydellisen julkaisun           " link SAKU-6.0}
 @{" Esa Heikkinen: Videokirjasto                                           " link SAKU-9.0}
 @{" Pro Amiga Oy                                                           " link SAKU-20.0}
@endnode
@node SAKU-0.0 "Toimituksen puheenvuoro"

@{b}Toimitus@{ub}

   Päätoimittaja: Tomi Jaskari [yhteydenpito, materiaalin haalinta jne]
  Ulkoasupoliisi: Janne Siren [lehden kasaaminen ja siistiminen]
Turvallisuusmies: Heimo Laukkanen [avustaja]
 Jokapaikanhöylä: Jani Höglund [avustaja]

@{b}Tervehdys kaikki hypertekstiin tutustujat!@{ub}

Yhteisellä kielellä voimme ilmaista monia yhteisiä asioita, mutta jokaiselle
ihmisille muodostuu oma sisäinen käsitteistönsä.  Amigan parhaisiin piirtei-
siin kuuluu yhteinen makrokieli nimeltään ARexx; sen avulla voit ohjata koko
laitteistoasi yhdestä sovellutuksesta. En tosin itsekkään ole vielä täysillä
hyödyntänyt tätä universaaliutta.

Sanotaan, että tieto on valtaa, mutta miksi niin?  Ja miten tietoyhteiskunta
sopii tähän?  Jos tieto on valtaa niin onko tietoyhteiskunta kaikkien
yhteinen yhteiskunta, jossa todellista tietoa on kaikilla?  TOIVON niin!
Kaikkein vaikein este tasa-arvoisen yhteiskunnan tiellä on ihmisten
erilaiset hankitut kyvyt ja lähtöasemat kotitaustoineen, geeneineen ja
synnyinseutuineen.  Tasapäistämistä en kannata, mutta on mahdollista
määritellä mitä meidän pitäisi sopia toistemme kanssa, jotta saavuttaisimme
korkeamman tyytyväisyyden.

Hypertekstillä on ominaisuus, jota ei ole normaalilla tekstillä; siihen voi
eksyä.  Olemme tässä ensimmäisessä Suomen Amiga-käyttäjien hypertekstinume-
rossa pyrkimässä suureen selkeyteen ja käytettävyyteen.  Sinun tehtävänäsi
on tietää mitä haluat tehdä elämälläsi!  Tai ainakin mistä haluat tietää
lisää.  Minä tiedän haluavani tarjota laveamman tien tietoon useammille
kanssaihmisilleni ja siksi käytin nyt jopa 20 minuuttia tähän.

Tomi Jaskari


@{b}Ulkoasua sommittelemassa@{ub}

Tomi Jaskarin kanssa hetken keskusteltuani tulin siihen tulokseen että nyt
kun SAKU-lehti jakautuu useampaan osaan, tämä julkaisumuoto voi kenties
tarvita minunkin panostani ulkoasun osalta.  Hoidan siis artikkelien
siistimistä ja pidän yllä yhtenäistä ulkoasua.  Ehdotuksia ja mielipiteitä
luonnollisesti kaivataan runsain mitoin, joten jos jotain tulee mieleen, ota
allekirjoittaneeseen yhteyttä.  Juttuja lehteen tarvitaan myös. Jos tuntuu
että olisi jotain kirjoitettavaa, niin älä epäröi tarttua teksturiisi.

Minun hommiani vähentääkseen kannattaa artikkelin kirjoittajien ainakin
pitää mielessään että teksti tulee lehdessä olemaan 76 merkkiä rivillä,
(jotta se mahtuu myös vain 640 pistettä leveälle ruudulle kunnolla) joten
huomattavasti pitemmät tai lyhyemmät rivit tulevat muutamaan ulkonäköään.
Jos sinulla jostain syystä on tarkoitus pitää jotkut rivit tietyn
mittaisina, muista mainita siitä artikkelia tarjotessasi.  Kursiivia ja
tummennusta tulemme myös käyttämään otsikoihin ja pienessä määrin
tavalliseenkin tekstiin, jos se tuntuu tilanteeseen sopivalta.  Mahdollista
olisi myös käyttää värejä - tässä on kuitenkin ongelmana erilaiset paletit.
Esimerkiksi MagicWB:n paletti voisi olla sopiva perus-paletti tilanteisiin
jossa väriä tekstissä kaivataan, vai?  Palautetta kaivataan.

Muuta piristystä lehteen tulevat tarjoamaan kuvat ja mahdollisesti pienet
moduulit.  Koska AG-SAKUn kokoa ei kuitenkaan haluta liiaksi paisuttaa,
olemme Tomin kanssa tulleet siihen tulokseen että minkäänlaisia katselu
ohjelmia ei paketteihin tulla liittämään.  Jokainen voi käyttää kuvien
katseluun ja musiikin kuuntelun mitä tahansa ohjelmaa - sinun tarvitsee vain
aliasoida haluamasi ohjelmat SAKUVIEW:ksi ja SAKUPLAY:ksi.  Vaatimuksena on
että ohjelmat ottavat kuvan/musiikki-moduulin nimen komentoriviltä.  Kuvat
ovat IFF muodossa, ellei toisin mainita.

Lehden mukana seuraa myös Tomi Jaskarin suomentama 'help.guide'.  Siirtäkää
se S:  dirikkaanne, niin AmigaGuide näyttää sen painaessanne Help namiskaa.

Janne Siren
@{i}
      Joulukuussa tavataan taas AG-SAKU #2:en merkeissä! Kirjoitelkaa! @{ub}
@endnode
@node SAKU-1.0 "Suomen Amiga-käyttäjien unionin (SAKU) organisaatiosta"

  @{b}Suomen Amiga-käyttäjien unionin (SAKU) organisaatiosta@{ub}

  SAKUn organisaatio tuntuu toistaseksi olevan hieman sekava, siksi alla
  annetut tiedot voivat myös tuntua siltä.  Toivottavasti asiaan tulee
  pian parannusta.  Ehdotuksia voitte lähetellä asianomaisille.  Muistakaa
  myös ilmoittaa osoitteiden tai puhelin-numeroiden muutoksista.

  @{" Vyöhykejako                           " link SAKU-1.1}
  @{" SAKU-tukipurkit ja niiden pitäjät     " link SAKU-1.2}
  @{" Tiedonvälityksen ydinhenkilöt         " link SAKU-1.3}
  @{" Muita mukanaolijoita                  " link SAKU-1.4}
  @{" Organisaatiokeskustelun puheenvuoroja " link SAKU-1.5}

  @{" Kuva 1: Raytracettu SAKU-logo         " system "SAKUVIEW Pics/SAKU_Logo.IFF"}
  @{" Kuva 2: SAKU-sammakko-logo            " system "SAKUVIEW Pics/SAKU_Sammakko.IFF"}
@endnode
@node SAKU-1.1 "Suomen Amiga-käyttäjien unioni: Vyöhykejako"

        ° Oulu:
           The Spit <-> @{" Ylä-Zone " link SAKU-1.1.1}

                           ° Iisalmi:
                               Neuvosto Savo

             ° Pieksämäki:
                Amiga Zone <-> @{" Järvi-Zone " link SAKU-1.1.2}


 ° Rauma:                       
    Data Store <-> @{" Turku-Zone " link SAKU-1.1.5} ° Vantaa:             ° Kotka:
                                    GigaBox               Westlink <-> @{" Itä-Zone " link SAKU-1.1.4}
                              ° Kauniainen:
                                 Epsilon Indi <-> @{" Helsinki-Zone " link SAKU-1.1.3}
@endnode
@node SAKU-1.1.1 "Suomen Amiga-käyttäjien unioni: Vyöhykejako"

@{b}Ylä-Zone@{ub}

Tiedoituspurkkina toimii ainakin The Spit, (981) 330 434 (22-06).

@{b}Avainhenkilöt@{ub}

 Mika Välitalo: Ylä-Zonen kerhoherra 
Janne Kiiskilä: Ylä-Zonen InterNet-yhteyshenkilö (jannek@phoenix.oulu.fi)

Oulusta käsin levitetään myös hypertekisti-SAKUa.
Listapalvelija: ouamiga@phoenix.oulu.fi
@endnode
@node SAKU-1.1.2 "Suomen Amiga-käyttäjien unioni: Vyöhykejako"

@{b}Keski-Suomen alue, Järvi-Zone@{ub}

Keski-Suomen alueeseen eli Järvi-Zoneen kuuluu keskisuomi - savo - mikkelin
lääni yms.  alueet suomen keskeltä joissa mm.  viännettään savvoo.  Zonen
johtona toimii Amiga Zone BBS Naarajärvellä, Pieksämäen maalaiskunnassa.
Jaa että mikä mäki?  No juu, Pieksämäki sijaitsee Mikkelin, Kuopion,
Jyväskylän ja Varkauden muodostaman suunnikkaan keskellä.  Kyseessä on
tällainen VeeÄrrä kaupunki, rautateiden risteyspiste jossa junaa vaihdetaan
yms.  Täältä menevät rautatiet joka ilmansuuntaan.

@{b}Yhteystiedot@{ub}

Esa Heikkinen        - Järvi-Zonen puheenjohtaja.  Tietoisuutta löytyy
Vilhulantie 6 C 24     kaikesta tekniikasta, video/audiotekniikka, Amigan
76850 Naarajärvi       virittely ja laajentaminen, tietotekniikka,
                       tiedonsiirto, radioamatööritoiminta ja purkin pito.
Amiga Zone BBS         Amiga Zonesta löytyy runsain määrin kaikenlaista
(958) 422757           kivaa Amigalle.  Pelkkien ohjelmien lisäksi on mm.
Auki 21-04             laaja musiikki-moduuli valikoima.  Boxissa ei ole
v32 MNP v42bis         imurointirajoituksia ja myös aloittelijat ovat
                       tervetulleita.  SAKU-lehdykän voit joko imuroida
                       purkista - taikka tilata postitse.

Sami Jäntti          - Diskettilehden levitystä postitse ja muulla tavoin
Ratakatu 15            esim. "kädestä käteen" levityksenä.  Myös täältä
76100 Pieksämäki       löytyy laajalti tietoisuutta tekniikasta. Kokemusta
                       on mm.  Amigan virittämisestä (näkisittepä miehen
                       A500:n!) ja LA- sekä radioamatööritoiminnasta.

Marko Kervinen       - Diskettilehden levitystä postitse.
Petosenmutka 29 D 21
70820 Kuopio

Uusimman SAKUn saat siis imuroimalla Amiga Zonesta taikka lähettämällä
disketin sekä palautuspostimerkin (tai 5 markkaa) johonkin yllänäkyvistä
osoitteista, vaikkapa lähinpään.

Mikäli koet olevasi osaava Amiga-ihminen Keski-Suomen alueella, ja haluaisit
osallistua lehden tekemiseen - toimia lehden levittäjänä tai muuta - kaikki
apu on tervetullutta!  Ota yhteyttä Amiga Zonelle niin keskustellaan
tarkemmin mitä voisit tehdä.  Voit myös lähettää tekemiäsi artikkeleita, ne
lähtevät täältä eteenpäin.

Suunnitelmissa olisi jonkinlaisen kysymyspalstan ylläpito SAKUssa, eli
mikäli lukijoilta löytyy kysyttävää koskien yllä kerrottuja tekniikan aloja,
saa lähettää postia zonen johdolle.  Vastaukset julkaistaan sitten
seuraavassa kerholehdessä mikäli postia tulee!  Tässä lienee vielä syytä
muistuttaa, että tietoisuus ei rajoitu ainoastaan meidän parin henkilön
kesken, vaan yhteydet pelaa myös mm. huoltoliikkeisiin.
@endnode
@node SAKU-1.1.3 "Suomen Amiga-käyttäjien unioni: Vyöhykejako"

@{b}Helsinki-Zone@{ub}

Tiedoituspurkkina toimii Epsilon Indi, (90) 5054201.

@{b}Avainhenkilöt@{ub}

 @{" Tomi Jaskari    " link SAKU-1.1.3.1}: Helsinki-Zonen kerhokettu ja AG-SAKUn päätoimittaja.
 @{" Janne Siren     " link SAKU-1.2.2  }: Tukipurkin ylläpitäjä ja AG-SAKUn ulkoasupoliisi.
 @{" Heimo Laukkanen " link SAKU-1.1.3.2}: AG-SAKUn vakituinen avustaja ja yleis-sähläri.
@endnode
@node SAKU-1.1.3.1 "Tomi Jaskari"

@{b}Tomi Jaskari@{ub}
Rasinkatu 7 C 80
01360 Vantaa
Puh: (90) 8742445

InterNet: tomi.jaskari@helsinki.fi
@endnode
@node SAKU-1.1.3.2 "Heimo Laukkanen"

@{b}Heimo Laukkanen@{ub}
Kauppakartanonkato 24
00930 Helsinki
Puh: (90) 335217
@endnode
@node SAKU-1.1.4 "Suomen Amiga-käyttäjien unioni: Vyöhykejako"

@{b}Itä-Zone@{ub}

Tiedoituspurkkina toimii Westlink, (952) 184 445.

@{b}Avainhenkilöt@{ub}

 @{" Pasi Kovanen " link SAKU-1.1.4.1}: Itä-Zonen puheenjohtaja ja SAKU-lukijan pääkoodaaja.
@endnode
@node SAKU-1.1.4.1 "Pasi Kovanen"

@{b}Pasi Kovanen@{ub}
Erämiehentie 14
48400 Kotka
Puh: (952) 282223
@endnode
@node SAKU-1.1.5 "Suomen Amiga-käyttäjien unioni: Vyöhykejako"

@{b}Turku-Zone@{ub}  @{i}"Lähde länteen, poikani, lähde länteen" @{ui}

Turku-Zone käsittää noin suurin piirtein alueen, joka ulottuu kolmion tavoin
länsirannikolta Tampereelle siten, että kolmion hypotenuusa osuu Turun ja
Porin läänin rantaviivalle ja hypotenuusan vastainen kulma Tampereelle.
Älkää koettako piirtää tuota kolmiota kartalle.

Turku-Zonen päämaja on Raumalla, 100 km Turusta pohjoiseen ja 50 km Porista
etelään.  Fyysinen olinpaikka on tietenkin melko merkityksetön.

Turku-Zonessa Amigakerho ylläpitää Amigistien hyvinvointia seuraavasti
esimerkiksi ylläpitämällä tukipurkkeja, joissa pitäisi olla aina saatavissa
SAKUn uusin numero (edellyttäen että sysopit ovat aktiivisia):

Data Store BBBS (938) 8220253, (938) 8220523, Telemaa Xenolink (931) 670160
The Outpost (938) 8223057 (21-07), Top 100 Memo (938) 8224572, (938) 8224527

Sanottakoon tässä että Turku-Zonen "kerhoherra" ei puhelinlaskujen takia
Telemaahan soittele, joten privaatti-uploadit hänelle tehtäköön Datikseen.

Periaatteessa toimenkuvaamme kuuluu paljon muutakin kuin SAKUn levitys ja
sen toimittaminen, mutta ainakaan vielä "ylhäältä" ei ole tullut selkeitä
toimintaohjeita.  Niitä odotellessa ideoita otetaan vastaan.

Passiivisen SAKUn levittämisen lisäksi osallistumme aktiivisesti sen
toimittamiseen.  Amigakerho on rakennettu siten, että jokainen alue
neuvottelisi artikkelien lähettämisestä SAKUun ensisijaisesti oman
kerhoherransa kautta.  Jos haluat mainetta ja kunniaa (rahaa et saa) ja
artikkelisi SAKUun, tehokkain tapa on lähettää se oman zonesi kerhoherralle,
Turku-Zonessa allekirjoittaneelle.  Niille, jotka eivät motua omista niin
nettiosoitteet saattavat mennä hieman yli hilseen.  Lähettäkää tällöin
postinne normaaleihin postiosoitteisiin.

Mikäli sinulla ei ole modeemia tai puhelinlasku hirvittää, voit lähettää
disketin ja vastauspostimerkin (kirjekuorikaan ei ole pahitteeksi) alla
olevaan PL-osoitteeseen.  Vaikka et asuisikaan Turku-Zonen alueella, lähetän
uusimman SAKUn heti sen ilmestyttyä tai vanhempia SAKUja pyynnöstä.  Voit
antaa FidoNet- tai InterNet-osoitteesi tallennettavaksi tietokantaamme
jolloin lähetän postia aina kun uusi SAKU on ilmestymäisillään.

@{b}Yhteystiedot@{ub}

Koko Suomi: @{"Tomi Jaskari" link SAKU-1.1.3.1} (tomi.jaskari@helsinki.fi)

Turku-Zone: Antti Vähä-Sipilä (avs@mits.mdata.fi)
            FidoNet > 2:222/120
            100-NET > 42:100/2
            Posti 1 > Vinkkelikuva 38, 26660 Rauma
            Posti 2 > c/o Analogy, PL 223, 26101 Rauma

Postiosoitetta 1 saa levittää vain SAKUn mukana.  Osoite 2 on "julkinen".
Posti saattaa ottaa vähän aikaa ehtiäkseen minun hikoileviin sormiini, koska
armeija painaa päälle.  Vastaan kuitenkin aina kun on mahdollisuus ja
kaikkiin minulle tuleviin viesteihin.
@endnode
@node SAKU-1.2 "SAKU-tukipurkit ja niiden pitäjät"

  @{b}SAKU-tukipurkit ja niiden pitäjät@{ub}

  @{"   Esa Heikkinen: AmigaZone     " link SAKU-1.2.1}
  @{"     Janne Siren: Epsilon Indi  " link SAKU-1.2.2}
  @{"  Kimmo Kustonen: Giga-Box      " link SAKU-1.2.3}
  @{"     Lauri Aalto: The Spit      " link SAKU-1.2.4}
  @{" Tapio Ronkainen: Westlink      " link SAKU-1.2.5}
  @{" Jukka Kauppinen: Neuvosto Savo " link SAKU-1.2.6}
@endnode
@node SAKU-1.2.1 "Esa Heikkinen: AmigaZone"

@{b}Esa Heikkinen@{ub}        - Järvi-Zonen puheenjohtaja.  Tietoisuutta löytyy
Vilhulantie 6 C 24     kaikesta tekniikasta, video/audiotekniikka, Amigan
76850 Naarajärvi       virittely ja laajentaminen, tietotekniikka,
                       tiedonsiirto, radioamatööritoiminta ja purkin pito.
Amiga Zone BBS         Amiga Zonesta löytyy runsain määrin kaikenlaista
(958) 422757           kivaa Amigalle.  Pelkkien ohjelmien lisäksi on mm.
Auki 21-04             laaja musiikki-moduuli valikoima.  Boxissa ei ole
v32 MNP v42bis         imurointirajoituksia ja myös aloittelijat ovat
                       tervetulleita.  SAKU-lehdykän voit joko imuroida
                       purkista - taikka tilata postitse.
@endnode
@node SAKU-1.2.2 "Janne Siren: Epsilon Indi"

@{b}Janne Siren@{ub}
Oravamäentie 2f 17
02700 Kauniainen

Epsilon Indi
(90) 5054201
v32bis MNP v42bis

InterNet: jts@krk.fi
@endnode
@node SAKU-1.2.3 "Kimmo Mustonen: GigaBox"

@{b}Kimmo Mustonen@{ub}

GigaBox
(90) 8752828
v32bis MNP v42bis
@endnode

@node SAKU-1.2.4 "Lauri Aalto: The Spit"

@{b}Lauri Aalto@{ub}

The Spit (2:228/406.2)
(981) 330434
Auki 22-06
@endnode
@node SAKU-1.2.5 "Tapio Ronkainen: Westlink"

@{b}Tapio Ronkainen@{ub}

Westlink ABBS
(952) 184445
v32bis MNP v42bis

Westcom Systems Oy
@endnode
@node SAKU-1.2.6 "Jukka Kauppinen: Neuvosto Savo"

@{b}Jukka Kauppinen@{ub}
Sankarinkatu 9 A 3
74100 Iisalmi

Neuvosto Savo (2:227/26)
(977) 13192
@endnode
@node SAKU-1.3 "Tiedonvälityksen ydinhenkilöt"

@{b}Tiedonvälityksen ydinhenkilöt@{ub}

Juha Lindblom           22:468/150
Ritvalantie 13
00940 Helsinki
Puh: (90) 307898

Antti Tuominen          2:220/550.2
Suursuontie 2B 28
00630 Helsinki

Panu Vartiainen         2:221/112
Salonsaari
17200 Vääksy
Puh: (918) 669628

Jarno Tuomainen         2:221/112
Toritie 14 B 23
19600 Hartola
Puh: (918) 161763

Antti Vähä-Sipilä       2:222/70.10
Vinkkelikuja 38         2:222/180.1
26660 Rauma
Pub: (938) 8223364

Kimmo Hämäläinen        2:227/25
Rak. 103 I 24
42720 Keuruu
Puh: (943) 43006

Janne Korhonen          22:468/210
Karttutie 8
Viitasaari
Puh: (946) 21257

Taneli Korhonen
Oksakuja 2
71850 Leppäkaarre
Puh: (971) 422395
@endnode
@node SAKU-1.4 "Muita mukanaolijoita"

@{b}Muita mukanaolijoita@{ub}

Petri Airio             2:222/100
Timo Kinnunen           2:227/30
Jussi Lindblom          22:227/25
Sami Brandt             2:227/29
Mikko Virtanen          2:220/350
Jussi Alanärä           2:220/550.1
Ilpo Jääskeläinen       22:468/510
Jyrki Saarinen
Jouni Pellikainen
@endnode
@node SAKU-1.5 "Organisaatiokeskustelun puheenvuoroja"

  @{b}Organisaatiokeskustelun puheenvuoroja@{ub}

  @{" Mika Välitalo     " link SAKU-1.5.1}
  @{" Olavi Koistinen   " link SAKU-1.5.2}
  @{" Antti Vähä-Sipilä " link SAKU-1.5.3}

@endnode
@node SAKU-1.5.1 "Organisaatiokeskustelun puheenvuoroja: Mika Välitalo"

@{b}Organisaatiokeskustelun puheenvuoroja: Mika Välitalo@{ub}

(7386/7536)
From: Mika Valitalo To: Heimo Laukkanen
Date: 22 Apr 93  20:39:40
Subj: Re: LUE TAAS! TARKEA!
>         3) Lappi: Mika Välitalo
>         Netmail:2:228/888

Mika Välitalo
Valtatie 5
99100 Kittilä

Puh. 9694-12864


Tuossa hiukan tarkempaa osoitetta. Ottakaa talteen, joille
en ole huomannut lähettää.

> Tämä kaikki on mm. sen takia, että minulla taitaa tällä hetkellä olla
> päivittynein jäsenlista, joten voin pitää sitä ajan tasalla tulevai-
> suudessakin.

Olisi hyvä, kun tekisit näitä summarum-yhteenvetomessuja, jotta
kaikki pysyvät tilanteen tasalla, eikä tartte keräillä kokonaiskuvaa
miljuunasta erillisestä messusta.

>         a) tukipalvelu
>      - Postin kautta

Hmmm... ??? Siis avuntarvitsevat lähettävät kirjeen, jossa
selittävät ongelman. Eikö puhelinpalvelukin kuulu asiaan?
Eli ongelmaan ei välttämättä tarvitse odottaa ratkaisua viikkoja,
vaan saa vastauksen heti.

>         b) diskettilehti
>      - EI VUOSIMAKSUA!

Samaa mieltä. Irtonumeroina.

>      - Eli tietty verkko on suunniteltava... = sovittava, että
>         kuka hakee mistä ja vie mihin ( 90 -alueen ulkopuolella! )
>         c2) lehden posti-levittäjät

Voi olla karmeaa niille, jotka omistavat 2400:sen...


  - Mika

--- GEcho 1.00/beta+
 * Origin: CoDSi BBBS, Suomen pohjoisin node (2:228/888)
@endnode
@node SAKU-1.5.2 "Organisaatiokeskustelun puheenvuoroja: Olavi Koistinen"

@{b}Organisaatiokeskustelun puheenvuoroja: Olavi Koistinen@{ub}

(8064/8371)
From: Olavi Koistinen To: Pasi Kovanen
Date: 05 May 93  08:27:05
Subj: Re: Tätä meno ei kohta enää kerhoilla

OK> No, siitä vaan yrittämään! Ei muuta kuin joku postittaa mainoksen
PK> "Joku"-asenne ei kyllä tuota mitään tulosta! :)

Tuosta tulikin mieleen yksi hyvä juttu, jossa kerrottiin tunnollisesta
yrityksen työntekijästä Joku Muusta, joka "on poistunut keskuudestamme",
eikä voida enää sanoa, että eikö Joku Muu voisi tehdä sen ja sen...

PK> Kuka toimii PR-miehenä?

Vapaaehtoisia...? Ensin pitäisi kuitenkin päättää klubin nimi ja ehkä
odottaa toisen numeron ilmestymistä, että homma saataisiin jotenkin
vakiintumaan.

 * Q-Blue v0.7 [NR] *
--- Intro
 * Origin: The Place on Earth - The Central Point - (2:220/501)
@endnode
@node SAKU-1.5.3 "Organisaatiokeskustelun puheenvuoroja: Antti Vähä-Sipilä"

@{b}Amigakerho, SAKU (Suomen Amiga-käyttäjien unioni)@{ub}

@{b}1. Tarkoitus@{ub}

SAKUn tarkoitukset käyvät ilmi kerhon säännöistä (erillinen kirje).

@{b}2. Zonen johtaja ja kerholehti@{ub}

Zonea johtaa Kerhoherra.  Kerhoherra saa aina kerhon ylimmältä johdolta
uusimman kerhon lehden ja huolehtii sen levittämisestä mahdollisimman hyvin.

Lehden voi tilata Zonen johtajalta lähettämällä palautuspostimerkin (2mk
30p) ja tyhjän levykkeen allaolevaan osoitteeseen tai mihin tahansa
viralliseen lehden levitysosoitteeseen.  Lehden voi myös imuroida useista
elektronisista postilaatikoista (ks.  lista).

Halutessasi Zonen koordinaattori ilmoittaa uuden lehden ilmestymisestä
haluamiisi email-osoitteisiin (ei ole resursseja ilmoittaa asiasta
postitse/puhelimitse).

Artikkelit kerholehteen voi lähettää koordinaattorille, joka huolehtii
niiden lähettämisestä eteenpäin.  Koordinaattorin puoleen voi kääntyä
artikkelien sisältöä tms.  koskevissa kysymyksissä, jolloin koordinaattori
ottaa asioista selvää muilta koordinaattoreilta/artikkelin kirjoittajalta.

Jokaisessa Zonessa on avainhenkilöitä, joille koordinaattori lähettää aina
uuden lehden numeron heti sen ilmestyttyä (avainhenkilöt lähinnä nopeiden
modeemien omistajia, jotka vastaavat boksilevityksestä sekä suurten
grouppien/käyttäjäryhmien swappereita).  Näiden ei tarvitse erikseen tilata
lehteä.

@{b}3. Kerhon toimintaan liittyminen@{ub}

Ilmoita yhteystietosi Zonen koordinaattorille, joka laittaa ne tietokantaan.
Kerro mitä haluat tehdä kerhon hyväksi ja haluatko osallistua
neuvontapalveluun.  Siitä myöhemmin.  Sinun täytyy ottaa aktiivisesti
yhteyttä koordinaattoriin, koska vain neuvontapalvelun kysymykset lähetetään
sinulle automaattisesti (jos olet siinä mukana).  Soitto, email-viesti tai
kirje silloin tällöin riittää.  Email on suositeltavin yhteydenpitomuoto.

@{b}4. Neuvontapalvelu@{ub}

Jos haluat osallistua neuvontapalveluun:  se on tarkoitettu niille, jotka
haluavat apua Amigansa hyödyntämiseen.  Ilmoita _vahvat_ erikoisalasi
koordinaattorille.

Silloin tällöin sinulle tulee kysymyksiä ja niihin liittyvää oheistietoa
(diskettejä tms.) sekä palautuspostimerkki.  Vastaa kysymykseen niin hyvin
kuin osaat ja palauta materiaali kysyjälle (ei siis koordinaattorille!)

Jos et osaa vastata, palauta materiaali koordinaattorille, joka lähettää sen
mahdollisesti muulle asiantuntijalle tai palauttaa kysymyksen
ratkaisemattomana.

Neuvontapalveluun liittyvän on tunnettava vastuunsa siinä, ettei jätä
kysyjää odottamaan.

Antti Vähä-Sipilä
@endnode
@node SAKU-2.0 "KT-Data 29.9 - 1.10 1993, Helsingin Messukeskuksessa"

@{b}Heimo Laukkanen: KT-Data 1993, Helsingin Messukeskuksessa@{ub}

KT-Data messut pidettiin Helsingin messukeskuksessa jo ties kuinka monetta
kertaa - minulle ne olivat ensimmäiset, sillä aikaisemmin en ollut viitsinyt
raahautua paikalle PC-raudan vuoksi, vaikka vapaalippuja olisin varmasti
eripuolilta saanutkin.  Nyt olivat asiat toisin, sillä näytteilleasettajien
joukossa komeilivat myös Broadline Oy, Commodore ja Man & Man Company,
joiden osastolla vietinkin suurimman osan ajastani.

Perjantai, ensimmäinen lokakuuta, oli mitä parhain päivä pienelle
visiitille.  Ulkona oli mukavan syksyinen ilma, jotta tuon lyhyen matkan
jaksaisi kulkea messukeskuksen ylilämmitettyihin tiloihin.  Vapaalippua
vilauttamalla pääsi hienosti sisälle messukeskukseen, jossa oli täysi vilinä
päällä.  Puku päällä kuljeksivat ATK-konsultit olivat hyvää vastakohtaa
viimeiselle huima-muodilleni, johon kuului mm.  hienot vihreät tennarit ja
punaruutuinen flanelipaita, joka kaikkien taiteensääntöjen mukaan roikkui
ulkona takin ollessa auki.

Mutta kuten sanottu, tilat olivat ylilämmitetyt, jos sen voi niin ilmaista.
Hetkisen kiertelyn jälkeen alkoi jo hiki valua kainaloista ja suunpieliin
ilmestyä pientä kuolan tapaista erilaisia myllyjä ihaillessa.  Mainittakoon
nyt mm.  Digitalin Alpha-sirulla varustettu PC, joka pyöri vaatimattomalla
150 MHz:n taajuudella, sekä IBM:n RISC laitteisto RS/600.  Compaq oli
tyylikkääseen rakennelmaansa piilottanut kasan erilaisia PC-koneita, jotka
eivät liiemmin iskeneet - sillä joka toisen kulman takana oli samanlaista
rautaa.  Toki 'Penttiä' (Pentium) eli 586:ta piti käydä vilkaisemassa -
vaikkakaan Compaqin demot eivät tehneet sille liiemmin oikeutta.  Näistä
demoista puheenollen:  liekö ollut syy näytössä vai missä, mutta sellainen
varsin yksinkertaisen näköinen demo nyki inhottavasti jopa 486/33 vehkeessä,
liekö heillä aika vaihtaa ohjelmoijaa?

ICL:n näytteilleasettelu oli varsin veikeä.  He olivat rakentaneet paikalle
casinon, jonne noustiin portaita pitkin ja ylhäällä oli sitten pelipöytiä,
joissa 'jakaja' esitteli eri koneita.  Hauskaa, sanoisin.

Ehkäpä paras tarjous, jonka nopean visiitin aikana huomasin, oli Hewlet
Packardin Deskjet 500cc mustesuihkukirjoittimen messutarjous.  Kyseinen
vehje lähti käteisellä ostettaessa alle kahden tonnin - joten ymmärrettävää
on, että 50:n kappaleen erä oli myyty nopeasti loppuun.

Commodoren tuotteet, mukaanlukien CD32, oli asetettu näytteille varsin
perinteiseen tyyliin, joka jäi ikävästi taustalle, jos vertasi sitä isoihin
Microsoftin tai muiden firmojen rakennelmiin, jotka houkuttelivat ihmisiä
paikalle kuin hunaja kärpäsiä.  Mutta kävi se vilinä Commodoren koneidenkin
kimpussa (siinämäärin että käytävän tukkiva Amigoita ihaileva ihmis-lauma
aiheutti närkästystä muiden vierailijoiden keskuudessa -Jts) Muutamat koneet
vetivät innokkaita kokeilijoita puoleensa, eikä ihme, sillä kukapa ei
haluaisi leikkiä hetkeä A3000T:llä, jossa on 68040-turbo, 1.3 gigatavun
DAT-asema, Merlin grafiikkakiihdytin, mukavasti muistia ja muita lisukkeita.
Vaihtoehtoisesti oli tietysti mahdollisuus kokeilla pelaamista CD32:lla tai
vaikka kokeilla Amigalla Macintoshia EMPLANT-kortin avulla, joka oli tässä
tapauksessa tungettu A4000/040:n sisuksiin.  Jos ei näistä pitänyt, oli
mahdollisuus kokeilla Broadline Oy:n konetta, joka oli turbotettu A2000.
Sisään oli tungettu mm.  68040-turbo, GVP:n 24-bittinen Impact Vision
grafiikkakortti, 16-bittinen musiikkikortti ja muita asioita, jotka saivat
paatuneenkin Amigistin alahuulen väpättämään.  Samuli Edelmanin laulu,
Koffin mainos ja erinäiset efektit kuuluivat selväsri 16-bitin avulla
toistettuna, eikä Broadlinen esittelijällä ollut syytä peittää hymyään, kun
väki kuhisi koneen ympärillä.  Mikäli ei musiikkikaan miellyttänyt, oli toki
vielä mahdollisuus leikkiä muilla koneilla ja esimerkiksi digitoida
A1200:een kuvia Epsonin digitoijan kautta Dragon Lance kalenterista.
600dpi:n tarkkuuteen pystynyt digitoija ja ADpro ohjelma loihtivat hienosti
ruudulle tyylikkäitä kuvia, jotka saivat muutamat PC-sedätkin katselemaan
Amigaa uudessa valossa.

   @{" Kuva: Commodore Amiga CD32 " system "SAKUVIEW Pics/Amiga_CD32.IFF"}

CD32, kohahduttava konsolimaailman tappaja, oli sellainen kuin odotinkin.
Ulkonäöltään konsoli ja sisältään tappaja.  CD-ROM:lta toistuivat nätisti
niin Bladerunner, kuin Blues Brothers elokuvat, sekä värikkäät pelit, kuten
Pinball Fantasies, Zool ja Robocod - mainittakoon myös, että A4000:ssa,
jossa oli EMPLANT-kortti, pyöri CD-Romilla Macintosh-versio Indiana
Jonesista.  CD32:n ohjain sopi mukavasti käteen, mutta ei ollut muotoilunsa
ansiosta yhtä vankka kuin muut ohjaimet (pärjää kyllä hyvin SNES:sini
ohjaimille -Jts) ja riski mies saisi ohjaimen katki, jos suutuksissaan
alkaisi riehumaan.  Koneen tulevaisuudesta en mene mitään arvailemaan,
toivon vain parasta, sillä vehje on todellakin hyvä - onhan se sentään
Amiga.

Merlin ja EMPLANT saivat aikaan todellakin positiivisen vaikutuksen.  Merlin
taikoi ruudulle massiivisia kuvia ja erilaisia efektejä, jotka saivat väen
hiljenemään.  Viivat piirtyivät huimalla 50:n megapikselin vauhdilla ja
muutenkin kuvan vieritys oli kaikin puolin vauhdikasta - aivan jotain muuta
kuin mihin aikaisemmin oli tottunut.  EMPLANT taas pystyi yllättäen
tykittämään Macintoshin Amigan ruudulle, kun samaan aikaan pystyi vielä
leikkimään Amiga-puolella normaalisti kuin 'mitään' ei olisi tapahtunutkaan.
Paikalla oli mikälie Mac II emulaatio ja PC 486 emulaatio on kuuleman mukaan
tulossa jo tämän vuoden loppupuolella - joten kuka enää muita koneita
tarvitsee?

Mitään todella maailman mullistavaa, ei Amiga-puolella näkynyt.  Olihan
kaikki periaatteessa nähty jo maailmassa aikaisemminkin - tosin aivan eri
hintaluokissa liikuttaessa.  CD32 oli toki positiivinen yllätys, vaikkakin
esittelylevyssä taisi olla erroreita, sillä demo-pelit jämähtelivat toisessa
laitteessa silloin tällöin jumiin, kun taas toisessa koneessa pyöri Pinball
Fantasies täydellisesti - ilman mitään ongelmia (koneissa oli eri pelejä
sisältävät levyt ja bugisia pelejähän on ennenkin nähty - Jts).

Sen, mikä vaikutus messuilla on Amigan tulevaan tilanteeseen, näemme vasta
myöhemmin, sikäli jos jokunen koneensa hyötykäyttäjä vaihtaa Amigaan.
Suurempaa mullistusta tuskin tapahtuu, sillä mikäli oikean kuvan sain - oli
Man & Man osaston miehitys suurimmaksi osaksi lähinnä niitä, jotka jo Amigaa
käyttivät.  Mutta onhan se hyvä, että Amigaa tehdään tunnetuksi - ihan
vaikka sen perusteella, että väki kyselee, mikä tuolla aiheuttaa tuollaisen
tungoksen ja vastaukseksi saavat paljon tarkoittavan sanan - Amiga.

Heimo Laukkanen


@{b}Janne Siren: KT-Data 1993, Helsingin Messukeskuksessa@{ub}

Käväisin KT-Data messuilla, itsekkin ensimmäistä kertaa, valitettavan
pikaisesti torstaina, enkä erinäisistä asianhaaroista johtuen ehtinyt siellä
olemaan kuin vajaan tunnin.  Ehdin kuitenkin näkemään suurimman osan siitä
mitä Amiga puolella oli tarjota, mutta PC puolella en ehtinyt edes käymään.
Sikäli kuin se edes olisi minua kiinnostanut.

CD32 iski ensimmäisenä silmään kytkettynä kymmenisen-vuotta vanhaan Saloran
televisioon.  Kuten pian sain tietää, tämä ei merkinnyt sitä ettei Man & Man
ollut saanut hankittua sille monitoria - vaan tarkoituksena oli esitellä
CD32:n kuva sellaisena kuin se TV-modulaattorinsa kautta katseltuna olisi.
Kuva oli hämmästyttävän selkeä ja AGA-pelien väriloistoa saattoi ihailla
myös toisella CD32:lla, tälläkertaa kunnollisen monitorin avulla.

Pelit joita CD-ROM:lta ladattiin olivat suurimmaksi osaksi nopeasti mukaan
napsittuja jo julkaistuja AGA updateja suosituista peleistä kuten Zool.
Levyllä oli myös todella vakuuttavia pätkiä muutamasta elokuvasta sekä
hieno, tosin hieman hidas lento-simulaattori massiivisten maastojen kera.
Levy joka myytävien CD32:en mukana ei esittelijän mukaan kuitenkaan ole
sama, asia jäi kuitenkin hieman epäselväksi.  Esittelylevyllä oli myös
selkeän mies-äänen selostama esittely, jossa useana eri variaationa
näytettiin yksinkertaista palikka-grafiikka ja huimasti upeampaa kuvaa
sellaisena kuin CD32 sen tulisi vastaisuudessa tuottamaan.  Hauska idea
sinänsä.  CD32:en pelejä maahan alkaa tuomaan useampikin yritys,
mukaanlukien Man & Man.

Muuta tarjottavaa oli runsaasti, kuten esimerkiksi Merlin grafiikkakortti
jonka PIP (picture in picture) ominaisuus tarjosi mm.  24-bittisen kuvan
paloittelua ja liikuttelua hurjaa vauhtia.  Utilities Unlimitedin EMPLANT
pyöritteli InterNet:issä kohuttua Mac II-emulaatioansa Amiga 4000 koneessa,
jota en sitäkään ehtinyt tutkia kunnolla, mutta pikaisesti vilkaistuna se
näytti aivan esikuvaltaan, lieneekö se sitten hyvä asia?  :-)

Janne Siren
@endnode
@node SAKU-3.0 "Toni Miettinen: Tietokoneiden huominen"

@{b}Toni Miettinen: Tietokoneiden huominen@{ub}

Vuonna 1993 tietokoneteollisuus elää keskellä eräänlaista murroskautta, joka
ei voi olla näkymättä jokapäiväiseen elämään mikron käyttäjille.
Tietotekniikan suuryrityksien valta horjuu, ja ne hakevat turvaa toisistaan
yhteistyösopimuksilla ja lupauksilla yhteisestä huomisesta
tietotekniikkamarkkinoiden apajille.  Vuosien saatossa kilpailuun mukaan on
tullut lukemattomia määriä pieniä tietokoneyrityksiä, jotka ovat tehokkaalla
tuotekehittelyllä sekä alhaisella kustannustasolla onnistuneet painamaan
raudan hintatason sietämättömän alas, joka on taas heijastunut taloudellisen
laskusuhdanteen voimistuessa lukuisina konkursseina myyntikatteiden jäädessä
olemattoman pieneksi.  Tietotekniikan suuryritykset ovatkin huomanneet, että
pelkän raudan tekeminen ei ole pitkällä tähtäimellä taloudellisesti
kannattavaa yhä kasvavien tuotekehittelykustannusten paisuessa paisumistaan.
Mikäli kovenevassa kilpailussa haluaa jatkossakin pärjätä, on yrityksien
omistettava tietokoneestaan ainakin käyttöjärjestelmä sekä itse prosessori
itsellään, jotta tuotekehittelyyn käytetyt rahamäärät olisi mahdollista
saada takaisin.  Suuryrityksistä IBM on lähtenyt ensimmäisenä tavoittelemaan
käyttöjärjestelmä- ja prosessoririippumattomuutta tulevissa projekteissaan.
IBM on selkeästi näyttänyt punaista valoa entiselle hovihankkijalleen
ohjelmistopuolella, ja on sulkenut tulevista projekteista Microsoftin pois.
Ymmärrystä ei saa myöskään Intel, joka on uskollisesti toimittanut tähän
asti IBM:n mikrotietokoneisiin prosessorit ja on samalla kasvanut alan
suurimmaksi prosessoritoimittajaksi.  Vaikka Intelin valta-asemaa onkin
viimeaikoina muutamat kilpailijat (AMD & Cyrix) onnistuneet hieman
nakertamaan, niin silti kilpailijoiden vastus pitemmällä tähtäimellä jäänee
marginaaliseksi.

@{b}Pienet ovat sitkeitä ja rohkeita@{ub}

Mikä jää pienten tietokonevalmistajien rooliksi muuttuvassa
tietokonemaailmassa on yhä avoin kysymys, ja siitä voidaan esittää vain
erilaisia arveluita.  Itse uskoisin, että markkinoille mahtuu jatkossakin
yhä pieniä tietokonevalmistajia, jotka voivat toimia joustavavasti
erikoisalojen vaatimusten mukaan, ja jotka kykenevät tekemään
kilpailukykyisiä tuotteita edulliseen hintaan.  Pienet tietokonevalmistajat
omilla käyttöjärjestelmillään pystyvät pitämään ulkopuolisen kilpailun
pienenä, ja täten turvaamaan ansionsa käyttöjärjestelmän myyjänä.
Keskusprosessorin kohdalla asia lienee toinen, ja pienten valmistajien on
yhä jatkossakin turvauduttava kolmannen osapuolen tuottamaan suorittimeen,
koska tehokilpailun ollessa ankarimmillaan prosessoripuolella pienet
valmistajat tuskin pystyvät antamaan vastusta suurten valmistajien
tuotteille.

Prosessorintamalla onkin käynnissä parhaillaan sota tulevista valmistajista.
Suuryritykset kamppailevat parhaansa mukaan laitevalmistajien sieluista,
jotta mahdollisimman moni valmistaja valitsisi juuri heidän suorittimensa
tuleviin laitteisiinsa.  Sotajalalla suurimmista valmistajista ovat ainakin
Motorola ja Digital.  Suoritinvalmistajista Motorola ja Digital yrittävät
murtaa markkinoita täysin uusilla prosessoriperheillä.  Digitalin käsitys
tulevaisuuden prosessorista on Alpha-siru, joka Digitalin edustajien mukaan
lupaa todellista supertehoa kilpailijoihin nähden.  Alpha-siru pyöriikin
parhaimillaan 200 MHz kellotaajuudella.  Motorolan vastine Alphalle on
PowerPC-siru, jonka pohjana on käytetty IBM:n RISC-prosessoria, joka
kehitettiin alunperin yhtiön RISC/6000 UNIX-työasemia varten.  PowerPC:n
kehittelyssä mukana ollut IBM liputtaa luonnollisestikin uuden suorittimen
puolesta, ja IBM:n edustajat lupaavatkin RISC/6000-sarjan tehokkaimman
mallin murskaavan yli kolminkertaiselle nopeudella numeroita verrattuna
Digital 200 MHz Alpha- sirulla varustettuun koneeseen.  RISC/6000-sarjan
tehokkaimmalle 990 mallille luvataankin esitteen mukaan varsin hyvää
suorituskykyä (120 SPECint92, 250 SPECfp92 ja 134 MFLOPS LinPack dp).
RISC/6000-sarjan tehokkaimmat mallit luokitellaankin supertietokoneiksi, ja
niiden vienti USA:n ulkopuolelle vaatii erityisen vientiluvan.

Mielenkiintoista onkin seurata, kuinka moni pienvalmistaja on valmis
rakentamaan tulevan strategiansa jomman kumman suuryhtiön sirun varaan.
Pienemmistä tietokoneyhtiöistä ainakin Apple ja Sun ovat ilmoittaneet
siirtyvänsä jatkossa PowerPC-leiriin.  Mikä lienee esimerkiksi Commodoren ja
Atarin valinta, jotka ovat entuudestaan olleet Motorolan asiakkaita, jää
nähtäväksi.

@{b}Käyttöjärjestelmälobbaus pyörii ja hyörii@{ub}

Käyttöjärjestelmäpuolella myöskin kuohuu, ja esimerkiksi suuryhtiöistä IBM
ja Apple kehittelevät yhteistyössä uutta käyttöjärjestelmää PowerPC-
pohjaisiin koneisiin, joiden on tarkoitus edustaa uudenlaista
mikrotietokoneiden sukupolvea.  Sen sijaan IBM:n vastine vanhalle
mikrosukupolvelle, PC-yhteensopiville laitteille ei tunnu ottavan
erityisemmin tuulta siipiensä alle.  IBM:n OS/2 käyttöjärjestelmä tuntuukin
kaikessa komeudessaan jäävän pelkäksi tähdenlennoksi, eikä näin saavuta
vanhan laitekannan keskuudessa sen kummempaa kannatusta.

Kovinkaan musertavaa vastaanottoa ei ole myöskään saanut Microsoftin uusi
käyttöjärjestelmä, Windows NT, jonka myynti myöskin takeltelee kaikesta
mainostuksesta huolimatta.  Microsoftin puuhamiehen, Bill Gatesin haaveena
on sovittaa NT-käyttöjärjestelmä usealle eri laiteympäristölle, mm.  Alpha-
ja PowerPC-siruilla toimiviin laitteisiin.  Nähtäväksi jää, kuinka hyvin
Microsoft tulee suunnitelmissaan onnistumaan.  Ainakaan kilpailijat eivät
kovinkaan suopeasti Microsoftin suunnitelmiin suhtaudu, ja sen saattoi
huomata esimerkiksi IBM:n edustajien kannanotosta, jossa he totesivat NT:n
olevan "Nice Try".

@{b}Markkinat ratkaisee@{ub}

Mikä on sitten markkinatilanne lähivuosien kuluttua Suomen osalta, lienee
jotenkin ennustettavissa.  Suomessa mikrotietokoneiden suurinta
markkinaosuutta hallitsevat IBM PC-yhteensopivat mikrot, joiden yleistyminen
tulee mitä ilmeisemmin jatkossakin yhä kasvamaan.  Apple Macintosh on
myöskin kuvioissa jatkossakin mukana, vaikka yrityksissä onkin ollut
havaittavissa siirtymää Macintosh-laitteisto PC-pohjaisiin järjestelmiin.
Tilanne Applen kohdalla saattaa olla tilapäinen, taikka sitten pysyvä.
Commodore pitänee jatkossakin harrastajien keskuudessa markkinaosuutensa
entiselleen, Amiga-koneiden yleistyminen yrityskäytössä sen sijaan tuntuu
varsin epätodennäköiseltä, lukuunottamatta kapeita erikoisaloja.  Atari
tuntuisi olevan häviäjä Suomen osalta.  Kohtalaisen hyvin myynyt ST-sarja ei
tunnu saavan samanlaista myynnin imua uudella Falcon-sarjallaan, vaan
Ataristien joukko tullee jatkossa supistumaan yhä pienemmäksi.

@{b}Kehityksen suunta, onko sitä?@{ub}

Onko tietokonemaailma sitten menossa välttämättä oikeaan suuntaan kehityksen
suhteen, niin on vaikea arvioida.  Ainakaan kilpailun lisääntyminen eri
osa-alueille ei ole huono asia, mutta toisaalta lukuisten eri valmistajien
tuotteet eivät aina ole kovinkaan paljoa toistensa kanssa yhteensopivia, ja
armoton kilpailu asiakkaista saa myös kuluttujat epätietoiseksi
tulevaisuuden mikrohankinnoista.  Yhtään sen helpommalla eivät pääse
myöskään ohjelmistotalot, jotka ovat suurten valintojen edessä miettiessään
mille järjestelmälle ohjelmansa tekevät.  Onko kenties sittenkään järkevää
keksiä pyörää uudelleen, vai olisiko parempi valita yhteiseksi standardiksi
joku jo nyt hyväksi havaittu järjestelmä, ja yrittää kehittää sitä
yhteistyössä paremmaksi.  Itse henkilökohtaisesti toivoisin näkeväni päivän,
jolloin eri laitevalmistajien koneet olisivat huipulla yhteensopivia
keskenään ohjelmistotasolla, mutta jotka kuitenkin voisivat olla jollain
tietyllä tapaa erikoistuneita määrättyihin tehtäviin.

Loppujen lopuksi yhteenvedoksi voisi todeta, että lähivuodet ovat eräitä
mikromaailman mielenkiintoisimpia, jolloin selviää mitkä järjestelmät ovat
voittajia ja mitkä häviäjiä.  Myöskin laitesektori tulee selkiytymään, ja
markkinoille jää mitä ilmeisemmin yhä suorituskykyisempiä sekä
yhteensopivimpia laitteita, jotka kykenevät tarjoamaan käyttäjilleen yhä
monipuolisempia mahdollisuuksia entistä edullisempaan hintaan.

Toni Miettinen
@endnode
@node SAKU-4.0 "Antti Vähä-Sipilä: Amigalla aivoaaltoja stimuloimassa"

@{b}Antti Vähä-Sipilä: Amigalla aivoaaltoja stimuloimassa@{ub}

Jokin aika sitten (lieneekö ollut kesän alussa) etsiskelin sopivaa pientä
ohjelmointiprojektia.  DICEn uusi versio oli juuri iskenyt pöytääni
Dillonilta ja sitä oli päästävä käyttämään.  Siispä löydettyäni kirjastosta
hieman materiaalia aiheesta aivoaaltojen stimulointi otin editorin esiin.
Tuloksena oli AMM eli AmigaMindMachine joka valitettavasti on vielä
jämähtänyt osittain bugiseen 1.0-versioon lähinnä laiskuuden ja CIA-piirien
räjähtämisen pelon takia, mutta uusi versio varmaan löytää tiensä
kuluttajille ennenkuin armeija nielee minut marraskuun alussa.

Aivothan ovat neuroverkko, jossa neuronit ovat kytkeytyneet toisiinsa
synapsein.  Jokaisesta neuronista lähtee yksi aksoni (axon), jota pitkin
neuroni "väläyttää" sähköpulssin toisen neuronin dendriittiin.  Sähköpulssin
edetessä tuoja- tai viejähaarakkeesta solun pintakerros päästää soluun
natriumioneja kaliumionien poistuessa solusta.  Tällöin potentiaaliero solun
ulko- ja sisäpuolen välillä häviää ja vasta kun ionit on saatu pumpattua
takaisin oikeille paikoilleen on hermorata taas valmis seuraavalle
signaalille.  Välissä signaali kulkee kemiallisesti, mutta sähköimpulssi on
niin voimakas (lasketaan millivolteissa) että se pystytään havaitsemaan
päähän kiinnitetyillä elektrodeilla.

Aivoaaltostimulaation varhaisessa vaiheessa havaittiin, että tietyissä
aivojen tilanteissa aivoaallot ovat erilaisia.  Aivokäyrä, EEG
(elektroenkefalogrammi) näyttää aivojen aktiviteetin.  EEG:stä voitiin
havaita tiettyjä jaksollisuuksia jotka liittyivät tiettyihin valve- ja
unitiloihin.  EEG:stä voidaan lukea myös esimerkiksi epilepsia tai muita
aivojen toimintahäiriöitä.  EEG:tä tutumpi hermosähköisten ilmiöiden
tutkimuslaite lienee EKG, elektrokardiografi eli sydänkäyrälaite.

Kuusikymmentäluvulla koehenkilöt tarkkailivat omaa EEG:tään.  Kun haluttu
rentoutumisen aste (tai EEG:n muoto sekä jaksollisuus) saatiin aikaan,
koehenkilö yritti saada efektin toistettua.  Tällä menetelmällä, joka kulki
nimellä EEG biofeedback, pyrittiin saamaan oman aivokäyrän hallinta niin
helpoksi, ettei siihen enää tarvittaisi kallista ja epäkäytännöllistä
EEG-piirturia.  Tämä tietysti vaati keskittymistä eikä ollut kovinkaan
helppoa.

Kahdeksankymmentäluvulla aloitettiin ulkopuolisten ärsykkeiden käyttö
aivoaaltostimulaatiossa.  Yksi yleisimmistä tavoista ja se, mitä AMM myöskin
käyttää, on kaksiäänistimulaatio.  Tähän lisätään usein visuaalinen
stimulaatio (AMM:n seuraavassa versiossa).  Laitteita, jotka tekevät tätä
stimulaatiota, on ollut markkinoilla Suomessakin ainakin InnerQuestin
tavaramerkillä.  Psykologien keskuudessa vakiintunut nimitys on MindMachine.
Jopa niin vakiintunut, että psykologianopettajamme puhui aiheesta jo
lukioaikana Aivodiscon ohella.  (Aivodisco on laite, jolla EEG:stä tehdään
kuvaa esim.  discon seinälle.  Sopii teknobileisiin.)

Kaksiäänistimulaatio perustuu siihen, että aivojen EEG:stä on löydetty
tiettyjä syklejä.  Niiden taajuus on noin 2-20 Hz ja taajuusalueet ovat
saaneet nimikseen beta (14-20 Hz), alpha (7-14 Hz), theta (4-7 Hz) sekä
delta (2-4 Hz).  Beta esiintyy valvetilassa, alpha sohvalla mietiskellessä,
theta tokkuraisemmassa tilassa ja delta syväunessa.  Theta-stimulaatiota on
ajateltu käytettävän luovuuden parantajana kun taas alpha-stimulaation on
todettu aiheuttavan helpoiten epilepsiakohtauksia.

Kaksiäänistimulaatiolla kumpaankin korvaan tuodaan miellyttävä siniaalto,
joiden taajuus poikkeaa siten, että aivot syntetisoivat niiden
interferenssitaajuuden.  Kun aivot joutuvat tällaisen tehtävän eteen, sen
odotetaan pakottavan aivot toimimaan ao.  interferenssitaajuudella.
Interferenssitaajuuden ollessa aivoaaltoalueella haluttu stimulaatio saadaan
aikaiseksi.  Kaksiäänistimulaatiossa on muistettava, ettei se tehoa jos eri
korvien signaalit on päästetty sekoittumaan keskenään (joko vahvistimen
oikea kaiutin/vasen kaiutin-säätimessä, kaiuttimissa tai liittimissä).
Korvakuulokkeet ovat ehdottomat.

Visuaalisessa stimulaatiossa silmiin tuodaan välkkyvä valo, joka on tarkasti
tahdistettu interferenssitaajuuteen.  Se tehostaa kaksiäänistimulaatiota
niin huomattavasti, että epileptikkojen kohtausriski kasvaa
moninkertaiseksi.

Käytännön sovellutukset ovat voimissaan erityisesti Japanissa, jossa on
perustettu kokonaisia Aivopunttisaleja (Mind Gym).  Väsyneet liikemiehet
istuvat mukavaan tuoliin päivän päätteeksi, heittävät luurit ja lasit
korvilleen ja puolen tunnin kuluttua kävelevät pirteinä pois elleivät ole
nukahtaneet sitä ennen.  USA:ssa kotilaitteiden myynti kasvaa jatkuvasti.
Laitteet ovat kuitenkin varsin kalliita, siksi AMM puolustaa hyvin
paikkaansa.

Mikäli saatte jostain käsiinne jonkin AMM:n version, ehkäpä SAKUn PD-
levyiltä taikka bokseista, kannattaa tehdä mukana olevasta malliohjelmasta
oma kasettinauha, jota voi kuunnella korvalappustereoista ruotsintunneilla.
Mikäli valostimulaation haluaa korvalappuversioon lisätä (siinä tapauksessa
jos ruotsinopettajasi ei pidä Amigoista) hanki käsiisi Everyday with
Practical Electronics-lehti, April-May 1993.  Kyseisissä numeroissa
selostetaan MindMachinen ja valostimulaattorin rakennus kytkentäkaavioista
piirilevyihin.

Muistakaa lukea dokumentit ennen AMM:n tai muun MindMachinen käyttöä.
Epilepsiakohtausvaara on nimittäin todellinen.  Herkät epileptikot ovat
saaneet kohtauksia tuijotettuaan Nintendon 50 Hz:n näyttöä liian pitkään ja
ensikertalainen teknobileissä saattaa naksahtaa strobojen välkkeeseen (jotka
nekin voidaan muuten tahdistaa aivoihin vaikuttavasti).

Eli jos käytön aikana rupeat näkemään harhoja, kuulet harhoja, haistat
outoja hajuja (tätä on myöskin raportoitu) niin revi itsesi heti irti
laitteista ja mene lääkäriin.  Tosin mikäli kuuntelit nauhaa ruotsintunnilla
niin kuuloharhat saattavat olla ruotsin kieltä.  Lääkärikin saattaa ensin
nauraa hörähtää kun kuulee MindMachine-kokeiluista, mutta tutkimustietoa
aiheesta kyllä löytyy jos etsii.

Tähän asti AMM:n käyttäjien kommentit ovat olleet tasoa "se aiheutti minulle
aivovaurion", "nukahdin", "ei efektiä", "rentouttavaa".  Joten kyllä se
siitä, ainakin sitten kun saan lediversion valmiiksi.

Antti Vähä-Sipilä
@endnode
@node SAKU-5.0 "Janne Siren: EXCELSIOR!, Amigan purkkisoftien kuningas?"

@{b}Janne Siren: EXCELSIOR!, Amigan purkkisoftien kuningas?@{ub}

Amigan purkkirintamalle on ilmestynyt vuoden kuluessa lukuisia uusia
ohjelmistoja, erottuuko EXCELSIOR! massasta edukseen? Lue niin tiedät.

@{b}Historia@{ub}

EXCELSIOR!  BBS sai alkunsa joskus vuoden 1992 alkupuoliskolla jolloin
yhdysvaltaltalaiset Ronald Kushner ja kalastusta harrastava Thomas Dietz
saivat ajatuksen ryhtyä purkkisoftaa kasaamaan.  Joe Vasher vielä lupautui
kirjoittamaan uudelle softalle kokoruutueditorin.  Asetelmat olivat varsin
suotuisat ja kynä sauhuten he kävivät suunnittelemaan kokonaisuutta
jollaisen toivoivat näkevän Amigansa ruudulla.

Ronald Kushner oli aiemmin pitänyt purkkia C-Net purkkisoftalla ja kuten
kaikki EXCELSIOR!:n tuntevat varmasti huomaavat, se on saanut C-Netisä aika
runsaasti vaikutteita, klooniksi en sitä kuitenkaan kutsuisi.

Oman mielenkiintoni herätti erään InterNet-viestin headerissa ollut mai-
ninta kummallisesti nimetystä purkkiohjelmasta siinä määrin, että päätin
soittaa tukipurkkiin.  Ensisilmäys ei kuitenkaan ollut niin sävähdyttävä
että olisin muistellut kokemusta viittä minuuttia pidempään.  Kaverini
kuitenkin kertoi pari viikkoa myöhemmin hankkineensa softan demon ja
kiinnostukseni heräsi jälleen.

EXCELSIOR!  oli tuolloin varhaisella beta-asteella ja aika buginen, mutta
sysopin puolelta ja ajan kanssa tutkiessani sain softasta aivan uuden kuvan
ja ymmärsin sen monipuolisuuden.  Silloin käyttämäni Falconin kehityksen
loppuminen oli viimeinen niitti ja tein päätökseni vaihtaa EXCELSIOR!:iin.

Hinta oli tuolloin $99 (US) ja se tuntui muihin kaupallisiin ohjelmistoihin
nähden varsin mitättömältä summalta, tosin markka kellui ja kurssit
heittelivät arvaamattomasti.  Lopulta kuitenkin sain shekin postiin ja olin
selvinnyt vaihtokuluineen hieman alle viidelläsadalla markalla.  Nykyisin
ohjelmiston hinta on $139 tai $109 vaihdossa (trade-up) jonkin sinun jo
rekisteröimäsi purkkiohjelman manuaaliin tai alkuperäisiin levykkesiin.

Muutaman viikon odottelun jälkeen sain suurehkon paketin jossa oli kuitti,
siniseen kansioon reitetty laser-tulostettu manuaali, sekä disketti.
Nykyisin ohjelma on kahdella levykkeellä ja manuaalin uusin painos on
huomattavasti tuolloista beta-mallia laadukkampi.

Näistä päivistä softa on kehittynyt huimaavasti.  Uusia ominaisuuksia on
suunnattomasti ja nykyisin softaa levitetään DLG:n tavoin TrapDoorin kera.
Luonnollisesti kehitys ei kuitenkaan ole tuonut mukanaan pelkkiä mukavia
asioita, sillä inhoittavia bugeja on ollut paljon ja vasta viimeisimmät
versiot ovat olleet puhtaita pahemmista pöpöistä.

Kaikkein heikoin puoli on kuitenkin softan kokoruutueditori.  Kuten alussa
mainitsin sitä ryhtyi kirjoittamaan Joe Vasher ja hän saikin aikaan varsin
laadukkaan tuotoksen, hieman hitaan tosin.  Mutta kun hän muutaman version
jälkeen alkoi aivan oikeutetusti pyytää pientä palkkiota työstään hän ei
sitä saanut ja siirsi editorinsa sharewareksi rekisteröinti maksuna aivan
liian suuri $40.  Jonkinaikaa EXCELSIOR!:n mukana ei levitetty lainkaan
kokoruutueditoria, kunnes uusi sisäinen editori oli siinä vaiheessa että se
toimi edes jossain määrin.  Se on nopea ja toimivuus on parantunut
tähänpäivään mennessä huomattavasti, mutta se on edelleen buginen eikä
oikein sisällä mitään hienoja ominaisuuksia toisin kuin Vasherin editori.

Tätä kirjoittaessani EXCELSIOR!  on versiossa 1.12.  Beta-vaihe venyi varsin
pitkäksi ja 1.0 piti julkaista jo moneen kertaan kesän aikana.  Huvittavinta
on - että vaikka 1.0:sta tulikin pari beta-versiota, ei varsinaista 1.0:aa
koskaan julkaistu vaan versionumeroissa hypättiin suoraan 1.01:een.


@{b}Asennus ja käyttöliittymä@{ub}

EXCELSIOR!:n asennus on varsin yksinkertaista.  Tiedostot kopioidaan vain
sopivaan hakemistoon ja käynnistetään configurointi-ohjelma josta sitten
säädetään tiedostopolut, sekä verkko- ja linja-asetukset, kaikki mukavasti
graafisen käyttöliittymän välityksellä.  Loput, kuten viestialueet voidaan
säätää vaikka linjalta tai local loginin välityksellä, joko graafisen tai
tekstipohjaisen liittymän kautta.  Ainoastaan valikkojen komentonäppäimet
joudutaan valitsemaan käyttäen tekstieditoria.

   @{" Kuva 1: Graafinen käyttöliittymä Workbench-ruudulla " system "SAKUVIEW Pics/EXCELSIOR!_1.IFF"}
   @{" Kuva 2: EXCELSIOR! sysopin näkökulmasta             " system "SAKUVIEW Pics/EXCELSIOR!_2.IFF"}

Kuvassa yksi näet Master Controllin joka on jatkuvasti esillä, joko sitten
avoinna tai iconifoituna.  Siitä voidaan mm.  logata sisään purkkiin taikka
katkaista käyttäjän yhteys.  Myös linjojen ruudut voidaan avata tästä
seurantaa varten, tavallisesti ne pidetään suljettuina, joka onkin varsin
hyvä asia EXCELSIOR!:n muutenkin jo syödessä huimasti muistia.


@{b}Valikot@{ub}

EXCELSIOR!:in valikkojen muokkattavuus ei ole paras mahdollinen.  Uusia
komentoja voidaan toki menuihin lisätä ja vanhojen näppäimiä muokata ja
niille asettaa aliaksia, komennoilla voi myös olla useampia kirjaimia
(hotkey optiota ei ole edes tarjolla), mutta uusien menujen luominen vaatii
ulkoisia ohjelmia tai ARexx scriptejä.  Tosin tuollainen tyypillinen
perusratkaisu erillisine viesti-, tiedosto- ja päävalikkoineen on kuitenkin
loppujenlopuksi varsin toimiva.

Sisäisiä komentoja ohjelmassa on valtaisat määrät.  Mukana ovat myös nk.
globaalit komennot, jotka ovat saatavilla kaikissa valikoissa ja mukavaa
onkin, ettei esimerkiksi tarvitse palata päävalikkoon vain katsoakseen ketä
on linjalla tai kytkeäkseen kokoruutuedikan päälle.  Kaikki tämä komentojen
paljous voi kuitenkin olla liikaa aloittelijalle, siksi sysopin onkin
viisasta kirjoittaa jonkinasteinen selostus ohjelman toiminnasta niille
jotka sellaista jaksavat lukea.  Sisäinen help-komento antaa liian
ympäripyöreätä tietoa, joka ei ketään hyödytä.


@{b}Viesti- ja tiedostoalueet@{ub}

Tapa jolla viestialueet toimivat EXCELSIOR!:ssa on aivan erinlainen kuin
useissa muissa ohjelmistoissa, ensinnäkin viestialuiella voi olla tiedostoja
ja samoin tiedostoalueilla viestejä.  Tästä on monessa tilanteessa paljon
hyötyä, esimerkiksi jostain tiedostosta käytävä keskustelu voidaan käydä
samalla alueella kuin missä tiedosto sijaitsee.  Lisäksi replyjä ei katsota
erillisiksi viesteiksi vaan ne on ketjuissa subjektin mukaan, jolloin
viestiketjujen seuraaminen on paljon yksinkertaisempaa.  Toisaalta taas jos
vaihdat viestin subjektia kesken ketjun, luo ohjelma uuden ketjun.

EXCELSIOR!  tukee myös QWK offline viestinpakkaus metodia joka mahdollistaa
viestien lukemisen ja uusien viestien kirjoittamisen ilman että on samalla
yhteydessä purkkiin.  Viestit voi myös pakata ASCII formaatissa jos haluaa
vain lueskella mitä ihmettä purkissa on kirjoiteltu.


@{b}Doorit@{ub}

EXCELSIOR!  tukee tällähetkellä sekä CON, että RAW pohjaisia DOS dooreja,
Paragon dooreja, omia 'C' doorejaan sekä erittäin laajaa ARexx komento
kantaa, joka takaa monien ARexx doorien toiminnan usein jopa ilman mitään
muutoksia.  Dooreja voi joko ajaa erillisestä valikosta taikka mistä tahansa
tekstistä tai komentonäppäimestä @{"IPL" link SAKU-5.1} koodien avulla.


@{b}Linjat ja linkit@{ub}

EXCELSIOR!  tukee rajatonta määrää linjoja sekä lokaaleina että linjalla.
Ainoa rajoituksena on koneessa oleva muistinmäärä.  Samassa koneessa voi
myös pyöriä useampi erillinen purkki EXCELSIOR!  BBS:lla.  Linjojen välillä
voi lähetellä yksittäisiä viestejä, jutella kahdenkesken tai suuremman
porukan kanssa.  Eri linjoja voi myös seurata automaattisella monitor
optiolla, jolloin ohjelmisto ilmoittaa esimerkiksi kun purkkiin astuu uusi
käyttäjä.  Kaikinpuolin monilinjaisuus-tuki on esimerkillinen.

Lisäksi mukana on varsin harvinainen ominaisuus XLINK!  jollaista ei taida
kovin monesta ohjelmistosta ainakaan tässä laajuudessa löytyä.  XLINK!:llä
voi linkata usean purkin yhteen siten että eri yhteen linkatuissa purkeissa
olevat käyttäjät voivat esimerkiksi jutella keskenään ja seurailla linjojen
toimintaa aivan kuin purkin omienkin linjojen sisällä.  Sysop näkee myös
Master Controllissaan @{"(kuva 1)" system "SAKUVIEW Pics/EXCELSIOR!_1.IFF"} muiden järjestelmien linjoilla tapahtuvan
toiminnan.  Linkkaus tapahtuu täysin automaattisesti, mitään hankalaa
configurointia ei tarvitse tehdä.  Asetat vain haluamasi purkin numeron ja
painat link nappulaa.  Koska linkkaus tarvitsee kokonaan yhden puhelinlinjan
käyttöönsä, voi sen asettaa myös ajastuksella vain tietyiksi tunneiksi
vuorokaudessa.


@{b}Verkkotuki@{ub}

EXCELSIOR!  tukee FidoNettiä sekä InterNettiä.  Mukana tulee nykyisin
rekisteröity TrapDoor frontdooriksi ja UUCP paketti InterNet tarpeisiin on
saatavilla PD:nä.  FidoNettiä varten mukana tulee myös laadukas XMAIL!
tosseri.

InterNet tuki hoidetaan myös varsin mallikkaasti.  Mitään konvertointeja ei
tarvita, vaan ohjelma lukee suoraan viestejä sellaisina kuin UUCP jättää ne
jälkeensä.  Kaikki verkko-viestit voidaan myös imuroida QWK muodossa.


@{b}Yhteenveto@{ub}

EXCELSIOR!  on varmastikkin Amigan monipuolisin, ainakin monipuolisimpiin
kuuluva purkkiohjelmisto.  Sitä on kuitenkin vaivannut ainakin toistaiseksi
pienet bugit johtuen lähinnä uusien ominaisuuksien vauhdikkaasta ilmesty-
misestä.  Tahti on tosin laantunut 1.0:n julkaisun jälkeen ja bugit ovat
huomattavasti vähentyneet.  Suuri muistinkulutus on myös varsin inhoittava
ongelma niille joilla sitä ei tarpeeksi ole, kaksi megatavua muistia on
hädintuskin tarpeeksi.  KS 2.04 on kiintolevyn ohella myös vaatimus.

Janne Siren
@endnode
@node SAKU-5.1 "Janne Siren: EXCELSIOR!, Amigan purkkisoftien kuningas?"
@{b}IPL@{ub} (Intuitive Programming Language) koodit vastaavat C-Net:in MCI koodeja.
Ne ovat kenoviivalla esiteltäviä muutaman merkin mittaisia komentoja, joita
voidaan EXCELSIOR!:ssa laittaa mihintahansa tekstiin, esimerkiksi käynnis-
tämään doori, näyttämään jonkin tiedon parhaillaan linjalla olevasta
käyttäjästä, hyppäämään tiedostossa eteenpäin tai vaihtamaan väriä.

Esimerkki: Your alias is \v2 -> Your alias is Jts
@endnode
@node SAKU-6.0 "Antti Vähä-Sipilä: Kuinka luot (lähes) täydellisen julkaisun"

@{b} Antti Vähä-Sipilä: Kuinka luot (lähes) täydellisen julkaisun@{ub}

   @{" Kuva 1: Tekstin jakaminen sarakkeisiin " system "SAKUVIEW Pics/DTP_1.IFF"}
   @{" Kuva 2: Oikeanlainen kuvien asettelu   " system "SAKUVIEW Pics/DTP_2.IFF"}

 1 @{" Julkaisemisen perusasiat                  " link SAKU-6.1}
 2 @{" Leipätekstin käyttö                       " link SAKU-6.2}
 3 @{" Kirjasinlajit                             " link SAKU-6.3}
 4 @{" Rivien muotoilu                           " link SAKU-6.4}
 5 @{" Yleinen sivunasettelu                     " link SAKU-6.5}
 6 @{" Valokuvat                                 " link SAKU-6.6}
 7 @{" Listat, taulukot ja otsikot               " link SAKU-6.7}
 8 @{" Värien käyttö                             " link SAKU-6.8}
 9 @{" Julkaisun lisukkeita ja tulostusta        " link SAKU-6.9}
 X @{" Käytetyt lähteet ja väitteiden perustelut " link SAKU-6.10}
@endnode
@node SAKU-6.1 "Antti Vähä-Sipilä: Kuinka luot (lähes) täydellisen julkaisun"

@{b}1. Julkaisemisen perusasiat@{ub}

DTP (Desk Top Publishing) tarkoittaa kirjaimellisesti työpöytäjulkaisua.
Vielä muutamia vuosia sitten lehdet oli pakko teettää kirjapainoilla
-korkeintaan teksti saatettiin tuoda levykkeellä latojalle.

Painotuotteen painaminen noudatti/noudattaa perinteisesti seuraavaa
menettelyä:  teksti tuodaan latojalle, joka kirjoittaa sen koneelle.  Kone
sylkee sisuksistaan ulos palstat esimerkiksi korkearesoluutioisella
lämpökirjoittimella.  Palstat valotetaan sen jälkeen UV-valolla filmille,
joka kehitetään.  Terävillä veitsillä aseistetut taittajat leikkaavat
palstat ja kuvat erilleen läpinäkyville muovilappusille ja koostavat niistä
valmiin sivun valopöydällä.  Työ on hankalaa ja taitoa vaativaa.
Esimerkiksi hiusviivat tehdään muovikalvolle teipillä, jonka paksuus on
millin osia.  Kalvot asetetaan metallilevyjen päälle, levyt valotetaan
edelleen UV-valolla ja valottuneet kohdat syöpyvät hieman alemmaksi.  Levyt
laitetaan offset-painokoneeseen ja tuloksena on valmis painotuote.

DTP muuttaa oleellisesti hankalinta työvaihetta.  Sivut ja artikkelit
kirjoitetaan ja taitetaan tietokoneella (joka poistaa uudelleen-
kirjoittamisen tarpeen) ja tulostetaan toimiston omalla laserilla.
Suuremmat erät kiikutetaan painoon, joka tulostaa ne suoraan ns.
kuvausvalmiille (camera-ready) kalvolle (eli kalvolle, jonka avulla
metallilevyt valotetaan eli kuvataan).  Se leikkaa huomattavasti
julkaisukustannuksia ja koska nykyiset DTP-ohjelmat osaavat tehdä CMYK-
värierottelunkin oma-aloitteisesti, poistuu myös tämä suuri menoerä.
Ennenhän värierottelu maksoi hunajaa ja koska jokainen väri tarvitsee oman
painolevynsä, taittajien oli saatava käsin värikuvat täsmälleen samaan
paikkaan jokaiselle kuvausvalmiille kalvolle.

Ei niin hyvää ettei jotain pahaakin.  Kun innokas loppukäyttäjä saa
DTP-laitteiston työpöydälleen, tuloksena on todennäköisesti A4 joka näyttää
kymmenine erilaisine fontteineen (kirjasinlajeineen) lähinnä
lunnasvaatimukselta.  Loppukäyttäjän löydettyä ohjelmasta reunojen tasaukset
ja tekstin asettelun kuvan ympäri on jokainen sivunumerokin väännetty
palloksi.  Jotta loppukäyttäjä saisi sanomansa perille on hänen opiskeltava
hieman DTP:n perusasioita.  Julkaisun viemisestä painoon suoraan oman koneen
kovalevyltä löytyy paljon negatiivisia esimerkkejä:  Petteri Järvinen kehuu
Tietokonevirukset-kirjansa alkupuheessa luoneensa koko kirjan itse DTP:llä.
Sen huomaa.  Suomenkieli pettää pahasti esimerkiksi sanan "hälytys"
kohdalla, jonka PJ kirjoittaa itsepäisesti kahdella yyllä.  Kuka tahansa
latoja tai oikolukija olisi huomannut virheen.  Hetki sitten markkinoille
tunkeutunut Hakkeri-lehti on vielä onnettomampi tapaus.  Se rikkoo jokaista
hyvän layoutin (sivunsuunnittelun) perussääntöä.
@endnode
@node SAKU-6.2 "Antti Vähä-Sipilä: Kuinka luot (lähes) täydellisen julkaisun"

@{b}2. Leipätekstin käyttö@{ub}

Leipäteksti (body text) on dokumentin perusteksti.  Se, missä asiat
puhutaan.  Sen on oltava ensinnäkin virheetöntä ja toiseksi järjellistä.
Teksti kannattaa lukea kuvaruudulta useaan kertaan ja siitä on hyvä ottaa
vedos printterille ennen kuin sen taittaminen (pagesetting, page makeup)
sivuille aloitetaan.  Paperilta virheet löytyvät usein paremmin kuin
välkkyvältä ruudulta.

Tekstissä on muistettava muutama perusseikka, jotka poikkeavat
käsinkirjoitetusta tai koneella kirjoitetusta tekstistä.  Yksi niistä on
välilyönti välimerkin, kuten pilkun tai pisteen jälkeen.  Aloittelevat
tietokoneella kirjoittajat jättävät välilyönnin yleensä pois, koko ikänsä
kirjoituskoneella kirjoittajat taas käyttävät kahta välilyöntiä.

Kun kirjoitat dokumenttia, on paras käyttää juuri sitä
tekstinkäsittelyohjelmaa josta eniten pidät.  Sivuntaitto-ohjelmasi
sisäänrakennettu tekstinkäsittely ei välttämättä ole paras mahdollinen.
Jotkut teksturit osaavat myös rajoitettuja sivuntaittotoimintoja (Microsoft
Word, Final Copy ym.) ja pieniin julkaisuihin se voi olla parempi ratkaisu
kuin todellinen DTP-ohjelma (Aldus PageMaker, QuarkXPress, Microsoft
Publisher, PageStream, PageSetter, jne).

Tekstiä kirjoitettaessa ei pidä ajatella layouttia, sisennyksiä,
korostuksia, alleviivauksia eikä mitään muuta kuin pelkkää tekstiä.
Koristelun aika on myöhemmin.  Murphyn lain mukaan tekstinkäsittelyohjelman
sivunmuotoilutoiminnot eivät näytä lainkaan oikealta valmiissa dokumentissa.
On otettava huomioon myös se, että tavalliset DOS-ohjelmien käyttämät
kuvaruutufontit ovat tyyppiä non-proportional, eli kaikki kirjaimet vievät
saman verran tilaa.  Kun teksti siirretään proportional-fonteille, kaikki
sisennykset ja rivintasaukset menevät uusiksi.  Tästä syystä on aina
käytettävä tabulaattoria kun tekstiä tasataan useisille sarakkeille.
@endnode
@node SAKU-6.3 "Antti Vähä-Sipilä: Kuinka luot (lähes) täydellisen julkaisun"

@{b}3. Kirjasinlajit@{ub}

Eri kirjasinlajit (fonts, typefaces) mahdollistavat sanomasi muotoilun
helposti sulavaksi.  Pääsääntö:  yhdellä sivulla saa olla korkeintaan kaksi
eri fonttia.  Lisäksi näiden fonttien tulee olla käytössä eri
tarkoituksessa, kuten toinen leipätekstiä ja toinen väliotsikoita varten.
Sanoja ei saa korostaa kirjoittamalla niitä esim.  Timesillä Courierin
sekaan.

Fonttikoko määritellään useimmiten pisteinä.  Leipätekstin fonttikoon tulisi
olla 9 ja 11 pisteen väliltä.  Rivivälin (leading) pitäisi olla noin 1.1
kertaa tekstin pistekoko, pitkillä riveillä 1.2-kertainen.  11 pisteen
tekstillä 12 pisteen riviväli saattaa olla juuri ja juuri sopivissa
rajoissa.  Toisaalta sopiva riviväli riippuu fontista.  Joillakin fonteilla
on pienempi x-koko (x-height, pienen x-kirjaimen korkeus).  Nämä fontit
luovat harvemman vaikutelman kuin esim.  Times Roman, jonka x-koko on
suhteellisen korkea.  Pienen x-koon omaavilla fonteilla voidaan käyttää
pienempää riviväliä.

Leipätekstissä tulisi käyttää serif-fonttia, koska sen luettavuus on yleensä
parempi kuin sans serif-fonttien.  Serif tarkoittaa pieniä levennyksiä
kirjaimen viivojen päissä (pääteviivoja).  Sans serif taas tarkoittaa
fonttia, jossa näitä väkäsiä ei ole.  (Sans = ilman.) Sans serif -fontteja
on taas parempi käyttää otsikoinneissa ja sellaisissa lyhyissä
tekstinpätkissä, joiden halutaan erottuvan muusta tekstistä, esim.
ingressit (varsinaista tekstiä edeltävät johdannot).  Poikkeuksellisesti
sans serifiä suositellaan käytettäväksi telefax-sanomissa ja papereissa,
jotka tullaan valokopioimaan useita kertoja peräkkäin.  Tällöin pistekoon on
oltava vähintään 12 pistettä.  Serif-fonttien pääteviivat sekoittuvat
telefaxin pienen dpi-lukeman (dots per inch eli kuvapisteitä tuumalla) takia
(yleensä noin 150 dpi) takia epäselviksi klönteiksi paperilla.
Valokopioissa taas kirjaimet välillä paksunevat ja välillä ohenevat joten
vältä paksunnettua tekstiä ja kapeita kirjasinlajeja.

Toisia fontteja, kuten esim.  Caps Lithographic Bold, ei taas ensinkään ole
suunniteltu leipätekstiä varten vaan ne on tarkoitettu otsikoiksi.
Edellämainittu fontti pääsee oikeuksiinsa vasta pistekoon kasvaessa
kymmeniin pisteisiin.  Vielä erikoisempia ovat fontit kuten Symbol,
Wingdings ja Dingbat, jotka eivät sisällä kirjaimia lainkaan.  Lisää näistä
myöhemmin.

Kirjoituskoneesta tuttu fontti on Courier.  Se on non-proportional eli
kaikki merkit vievät saman verran tilaa.  Sitä syrjitään usein, mutta
erittäin virallisissa dokumenteissa se on erinomainen; vanha kirjoituskoneen
arvokkuus elää edelleen.  Lisäksi sillä on proportional-fontteihin nähden se
etu, että se mitä näet kuvaruudulla on se mitä saat paperille.  Vaikka
ohjelma olisi nimellisesti WYSIWYG (What You See Is What You Get eli mitä
näet, sitä saat), ei proportional-fonttien kanssa voida kuvaruudulta
tarkasti sanoa esimerkiksi ovatko rivit täsmälleen samalla kohtaa vai
alkaako toinen rivi pari millimetriä toista riviä aikaisemmin.

Kirjoituskoneen muisto elää edelleen esimerkiksi ajatusviivojen ja
heittomerkkien kohdalla.  Useimmat nykyiset tekstinkäsittelyohjelmat
sisältävät omat merkkinsä heitto- ja lainausmerkiksi joten " (shift-2
useimmissa näppäimistöissä) joutaa tällöin roskikseen.  Muista myös että -
ei ole ajatusviiva (em dash) vaan tavuviiva (en dash).  Ajatusviiva on
tavuviivaa pidempi.

Otsikoiden teko fonteilla on oma alansa.  Usein esimerkiksi ison V:n ja sitä
seuraavan pienen kirjaimen väli kasvaa otsikoissa liian suureksi.  Tällöin
seuraavaa kirjainta tulee siirtää lähemmäksi V:ta.  Jotkut harrastavat tässä
yhteydessä nk.  ligatuuraa eli kahden kirjaimen sitomista yhteen (esim.
fi:ssä i:n piste sitoutuu f:n kaareen).  Näitä toimintoja voi etsiskellä
ohjelmasta kerning pairs tai ligature-hakusanan alta.  Yhdistämällä
kirjaimia samaksi kokonaisuudeksi voidaan hätätapauksessa nopeasti luoda
vaikkapa pienimuotoinen logo.
@endnode
@node SAKU-6.4 "Antti Vähä-Sipilä: Kuinka luot (lähes) täydellisen julkaisun"

@{b}4. Rivien muotoilu"{ub}

Rivit voidaan yleensä tasata vasemman reunan (left justify, ranged left,
ragged right, oikea liuhureuna, flush left), oikean reunan (right justify,
ragged left, flush right) tai molempien reunojen (full justify) mukaan, tai
se voidaan keskittää (centering).  Toiset ohjelmat ovat parempia molempien
reunojen tasaajia kuin toiset.  Pahimmillaan full justify on kun kone
yrittää taittaa lyhyttä sanaa koko rivin pituudelta tyyliin, joka on hirveää
katseltavaa.  Myös ylipitkät sanavälit ovat harvinaisen rumia.  Nämä
kauheudet tulee korjata ajoissa lisäämällä esimerkiksi piilotavuja
(hyphenation).  Tavutus tulee tarkastaa.  Suomenkieltä ei voida tavuttaa
englanninkielisten sääntöjen pohjalta.

Vasemman reunan tasausta syrjitään usein liian tavallisena, mutta se on
useimmiten järkevin vaihtoehto.  Molempien reunojen tasausta tulee käyttää
vain, mikäli palsta on riittävän leveä ja tekstiä on tarpeeksi.  Faxeissa ja
lyhyissä muistioissa ei pitäisi käyttää muuta kuin vasemman reunan tasausta.
Kapeilla palstoilla vasemman reunan tasaus saattaa jättää suuria aukkoja
oikeaan reunaan, jolloin tavutus käy pakolliseksi.

Oikean reunan tasausta voidaan yleensä käyttää vain tekstistä irroitetuissa
lainauksissa ja joissakin taiteellista vaikutelmaa luovissa sivun
elementeissä.  Keskitystä käytetään yleensä otsikoissa, tosin taiteellinen
taittaja keksii sillekin uusia käyttötapoja.

Rivit voidaan muotoilla useaan palstaan tai ne voidaan pitää yhdessä
palstassa.  Yleensä palstoja mahtuu A4-sivulle korkeintaan kaksi.  Sivun
toiseen reunaan voi jättää suuremman marginaalin mahdollista mapittamista
silmällä pitäen.  Ylileveä marginaali luo myös hyvän paikan asettaa kuvia ja
kaavioita.  Kolme yleisintä sivuntaittotapaa on esitetty kuvassa.

Yksipalstainen dokumentti on kaksipalstaista helppolukuisempi.  Rivin
pituuden tulisi kuitenkin jäädä aina alle 70 merkkiin, mieluiten 50
merkkiin.  Rivien pitäisi olla vierekkäisillä palstoilla täsmälleen samalla
kohtaa.  Kannattaa luoda dokumentille pohja (grid, template), jonka mukaan
on helppo asetella kaikki rivit ja kuvat kohdalleen.

Kappaleiden väliin pitää jättää ainakin puoli riviä tilaa, mieluiten yksi.
Mikäli tähän ei ole varaa, vajaan sentin sisennys kappaleen alkuun on
hyväksi.  Tietääkseni pakinoitsija nimeltä Jari Tervo on jättänyt eräässä
kirjassaan kappalejaon kokonaan pois, mutta sitä ei pidä kokeilla
YO-aineessa.  Kirjaimien välin tulee olla sananväliä pienempi ja tämän
puolestaan rivinväliä pienempi.

Tekstin korostamisessa ei pitäisi käyttää alleviivausta (underline) vaan
aina korostusta (paksunnettu, bold) tai kursiivia (italics).  Väliotsikoissa
on hyvä käyttää paksunnosta.  Yksi suosituimmista leipätekstifonteista on
Times Roman, koska sen luettavuus on erittäin hyvä.
@endnode
@node SAKU-6.5 "Antti Vähä-Sipilä: Kuinka luot (lähes) täydellisen julkaisun"

@{b}5. Yleinen sivunasettelu@{ub}

Sivunasettelussa tarvitaan taiteellista silmää, ellei kyseessä ole
virallinen dokumentti, jonka ulkomuodon määräävät lähinnä
standardisointijärjestöt ja joiden kirjoittamista opetetaan yläasteen
konekirjoitustunneilla.  Kun länsimaisen ihmisen eteen tuodaan kuva, hän
aloittaa vaistomaisen yleissilmäyksen luomisen vasemmasta yläkulmasta ja
kulkee printterin tavoin oikeaan alakulmaan 2-5 rivillä.  Sen jälkeen
luodaan yleissilmäys suoraan vasemmasta yläkulmasta oikeaan alakulmaan ja
vasemmasta alakulmasta oikeaan yläkulmaan.  Sen jälkeen lukijalla on
kohtuullinen yleiskuva sivusta.  Tämä katseen liike on todettu tutkimalla
esim.  taideteoksia katselevaa yleisöä, eikä sitä pysty itse välttämättä
huomaamaan.

Katseen liikettä tulee osata käyttää hyväksi.  Sivun asettelussa tulisi
löytää "johtolanka", joka vie katseen joustavasti vasemmasta yläkulmasta
oikeaan alakulmaan.  Sellaisia ovat esim.  kuvien sopiva asettelu, yhtiön
logo tai graafiset elementit kuten kolmiot, viivat, neliöt ja pallot.

Tekstikappaleiden on jakauduttava sivuille siten, että sivunvaihto osuu
kappalevaihdon kohdalle tai kappaleesta jää sivun alkuun tai loppuun ainakin
kolme riviä.  Pelkää väliotsikko sivun lopussa kappaleen alkaessa vasta
seuraavalta sivulta on rumaa ja keskeyttää lukijan ajatuksenjuoksun.

Asettele kuvat ja teksti niin, että aukeaman sivut "keskustelevat"
keskenään.  Katsele koko aukeaman esikatselua (preview, print preview)
rauhassa ja mieti, miten voisit parantaa layouttia.  Sivulla pitäisi olla
tyhjää valkoista aluetta jopa 50 prosenttia.  Se luo ilmavan tunnelman ja
nopeuttaa lukemista.

Esimerkkejä hyvästä sivunasettelusta ovat mm.  Image-lehti, National
Geographic (jonka valokuvat ovat aina mahtavia) ja useimmat taidelehdet.
Huonoina esimerkkeinä toimivat mm.  Hakkeri-lehti (jälleen...) ja useimmat
koulun Apple Macintosheilla tehdyt yläasteen ATK-tunnin tuotokset.
Kannattaa ostaa esim.  Image ja tutkia sivujen layoutteja.  Merkitse
parhaimmat innovaatiot muistiin ja käytä niitä törkeästi hyväksesi.  Näiden
lehtien tekijät ovat rautaisia ammattilaisia ja pitkään opiskelleita.  He
tietävät miten tehdään hyvä ja tasapainoinen julkaisu.
@endnode
@node SAKU-6.6 "Antti Vähä-Sipilä: Kuinka luot (lähes) täydellisen julkaisun"

@{b}6. Valokuvat@{ub}

Aukeamaa tulee käsitellä myös sen mukaan, mitä kuvat esittävät.  Kuvissa on
yleensä tietty liike oikealle tai vasemmalle (tehtaan savu, autojen suunta,
voimakkaita linjoja ym.) ja ne tulee asetella vasemmalle tai oikealle
sivulle sen mukaan, minne liike osoittaa.  Perussääntö on se, ettei liike
saa osoittaa poispäin paperilta kulkematta ensin jonkin muun ylitse.  Näin
vältetään "rauhaton" sivunasettelu.  Valokuvat tulee aina asetella
symmetrisesti tai sitten täysin eri koossa täysin eri paikkoihin.  Kuvat
esimerkiksi haastatelluista ihmisistä kuuluvat aina vastakkaiselle sivulle
ja ihmiskuvista ei saa rajata pois niihin kuuluvia ruumiinosia jos
kameramies ne on kuvaan mukaan ottanut.  Kuvista poistetaan häiritsevät
elementit (esim.  haastateltavan kuvasta poistetaan taustalla heiluva
napatanssija).

Samaa sarjaa olevat kuvat, esimerkiksi kokouksen osanottajien naamat, tulee
esittää samankokoisina.  Kuvan asettaminen marginaaliin niin, että sivun
reuna "katkaisee" kuvan tuo sille energiaa mutta samalla vähentää sivun
stabiiliutta.  Kuva "vuotaa" (bleeding) reunan yli.

Jos asettelet kuvat niin, että teksti juoksee niiden ympärillä, kuva ei saa
katkaista palstaa kuin puoleenväliin.  Mikäli kuva katkaisee palstan
kokonaan (neliönmuotoiset kuvat), katsoja olettaa kappaleen loppuvan kuvaan.
Kuvat tulisi asettaa niin, että niiden jälkeen ei sivulla ole enää tekstiä,
tai että tekstikappale vaihtuu kuva kohdalla, tai että teksti jatkuu kuvan
rinnalla (tällöin on muistettava se, että palstan leveyden on kuvan
kohdallakin oltava vähintään puolet alkuperäisestä).  Jos teksti jatkuu
kuvan rinnalla, ei se saa tehdä sitä kuvan molemmilla puolilla.  Tällöin
lukija joutuu hyppäämään kuvan yli jokaisella rivillä ja se vaikeuttaa
tekstin ymmärtämistä.

Valokuvien pitäisi olla tarkkuudeltaan tulostusta vastaavia.  300 dpi:n
laserkirjoittimella printattavat kuvat on skannattava myös 300 dpi:llä ja
vastaavasti 2400 dpi:n ammattilaislaitteet vaativat ammattilaisskannauksen.
Kuvaa voi yleensä pienentää, mutta suurentamisessa on muistettava se, että
esim.  kuvan suurentaminen pituus- ja leveyssuunnissa kaksinkertaiseksi
kasvattaa sen pinta-alan nelinkertaiseksi - 300 dpi:n printtaus vaatii 1200
dpi:n skannauksen.  Kuvan suhteet on aina säilytettävä, ellei ole tarkoitus
luoda venyneitä kasvoja.

Kuvat vievät paljon levytilaa.  Harmaasävykuvaa ei pitäisi tallentaa
värillisenä.  300 dpi:n tulostuslaitetta varten on myöskin turha skannata
kuvia 600 dpi:llä, ellei niitä suurenneta.  Jos kuvan ympäri kierretään
tekstiä, kuvan on paras olla yksinkertainen ääriviivoiltaan.  Mitä tarkempi
tulostuslaite, sitä enemmän pisteitä ääriviivassa on ja koska ohjelma käy
koko ääriviivan läpi, jokin ammattilaistason 2400 dpi:n laite saattaa
jämähtää kohdassa, jossa mustesuihkusi mietti viitisen minuuttia.
Fraktaalit jylläävät jälleen.
@endnode
@node SAKU-5.7 "Antti Vähä-Sipilä: Kuinka luot (lähes) täydellisen julkaisun"

@{b}7. Listat, taulukot ja otsikot@{ub}

Listat alkavat yleensä ranskalaisilla viivoilla tai pisteillä.  Jotkut
erikoisfontit (Wingdings, Dingbat) sisältävät osoittavia sormia, ilopalloja
ja tähtiä, mutta ne eivät yleensä sovellu muuhun kuin rentoon
mainostekstiin, ja silloinkin itse suunniteltu (esim.  yhtiön logo) toimii
paremmin kuin pussillinen Adoben tai Microsoftin luomuksia.

Listoissa, kohdat ovat monirivisiä, rivien alku tulee tasata ensimmäisen
rivin ensimmäisen kirjaimen mukaan, ei vrsinaisen rivin alkuun.  Taulukot
tulisi aina tehdä vektorigrafiikalla eikä bitmap-kuvina, koska tällöin niitä
voi paremmin hallita.  Useat taulukkolaskentaohjelmat pystyvät tuottamaan
sopivia graafisia esityksiä.  Tavallisen taulukon saa usein aikaiseksi jopa
tekstinkäsittelyohjelman taulukkogeneraattorilla (esim.  Microsoft Word).
Tällöin taulukossa ovat pystyviivat sarakkeita rajoittamassa usein turhia,
mutta vaakaviivat sitäkin tärkeämpiä.

Graafisen esityksen tapa tulee valita huolellisesti.  Määrien muutokset
kuvataan helpoiten käyrinä; osuudet piirakkadiagrammeina (joista on
mainittava niiden "räjäyttäminen" eli exploding:  piirakasta saa irroittaa
korkeintaan kaksi viipaletta erilleen, ei enempää); ja määrien suhteet
kuvataan helpoiten pylväsdiagrammeina (2- tai 3-ulotteisina).  Diagrammien
eri osien erottaminen toisistaan on tehtävä huolella.  Vaikka kuvaruudulla
eri rasterit erottuvat hyvin toisistaan, esimerkiksi ensimmäisen faxauksen
jälkeen ei niistä yleensä saa enää mitään selvää.

Otsikot ovat leipätekstin ohella tärkeä osa dokumenttia.  Pääotsikon on
oltava jämäkkä.  Sans serif-fontit sopivat tarkoitukseen alleviivttuna
parilla jykevällä viivalla.  Pääotsikon ja väliotsikon välimatkan on oltava
suurempi kuin väliotsikon ja leipätekstin.  On hyvä säilyttää yksi ja sama
otsikointityyli läpi koko julkaisun vaikka se koostuisi erillisistä
artikkeleista.  Otsikoinnin "tasot" tulisi rajoittaa kolmeen eli
pääotsikoihin, väliotsikoihin ja tekstiin.  Väliotsikon väliotsikot
sekoittavat lukijaa.
@endnode
@node SAKU-6.8 "Antti Vähä-Sipilä: Kuinka luot (lähes) täydellisen julkaisun"

@{b}8. Värien käyttö@{ub}

Kuvaruudulla käytetään RGB-väripalettia, jossa punaisesta, vihreästä ja
sinisestä valosta luodaan kuva.  Kaikki värit yhdessä muodostavat valkoisen.
Painotekniikassa käytetään sen sijaan CMYK-palettia (syaani eli sininen,
magenta eli punainen, keltainen ja musta).  Ohjelmasta riippuen näytön värit
vastaavat enemmän tai vähemmän painettuja värejä.  Jos teet 4-värijulkaisun,
sinun täytyy saada kuvasi värieroteltua (colour separation).  Sen tekee
kirjapaino suurta rahasummaa vastaan tai oma ohjelmasi, jos se on tarpeeksi
hyvä.  Jokaista sivua varten tulee tällöin printteristäsi neljä
kuvausvalmista originaalia (muista valita printteriasetuksistasi
värierottelu).  Ne on aseteltava tarkasti päällekäin.  Silloin ohjelmasi on
osattava tulostaa sivun marginaaleihin myös kohdistusmerkit (registration
marks).

4-väritekniikkaa vaatimattomampi on kakkosvärin käyttäminen (spot colour),
jolloin mustan lisäksi painetaan esim.  100 % syaania tietyille alueille.
Halvat esitteet on tehty juuri näin.  Se piristää julkaisua mutta saa sen
myös joskus näyttämään halvalta.  Jos haluat päästä halvalla
värierotteluissasi, mutta haluat silti käyttää useita värisävyjä esim.
graafisissa kappaleissa, käytä nk.  sataprosenttisia värejä.  Värit
tuotetaan rasteroimalla ja sataprosenttisessa värissä on rasteri täynnä.
50-prosenttisessa puolet pinta-alasta on väriä ja puolet valkoista
(tuloksena vaaleampi väri).  Tämä siis mikäli värit asetellaan käsin
valopöydällä eikä DTP:llä.  Muut prosentit nimittäin luodaan ottamalla
negatiiveja muista prosenteista (esim.  20-prosenttinen saadaan aikaan
ottamalla negatiivi 80-prosenttisesta) ja se on tällöin työläämpää.

Ei ainoastaan painoväri vaan myös paperin väri on tärkeä osa julkaisua.
Tutkimukset ovat osoittaneet, että paperin väri on se tekijä, joka
esimerkiksi valkoisen paperin tulvan keskeltä jää mieleen kiireiselle
konttoristille.  Jos yhtiösi mainokset tulevat aina samanvärisellä sinisellä
paperilla, löytyvät ne tarvittaessa helposti ja nopeasti.
@endnode
@node SAKU-6.9 "Antti Vähä-Sipilä: Kuinka luot (lähes) täydellisen julkaisun"

@{b}9. Julkaisun lisukkeita ja tulostusta@{ub}

Julkaisusi kansi kiinnittää katsojan huomion ensimmäisenä.  Sen jälkeen
dokumentissa tulisi olla sisällysluettelo mikäli dokumentin pituus ylittää
neljä sivua.  Sisällysluetteloon kuuluvat myös väliotsakkeet.
Sivunumeroinnin voi jättää ohjelman huoleksi, mikäli se siihen pystyy.
Sivunumero tulisi kirjoittaa tarpeeksi isolla, mieluiten 12 pisteellä tai
yli.  Sivunumeroihin ei tarvita mitään "sivu"-sanaa, pelkkä numero ja
mahdollisesti jokin graafinen elementti riittää.  Sivulla voi olla myös
header/footer (running head) eli sivun yläreunan/alareunan muistutus siitä,
mistä aiheesta teksti sillä hetkellä kertoo.  Nämä pitäisi taittaa
mahdollisimman huomaamattomalla fontilla, mutta tietenkin lukukelpoisesti.

Tulostuksen voi tehdä jopa matriisikirjoittimella, mutta sen resoluutio
ulottuu ehkä noin 240 dpi:hin.  Mustesuihkut ja laserit pääsevät 300 dpi:hin
(nykyään 600 dpi:n laserkirjoittimet yleistyvät).  Kirjapainot käyttävät
jopa useamman tuhannen dpi:n laitteita.  Ennen kuin tulostat lopullisen
vedoksesi, tulosta dokumentti oikolukua varten.  Mikäli lähetät tekstin
painoon, tulosta se kotona ja liitä tulosteesi mukaan.  Painoon
lähetettäessä sopiva formaatti kuville on TIFF ja dokumentille PostScript.
Käyttämiesi fonttien on hyvä olla Adoben kirjasimia.  Tietenkin kannattaa
ottaa selvää painosta minkälaisia ohjelmia heillä on ja minkälaisia
kirjasimia heiltä löytyy, koska ylläolevat ohjeet perustuvat ainoastaan
yleisimpiin formaatteihin.

Painot veloittavat filmien teosta hunajaa, joten on paras tarkistaa
erityisesti fonttien saatavuus.  Mikäli käyttämäsi fontti puuttuu painon
valikoimista, saattaa Jurassic Park-tyylinen otsikkosi tulostua Courierilla.
Jos taas lähetät valmiit paperitulosteet kuvattaviksi, kannattaa ostaa
huippuluokan paperia varsinkin mustesuihkukirjoittimiin.  Tulos on
huomattavasti parempi kuin pelkällä kopiopaperilla.

Muista myös ehdottomasti mainita mihin kokoon tulostuksen haluat.
@{"Tabloidikoko" link SAKU-6.9.1} on erilainen kuin A4, ja useimmat laserit eivät niele kuin
A4:ta, joten oma esimerkkiprinttauksesi painolle voi johtaa siihen, että
tabloidiksi aikomasi lehti ilmestyykin A4-kokoisena.
@endnode
@node SAKU-6.9.1 "Antti Vähä-Sipilä: Kuinka luot (lähes) täydellisen julkaisun"

@{b}Tabloidikoko@{ub} on alunperin amerikkalainen sanomalehtikoko.  Nykyisin
käytössä useissa lehdissä, ns.  puolikoko.
@endnode
@node SAKU-6.10 "Antti Vähä-Sipilä: Kuinka luot (lähes) täydellisen julkaisun"

@{b}Käytetyt lähteet ja väitteiden perustelut@{ub}

PC Magazine: How to create a perfect document. September 1993 supplement.
Yläasteen ja lukion kuvaamataito: Julkaisun luonti ja taittaminen.
Kuvaamataito 1: Sommittelu.
Lisäksi: työskentely kirjapainossa.

Antti Vähä-Sipilä
@endnode
@node SAKU-7.0 "Topi Kanerva: Amigan grafiikan tulevaisuudennäkymät"

@{b}Topi Kanerva: Amigan grafiikan tulevaisuudennäkymät@{ub}

Kaikkihan muistanevat nuo perinteikkäät Amigan kulta-ajat, jolloin oli pari
hassua Amiga-mallia, A1000, A500 ja ehkä A2000 - ja PC:issä CGA-grafiikka.
Noina muinaisina aikoina ei PC:illä ollut nokan koputtamista - Amigat olivat
edistyksellisimpiä mikroja, mitä tuli grafiikkaan.  Jo A1000:n ajoista
mainetta niittänyt pallodemo "Boing" väläytteli upeaa, nopeasti liikkuvaa
32-väristä grafiikkaa, jotakin, josta silloiset PC-miehet vain unelmoivat.

Mutta ajat ovat muuttuneet.  Ennen oli Amigassa muihin verrattuna todella
eristyksellistä rautaa, mutta nyt ovat PC:t menneet ohi.  Koko 90-luku on
ollut 256-väristen PC-ruutujen hallintokautta - eikä Amigalla ollut
paljoakaan vastaansanomista muutamia harvinaisia, kalliita 24-bittisiä
näyttökortteja lukuunottamatta.

Elettiin vuotta 1992.  PC:lle oli yllinkyllin 256-värisistä SVGA-korteista
jopa 16777216-värisiin truecolor-kortteihin saakka.  Amigalle muutama harva,
hintava kortti.  Jotkut muistanevatkin nämä "vanhat kunnon" näyttökortit -
IV24, Firecracker, Harlequin, Rambrandt, vain muutamia mainitakseni...
Näille oli yhteistä vain PC:n vastaavia kortteja hirveästi korkeampi hinta.
Mutta nämä olivatkin lähinnä tarkoitettu esimerkiksi videotyöskentelyyn,
videopajoille jne.  Näissä oli harvemmin toimiva WB-emulaattori, eikä niitä
siltikään ollut kovin kaksista käyttää.  Se, mitä Amiga todella tarvitsi
mennäkseen PC:iden edelle kunnon mitalla, oli värikkäämpi ja
suurempiresoluutioinen Workbench.  Mitä mieltä oli työskennellä 16-värisellä
640x512-Workbenchillä, joka vielä kaiken muun lisäksi tahmasi ja värisi
inhottavasti?  Ei mitään - siksi tarve suuremmille resoluutioille
suuremmilla värimäärillä oli pakottavan suuri - myös Amiga-käyttäjälle
niinkuin PC:n tyypilliselle Windows-käyttäjälle.

Tähän probleemaan - Amigan vuodelta -85 peräisiin olevaan "antiikkiseen"
grafiikkaan - Commodore esitteli syksyllä 1992 oivan ratkaisun:  Amiga 4000,
jossa oli AGA-piiristö (Advanced Graphics Architecture).  Tämä uusi piiristö
tarjosi entistä suuremmat värimäärät resoluution kuitenkaan kärsimättä -
maksimissaan 1280x512(i) 256 värillä, tai jopa 262144 yhtäaikaisella värillä
(HAM8-tila).  Monet aikaisempien Amigoiden omistajat, jotka olivat jo
tottuneet käyttämään 640x256-tilaa neljällä värillä (16 väriä kun tahmasi
liikaa), olivat kuin taivaassa, kun melkein samalla nopeudella voikin
käyttää 896x628-tilaa 128 värillä.  256 väriä jo tahmasi ehkä hieman
liiaksi, mutta 128 väriä oli Amigan Workbench 3.0:lle aivan riittävästi,
sikäli kun tämä parannettu WB (jossa uutta 2.1:stä oli lähinnä AGA-tuki)
kykeni "jakamaan" ruudun paletin ohjelmien kesken, jolloin tarvittiin
vähemmän värejä samojen kuvien esittämiseen WB-ruudulla.  Nyt voitiin
näyttää ennennäkemättömän hienoja kuvia pienessä ikkunassa WB-ruudulla
ihmeohjelmalla nimeltä MultiView.  Vaikenivatpahan PC-miehet ainakin vähäksi
aikaa.  :-)

Varsinkin marraskuussa 1992 alkoi Amigan uuden sukupolven grafiikan asema
vakiintua, kun Commodore julkaisi uuden koneen:  Amiga 1200.  Tämä oli
pääasiassa suunnattu harrastelijoille, ja tuli olemaan uusi "low-end" malli
vanhan A500:n tilalle.  Tämä kone tarjosi AGA-grafiikan erittäin
kilpailukykyisellä hintatasolla - A4000 oli ollut tätä ennen vain muutamien
harvojen valittujen tietokone isolla hintalapullaan...  Mutta nyt, kun
AGA-potentiaali oli useimpien tavallisten harrastajien ja ohjelmoijien
ulottuvissa, alkoi todellinen AGA-grafiikan kukoistuskausi.  Yhä useampi
ohjelma, ennen kaikkea hyötyohjelmat, alkoivat tukea AGA-grafiikkaa.
Näyttömoodit ja -värimäärät olivat helposti käyttäjän muuteltavissa
käyttöjärjestelmän tarjoaman ScreenMode-requesterin avulla - ilman mitään
PC-tyylistä driver-tuskaa.  Olipahan kiva kun sai taas pilkata PC-miehiä.

Mutta, vaikka AGA olikin suuri parannus vanhaan piiristöön verrattuna
nelinkertaisine kaistaleveyksineen, oli se silti melko hidas verrattuna
uusimpiin PC-kortteihin.  Etenkin 256-väriset moodit ovat AGA:lla melko
hitaita, jopa niin hitaita, ettei niiden käyttö ole järin mukavaa.  Ja jos
halusi parempaa grafiikkaa omaavan Amigan, oli pakko myydä vanha A2000 tai
A3000, sillä edellämainituille koneille ei saanut AGA-päivitystä tai muuta
sellaista, eikä moista ollut edes tiedossa tulevaisuudessakaan.  Miten käy
vanhalle lippulaivalle nimeltä Amiga 3000?  Kuoleeko se pois AGA-koneiden
melskeessä?  Monet olivat jo myymässä A3000:staan täydellä kiireellä, kun
erinäiset saksalaiset ja yhdysvaltalaiset firmat rupesivat julkaisemaan
uusia, entistä parempia grafiikkakortteja todenteolla.  Aluksi oli Dominoa,
Merliniä ja Retinaa.  Näistä grafiikkakorteista ei valitettavasti tullut
suurta suosiota, ja niiden erinomaiset ominaisuudet hukkuivat "AGA-tulvaan".
Mutta esimerkiksi Domino tarjosi erittäin kilpailukykyiseen hintaan
256-värisiä tiloja jopa 1024x768-resoluutioon saakka - hinta oli samaa
luokkaa mitä PC:n näytönohjaimet!  Retina oli kalliimpi, mutta tarjosi
24-bittistä grafiikkaa isoilla resoluutioilla.  Valitettavasti vain kortit
olivat hieman epätäydellisiä muutamissa suhteissa - vain ne ohjelmat, jotka
avautuivat Workbench-ruudulle hyötyivät suuremmasta resoluutiosta, ja
jokunen muu ohjelma.  AGA-ohjelmien yleistyessä tarvittiin korttia, jonka
softa pystyi tarjoamaan 256-värisiä moodeja AGA-ohjelmille aivan kuin
alkuperäinen AGA-piiristö.  Jotkut käyttävät vieläkin näistä
näytönohjaimista nimitystä "AGA-kortti" vaikka ne ovatkin teknisesti
pidemmälle kehittyneitä kuin itse alkuperäinen AGA-piiristö.  Esimerkiksi
A4000:n aikoihin markkinoille tullut Picasso II tarjosi 256-värisiä tiloja
aina 1280x1024-resoluutioon saakka erittäin kilpailukykyisessä, noin 2000mk
hintaluokassa.  Lisäksi kortilla on tehokas CL5426-kiihdytinpiiri.  Se, mikä
tekee tästä näyttökortista "näytönohjaimen", on sen softa.  Kortti
"integroituu" käyttöjärjestelmään niin vedenpitävästi, että valmistajaa
lupaa kaikkien 2.0:aa tukevien softien toimivan kortilla 100%.  Tällöin voi
näyttää vaikka 256-värisiä kuvia ViewTekillä, tai laskea 256-väristä
Mandelbrottia MandelSquarella, tai renderöidä Real 3D 2:lla suoraan Picasson
24-bittiselle ruudulle (olettaen, että Realille on Picasso-ajuri, itse
käyttöjärjestelmä tarjoaa tuen vain 256 värille).

Nykyään on siis useampi vaihtoehto niille Amigisteille, jotka haluavat
koneestaan ulos enemmän värejä ja parempia resoluutioita.  Silmiinpistävin
tapa on tietysti myydä vanha "rakkine" pois ja ostaa uusi, tuliterä A4000.
Mutta esimerkiksi varmasti hyvin moni Amiga 3000:n kalliilla rahalla ostanut
haluaa pitää tämän entisen Amiga-malliston lippulaivan uuden koneen
ostamisen sijaan.  Ostaa vain koneeseen jonkin asiallisen näytönohjaimen -
niitä on nykyään markkinoilla monenlaisia ja -tehoisia.  Se, mitä näille
"uuden sukupolven" Amiga-näytönohjaimille on yhteistä, on erittäin hyvä
kilpailukyky, sillä ne ovat teholuokassaan PC-virkaveljiensä hintaisia!
Tämä on erittäin positiivinen piirre, ja takaa ettei Amigistien tarvitse
enää hävetä häviävänsä grafiikassa puucee-miehille, ostamalla uuden hienon
Rainbow III:n (S3 928 -kiihdytetty näytönohjain) turvaa samalla itselleen
komean hajuraon - jopa verrattaessa Silicon Graphicsien työasemien
grafiikkaan!  Tavallisessa, jokamiehen hintaluokassa kilpailevat lähinnä
Merlin, Picasso II, Piccolo ja GVP EGS Spectrum.  Nämä kaikki ovat
kiihdytettyjä näytönohjaimia korkeilla resoluutioilla ja truecolorilla.
Merlinin heikkona lenkkinä on keskeneräinen softa ja hidas WB-emulaatio.
Picasso II:ssä on erinomainen softatuki (patchaa Intuitionin) ja nopea
CL5426-blitteri, mutta siinä on vain ZorroII-liitäntä, rajoittaen
siirtonopeuden kortin ja CPU:n välillä vain noin 3 megatavuun/s.  Piccolossa
ja GVP EGS Spectrumissa taas on nk.  ZorroII/ZorroIII "autosensing", eli
esimerkiksi A3000:ssa Piccolo ja GVP EGS Spectrum kykenevät siirtämään jopa
20MB/s, optimissaan 50MB/s 32-bittistä ZorroIII-väylää pitkin!  Nämä kortit
ovatkin selvästi joukosta erottuvat nopeuden puolesta.  Piccolon softa on
InterNetissä liikkuvien käyttäjien mukaan hyvä (mainoksia ei ole tullut
vastaan), myös GVP:n softan pitäisi integroitua käyttöjärjestelmätasolla.
Nämä molemmat kortit tukevat myös GVP:n kehittämää 24-bittistä
käyttöympäristöä, EGS:ää.  Myös useat ohjelmistovalmistajat tukevat jo
EGS:ää, pääasiassa grafiikankäsittely, -morphaus, -renderöinti yms.
ohjelmat.  EGS:ää voidaan jo nyt hyvällä syyllä kutsua "de facto 24-bit
standardiksi".

Aika näyttää, miten käy.  Tuleeko EGS valtaamaan niin paljon alaa, että
Commodore adoptoi sen seuraavaan käyttöjärjestelmäversioon?  Miten RTG
(ReTargettable Graphics) tulee muuttamaan tilannetta?  Todennäköisesti melko
vähän, sillä jo nykyiset, hyvällä softatuella varustetut näytönohjaimet
kykenevät ottamaan ohjelmistojen tarjoamat grafiikat täysin hallintaansa.
Tulevaisuus näyttää hyvin ruusuiselta - varsinkin, kun uusia, entistä
edullisempia grafiikkakortteja julkaistaan kiihtyvällä vauhdilla.  A2000:sta
tai A3000:sta A4000:een siirryttäessä kannattaakin ajatella tarkkaan,
olisiko sittenkin toimivampi ratkaisu ostaa vain uusi grafiikkakortti,
sikäli kun nykyiset kortit ovat todellakin käyttökelpoisia, ja useimmiten
päihittävät hitaahkon AGA:n selvällä marginaalilla.  Näyttökorttien ainoa
varjopuoli lienee se, ettei niillä mitä luultavammin näy AGA-demot niiden
ronkkiessa rautaa suoraan...  :( Mutta siitä huolimatta kannattaa miettiä
tarkkaan, mitä itse tarvitsee.  Ja jos myy Amiga 500:nsa ja ostaa jonkun
486:n sillä perustein, että "486:ssa on 256 väriä ja muutenkin se on
nopeampi" niin kannattaa ajoissa ottaa laput pois silmiltä ja katsoa
ympärillään olevaa Amiga-grafiikkakorttivalikoimaa - samalla rahalla saa
mitä PC:llekin!

Topi Kanerva
@endnode
@node SAKU-8.0 "Antti Vähä-Sipilä: Hakkeri-lehti arvostelussa"

@{b}Antti Vähä-Sipilä: Hakkeri-lehti arvostelussa@{ub}

Casamedian (käsittääkseni jonkinlainen tietokonealan firma jossain
Kankaanpään suunnalla) julkaisema Hakkeri oli hirveintä soopaa mitä olin
lukenut pitkään aikaan.  Artikkelini väitteet pohjautuvat numero ykköseen
(esim.  Assemblyssä jaettu A5-kokoinen läpyskä), numero kakkoseen, joka jo
pääsi lehtipistelevitykseen A4-kokoisena ja viimeisimpään niin ikään
lehtipisteistä löytyvään kolmosnumeroon, joka ilmestyi hiljattain.

Aloitetaanpa ihan alusta.  Ensinnäkin lehdessä käytetään tasan yhtä fonttia.
Vaikka liika fonttien käyttö onkin pahasta, ei pieni muuntelu olisi
pahitteeksi.  Suomenkielen oikeinkirjoitus on myöskin ylitsepääsemättömän
vaikeaa.  Vai mitä sanotte kielikuvista kuten SIM, Complex:in, sysop:in ja
mb (tarkoittivat megatavua eli MB).

Kolmosnumerossa oikeinkirjoitusta ja jossakin määrin ulkoasua on jo
siistitty hieman enemmän.  Valitettavasti en ehtinyt tutustua ao. numeroon
hetkeä kauempaa, mutta lyhyessä ajassa en huomannut vielä yhtäkään
kirjoitusvirhettä.  Toivottavasti linja ei lepsu vastaisuudessakaan.

Juttujen taso on pääosin vessanpöntöstä vedettyä.  "Kuinka näytät
piilotiedostot MS-DOSsissa", "Piraattipurkki haastattelussa" (pojalla, joka
on hulppeat 17 vuotta vanha, on 150 MB pirakamaa), "Purkit eli elektroniset
postilaatikot" sekä "Hakkerikilpailu" (joka vie saman verran tilaa kuin
neljä uutista).  Osa näistä varmaan kiinnostaa 15-vuotiasta Nintendoihmistä,
mutta todellinen Hakkeri hymähtää siirtyen Usenetin puolelle.
Kolmosnumerossa on yksi etäisesti kiinnostava artikkeli itserakkaasta
friikist{, joka omien puheidensa perusteella pystyy mm. kaatamaan
puhelinkeskuksia ja 9700-numeroita.

Lehden ns. laadun on huomannut myös Tekniikka & Talouden kolumnisti, joka
Hakkeria koskevassa jutussaan osuvasti piikitteli oikeinkirjoitusta.
Mahtoivatko Hakkerin toimituksessa moista edes havaitakaan?

Hakkerin numeroiden 1 ja 2 taitto rikkoi kaikkia lehden taiton sääntöjä.
Kolmosnumero paransi lehden mainetta myös tällä alalla, mutta mikäli Hakkeri
haluaa paikata jo pahoin kolhiintuneen maineensa olisi sen pikaisesti
siirryttävä julkaisemaan lisää laatuartikkeleita.

Ykkösnumerossa Amigan käyttäjiä halvennettiin asettamalla Amiga samalle
viivalle ZX-sarjan Spectrumeiden ja Vic-20:n kanssa.  Kolmosnumerossa
sentään huhuillaan Amiga 1400:sta ihan uutispalstalla.  Myös tälle
kehitykselle toivotan pidempää ikää.

Antti Vähä-Sipilä
@endnode
@node SAKU-9.0 "Esa Heikkinen: Videokirjasto"

  @{b}Esa Heikkinen: Videokirjasto@{ub}

  @{" Artikkeli videokirjaston ylläpidosta ja laitetekniikasta " link Artikkeli}
  @{" Audio/Videosanasto                                       " link Sanasto}
@endnode
@node Artikkeli "Esa Heikkinen: Videokirjasto (artikkeli)"

Mikäli ajattelet siten että kun kerran yhden elokuvan näkee, ei sitä enää
uudelleen jaksa katsoa, ei tämä juttu ole sinua varten!  Nyt nimittäin tulee
puhetta oman videokirjaston laatimisesta ja ylläpidosta.

Aloitin itse moisen harrastuksen joskus vuonna 88 kun hankin ensimmäisen VHS
videon.  Sen jälkeen syntyi pian ajatus että on toisaalta typerää maksaa
joka elokuvan vuokrauksesta muutama kymppi ilman että mitään muistoa jää
itselle.  Niinpä se alkoikin sitten kova kopiointi, joka melkein elokuvasta
aina kopio itselle.  Hyvin nopeasti ostin toisen nauhurin ihan kopiontia
varten.  Vuonna 91 vaihtuivat nauhurit @{"HiFi-malleiksi" link HIFIVIDEO} ja kirjasto vain
laajenee.

@{b}Mitä laki sanoo?@{ub}

Julkisuudessa on hyvin ristiriitaisia käsityksiä siitä saako vuokratun
videonauhan kopioida itselleen.  Muunmuassa itse kasetissa on sanottu että
kopiointi on kielletty.  Näin ei kuitenkaan ole.  Suomen tekijän- oikeuslaki
sanoo, että videonauhan saa kopioida kuka tahansa omaan käyttöönsä, mutta
nauhaa ei saa kopioittaa toisella eikä tehtyä kopiota lainata eikä myydä.

@{b}Laitehankinnat@{ub}

Kun kerran laissa sanotaan, ettei elokuvia saa kopioittaa toisella, tuleekin
eteen toisen videonauhurin hankinta, ellei sitten halua juosta jatkuvasti
kaverin tai tutun luona lainaamassa videonauhuria.  Eli lähtökohtana on että
kopiointi ja sen yhteydessä suoritettava esitys tulee suorittaa itse omissa
oloissa perheen kesken tapahtuvana suljettuna tilaisuutena.

Tavallinen videonauhuri on edullinen hankkia esimerkiksi käytettynä, niitä
irtoaa jo muutamalla satasella.  Kakkosvideon ei tarvitse olla kovin
kaksinen ominaisuuksiltaan, päasiassahan sillä toistetaan kasettia.  Jos
omistaa jo ennestään @{"HiFi-videot" link HIFIVIDEO} niin kannattaa ehdottomasti hankkia myös
kakkosnauhuriksi HiFi-kone.

@{b}Hi-Fi maillit@{ub}

HiFi-mallilla on monia etuja normaali videonauhuriin verrattuna.  Se
tallentaa äänen stereona, korkealaatuisempana kuin yksikään C-kasettidekki,
joten sitä voi videonauhurin lisäksi käyttää myös ääninauhurina.  Mikäli
perheessä on jo ennestään @{"HiFi-laitteisto" link HIFI} olemassa, kannattaa harkita
vakavasti siirtymistä HiFi-aikaan myös videoissa.

Mikäli halutaan hankkia sekä käyttö- että kakkosnauhuriksi HiFi-koneet,
kannattaa valita käyttönauhuriksi hyvä malli vaikka se hieman kalliimpi
onkin.  @{"Puolinopeus (LP)" link LP} on hyvä olla olemassa ja EHDOTTOMASTI käsisäätöiset
äänitystasot, sillä automaattisäätöiset "pumppukoneet" saavat elokuvan kuin
elokuvan pilalle.  @{"Nicam" link NICAM} dekooderi on itsestäänselvyys, ilman sitä olevaa
mallia ei kannata hankkia.  Mikäli @{"Dolby Surround" link DOLBYSURROUND} kiinnostaa, on olemassa
myös malleja jossa on valmiina Dolby Surround dekooderi, vahvistin
takakaiuttimille sekä kaiuttimet, näin pääsee oikeaan elokuvateatterin
ääneen halvalla käsiksi.  Muutoin joutuu yleensä hankkimaan erillisen
@{"tilaprosessorin" link TILAPROS} joka tukee Dolby Surround järjestelmää.  Laitteella on
kuitenkin etunsa, sillä siitä on hyötyä myös musiikin kuuntelussa, hyvissä
malleissa on useita eri tilavaikutelmia musiikin kuuntelua varten.  Voit
kokeilla miltä mielimusiikkisi kuulostaa kirkossa, stadionilla, jazz
klubissa, discossa...  Kakkos HiFi-nauhuriksi taas sopii periaattessa mikä
tahansa malli, mikäli sillä ei haluta nauhoitella mitään, ainoastaan
toistaa.  Mikäli haluat kuitenkin nauhoittaa esim.  TV:stä ohjelmia
ajastimella, olisi syytä kakkoskoneessakin olla Nicam dekooderi sekä
käsisäätöiset äänitystasot.  Hifi-videoita saa ominaisuuksista riippuen
käytettynä 1000 mk:sta alkaen, ja uudet kunnolliset maksavat 3500 mk:sta
ylöspäin.

@{b}Super VHS-mallit@{ub}

@{"SuperVHS" link SVHS} eroaa tavallisesta VHS-nauhurista kuin HiFi-malli
normaalimallista.  Eli kun HiFi-mallissa on parempi ääni kuin normaalissa,
niin SVHS mallissa on taas parempi kuva.  Kuvan kontrasti on huomattavasti
parempi kuin tavallisessa VHS-koneessa ja myös resoluutio on parempi
@{"Y/C-liitännän" link YC} käytön johdosta.  Yleensä SVHS nauhureissa on myös
HiFi-nauhurin ominaisuudet valmiina.  SVHS nauhurilla voi myös toistaa ja
tallentaa normaaleja VHS nauhoja.  Jos on varaa hankkia SVHS nauhuri,
kannattaa pitää muutama tosiseikka mielessä ennenkuin tekee ostopäätöstä.
Ensinnäkin SVHS muodossa ei ole saatavana videoelokuvia, mutta jos tutullasi
on taikka aiot itse hankkia @{"LaserDisc" link LD}-kuvalevysoittimen, soveltuu SVHS
parhaiten kuvalevyjen kopiointiin.  SVHS-nauhuri tarvitsee kuitenkin
erityisen SVHS-kasetin, joka on noin kaksi kertaa tavallista kasettia
kalliimpi.  Tosin tässäkin tullaan taas samaan tuttuun tilanteeseen, koska
SVHS kasetti eroaa tavallisesta ulkoisesti lähinnä pohjassa olevan
tunnistuskolon johdosta, niin ainahan voi kokeilla porata tavallisesta VHS
nauhasta SVHS nauhan aivan kuin DD-korpusta HD:n!  Laatua en takaa mutta
kaverini on tuota kokeillut ja kuulemma toimii.  Mutta mitä hyötyä
SVHS-nauhurista sitten on ihan tavalliselle kotinauhoittajalle jolla ei ole
LaserDisc-laitteita?  No aluksi kannattaa todeta että vuokraelokuvien
kopionnissa ei suurta hyötyä saavuteta, parempi kuvanlaatu kylläkin mutta
S-VHS ei tuossa pääse oikeuksiinsa.  SVHS ei pääse myöskään täysiin
oikeuksiinsa tavallisen TV:n kera, vaan kuvanlaatu tulee esille vasta Y/C
liitännän omaavalla TV:llä taikka monitorilla.  Hyöty alkaa näkyä
esimerkiksi siinä jos on tapana nauhoittaa televisiosta elokuvia ajastimella
ja myöhemmin @{"editoida" link EDITOINTI} niistä mainokset pois.  Kun otat alkuperäisen
materiaalin TV:stä SVHS formaattiin, saat siitä editoiduksi paljon paremman
arkistokappaleen kuin normaali VHS:llä otetusta alkuperäisestä.  Lisäksi jos
on mahdollista lainata taikka hankkia S-VHS videokamera, on SVHS nauhurin
paikka oikeutettu.  Super-VHS laitteita saattaa onnistua hankkimaan
käytettynä 3000 mk:sta ylöspäin, uudet maksavat 6000-7000 mk:sta ylöspäin
ominaisuuksista riippuen.

@{b}Dolby Surround@{ub}

Kuten aiemmin jo mainitsin, elokuvateatterin kaltaisen äänijärjestelmän saa
myös kotiinsa hankkimalla @{"Dolby Surround" link DOLBYSTEREO}-laitteet.  Systeemiin kuuluu 4
taikka 5 kaiutinta.  Koodaus perustuu Ray Dolbyn kehittämään järjestelmään,
jolla tavalliseen kaksi kanavaiseen stereoääneen koodataan tilavaikutelma.
Sama mies kehitti kasettinauhureista tutut @{"Dolby B" link DOLBYB} ja @{"C" link DOLBYC} kohinanvaimentimet,
ammattikäyttöön @{"Dolby A" link DOLBYA}:n ja uusinta uutta tekniikkaa edustavan @{"Dolby S" link DOLBYS}:n,
jolla C-kasettidekin @{"dynamiikan" link DYNAMIIKKA} saa lähelle HiFi-videon vastaavaa.
Tavallisessa Dolby Surroundissa on 4 kaiutinta:  stereo etukanavat sekä
tehostekaiuttimet takana.  Pro Logicissa on lisäksi edessä monokanava.  Jos
on jo olemassa valmis korkealaatuinen HiFi-järjestelmä, kannattaa käyttää
sen vahvistinta etukaiuttimien vahvistimena, ja takakaiuttimille voi joko
hankkia oman vahvistimen tai käyttää Dolby Surround dekooderin (taikka
videon) vahvistinta.

  @{" Esimerkkikuva: Audio/Videolaitteisto " system "SAKUVIEW Pics/Videot_1.IFF"}

Mikäli HiFi-systeemiä ei ole, on kannattavinta hankkia valmis Dolby
Surround-vahvistin josta saa kaikki 4 tai 5 kanavaa ulos.  Systeemin perusta
on joka tapauksessa että etukanaviin kannattaa satsata, hankkia hyvät
kaiuttimet ja hyvä sekä riittävän tehokas vahvistin, kun taas
takakaiuttimilla ja niiden vahvistimella ei ole suurta merkitystä, lähinnä
niistä kuuluu keskiääniä.  Monissa dekoodereissa, videoissa taikka
vahvistimissa on @{"VARIABLE OUT" link VARIABLE}-lähtö päätevahvistinta varten. Tätä
kannattaa käyttää, sillä tämän perään voi liittää haluamansa pääte-
vahvistimen ilman mitään esivahvistinta, ja saa etukanaviin niin paljon
tehoa kun vain päätteestä irtoaa.  Kun elokuva esitetään kunnolla, siihen
tarvitaan hieman enemmän tehoa kuin tavallisen musiikin esittämisessä, koska
ääni säädetään suhteellisen kovalle niin että normaali puhe kuuluu ihmisen
puhevoimakkuudella ja tehosteet saattavat tulla hyvinkin lujaa.  Kun
dynamiikka on kova (noin 90 dB), on erittäin tärkeää että vahvistimen teho
on riittävä!  Huonolaatuinen vahvistimen ääni nimittäin alkaa säröytyä
bassoalueella vaikkei volume olisi edes puolessa välissä, tästä seuraa
yleensä kaiuttimien rikkoutuminen.  Syynä on liian heikko virtalähteen
mitoitus, tätä ilmenee joissakin halvoissa Japanilaisissa ja Taiwaassa :)
sekä Hong Kongissa tehdyissä laitteissa.  Kohtuullista olisi että laitteisto
ja kaiuttimet toistaisivat mahdollisimman matalalle asti, sillä joissakin
elokuvissa on käytetty koko kaista 20 Hz:sta asti, esimerkiksi ukkosen
jyrinä elokuvassa Indio tulee melkolailla matalalta.  Hyvässä laitteistossa
Terminator 2:n alku kuulostaa suurinpiirtein seuraavalta:  Ennenkuin
Carolcon alkulogo on ehtinyt kadota ruudulta alkaa etukanavista kuulua syvä
matala jyrinä, noin 20-30 Hz, joka enemmänkin tuntuu lattiassa kuin kuuluu.
Back to The Future III:ssa on myös todella hyvä esimerkki siinä missä Marty
tulee luolasta auton luota siirryttyään 1800-luvulle, täydestä
hiljaisuudesta alkaa kuulua matala humina aivan kuin maa tärisisi.  Ja niin
täriseekin - seuraavassa kuvassa ratsuväki rymistää yli!

Tämän puolen hintatiedoista ei voi antaa tarkkaa kuvaa, HiFi on sellainen
ala johon voi upottaa rahaa vaikka kuinka paljon.  Halvimmillaan laitteisto
voi olla esim.  Hifi-video ja Dolby vahvistin josta saa kaikki 4/5 kanavaa
ulos ja jotkut kaiuttimet, kalleimmillaan kilowattisella päätteellä
etukanaville maustettuna erillisellä @{"DSP" link DSP} laitteella ja huippukaiuttimilla.
(Mitäpä mahtaisi kotiväki tuumata kun kehuskelisit ylpeänä uusia
päätevahvistimiasi, esim.  Jadis JA-80; kummallekin kanavalle oma ja hinta
noin 50000 mk kappaleelta...) Dolby Surround ja DSP laitteiden hinta
vaihtelee 2500-7000 mk, ominaisuuksista riippuen.  Tässä vaiheessa lienee
syytä todeta, että olen itse suunnittelemassa Dolby Pro Logic systeemiä
emuloivaa vahvistinta, johon siis tulee kaikki 5 kanavaa.  Dolby-dekooderi
on sinänsä hyvin yksinkertainen, sen voi kuka tahansa kasailla ohjeeni
perusteella parilla satasella.  Dekooderista saa valita 4/5 kaiutin- toiston
ja erilaisia kanavaerotteluja/tehosteita.  Koko vahvistin- kokonaisuus tulee
hieman kalliimmaksi (ehkä 1000-1500 mk.  riippuen montako päätettä
tarvitaan).  Käytän siinä kotimaisia huippuluokan päätevahvistimia, teho
noin 80 Wattia/kpl.  Mikäli laitteeseen asennetaan kaikki 5 kanavaa tulee
sen kokonaistehoksi 400 Wattia, ja se jos mikä vaatii suuren virtalähteen.
Siksi hinta nousee, mutta kuinka monessa valmiissa laitteessa on 400 Wattia
lähtötehoa ja korkealaatuiset pääteasteet?  Tottakai tehoa voi rajoittaa
jolloin halvempi virtalähdekin riittää.  Hinta siis ratkaisee sen mitkä
kaikki äänet kuuluu ja miten.  Elokuvia äänitettäessä on kuitenkin huomioitu
myös hyvät laittet, joten niiden äänitys on yleensä huippuluokkaa.  Kuten
edellisestä selviää itse rakentamalla hyvistä ohjeista saa aina parasta,
jopa parempaa kuin valmiina, koska laitteisiin ei tarvitse tehdä
kompromisseja.  (Valmiit laitteet joissa ei ole kompromisseja maksavat
melkoisesti) Valmiissa laitteissa kun yksi vastus voi maksaa miljoonia
tehtaalle kun laitteita tehdään suuria eriä.  Muista silti yksi asia:
Videonauhuri on pirun hankala tehdä itse!!  ;-)

@{b}Videokirjasto@{ub}

Kun tarpeelliset laitteet on saatu hankituksi ja ollaan varmoja siitä että
saadaan omasta mielestä riittävän hyviä kopioita aikaan, voi aloittaa itse
keräilemisen.  Koska lakikin kieltää kopioiden lainaamisen, kannattaa aina
hankkia alkuperäiset kappaleet arkistointia varten, jolloin niistä saa
parhaat kopiot.

Tässä vaiheessa astuu mukaan Amiga.  Mikäli halutaan pitää edes jonkinlaista
tasoa, kannattaa jokaisen videonauhan alkuun nauhoittaa joko mustaa 30 sek.
taikka sitten testikuva jossa on esim.  kasetin numero mainittuna.
Boxistani @{"Amiga Zone" link AMIGAZONE} löytyy tekemäni softa testikuvan tekemiseen, testikuva
vastaa melkolailla TV testikuvaa, eli siinä on Väri sekä mustavalkopalkit ja
resoluutiotestit.  Testikuvasta on paljon apua nauhaa myöhemmin
toistettaessa, sen avulla saa Tracking-säädön asetettua tarkemmin kuin
millään muulla ja siitä myös paljastuu nopeasti nauhuriin mahdollisesti
tulleet viat.  Itselläni on kaikilla kaseteilla standardi aloitus, jossa on
aluksi noin 10 sek.  mustaa, sen jälkeen 18 sek.  testikuvaa, jonka aikana
ääniraidoilta tulee ensin vasemman ja sitten oikean kanavan
pyyhkäisysignaali (Sweep).  Tämän avulla saadaan niin kuva kuin ääni
tracking säädettyä tarkasti.  Tämän jälkeen tulee muutama sekunti mustaa, ja
alkaa ensimmäinen elokuva.

Kun Amigan kuvaa nauhoitetaan videolle, tulee huomioida että kone on aina
lomitetussa Interlace-tilassa, sillä se vastaa täysin normaalia
@{"PAL-videosignaalia!" link PAL}  Lomittelematon signaali ei siten ole standardin
mukaista eikä suositeltavaa vaikka nauhalle meneekin.

Lisäksi olen kehitellyt ohjelmaa, jolla voidaan pitää kirjaa itse kasettien
sisältämistä elokuvista.  Rekisteristä näkee mm.  jokaisen elokuvan
pituuden, luokan, ääniraidan tyypin, teknisen laadun, nauhoituspäivämäärän
ja esim.  640 merkkiä pitkän kuvailun.  Rekisteri on aakkosellinen ja
elokuvia on sen avulla helppo ryhmitellä eri tavoin, ottaa erilaisia
tulostuksia paperille luokittain ja poimia yleensäkin kaikenlaista tietoa
vaikkapa sellaisessa tilanteessa kun miettii mitä elokuvaa alkaisi
ajankulukseen katsoa.  Menetelmä vaatii että kaseteissa on juokseva
numerointi.

@{b}Kopiointisuojat@{ub}

Ennemmin tai myöhemmin ahkeralle kopioijalle tulee eteen sellainen nauha
josta ei saakaan kopiota.  Kuvan kirkkaus sekä värit sekoavat kun signaalin
kytkee toisen videonauhurin läpi.  Kuva vilkkuu, tahdistukset putoaa välillä
pois jne.  Tämä suojaus toimiikin siten, että suojatun materiaalin voi
katsoa TV:stä, se näkyy hyvin, mutta jos se syötetään sisään toiseen
VHS-videonauhuriin niin sekaisin menee.  Teknisesti systeemi on toteutettu
@{"videosignaalin" link CVBS} kuvien ja juovien välissä olevalla tahdistusalueella (joka ei
näy kuvassa) on vaihtelevan voimakkuinen normaalia kuvasignaalia
huomattavasti voimakkaampi häiriöpulssi.  Kun VHS-videon VIDEO IN
sisääntulossa on ensimmäinen aste automaattinen tasonsäätö kuvalle, saa tämä
häiriösignaali tuon säädön muuttelemaan arvoaan ja samalla kuvan kirkkautta.
Beta-videoon tuo suojaus ei vaikuta eikä myöskään kalliisiin
ammattilaitteisiin joissa on myös kuvalle nauhoitustason käsisäätö (VIDEO
REC LEVEL).

Kopiointisuojalle löytyy kuitenkin purkulaitteita, joista esimerkkinä
@{"kuvassa oleva Freitag Macrocopy 2965." system "SAKUVIEW Pics/Videot_2.IFF"}  Freitagilta on myös muita malleja
saatavana, joista löytyy esimerkiksi kätevä fader jolla voit häivyttää kuvan
mustaksi ja päinvastoin.  Näitä voit kysellä ko.  merkkiä myyvästä
liikkeestä, hinta pyörinee 500 mk:n kummankin puolen.

Olen myös kuullut juttua että Amigan genlock-laitteella saisi
kopiointisuojan pois, eli kun ajaa videosignaalin genlockin läpi
sekoittamatta siihen mitään Amigan kuvia.  Pidän tätä tietoa täysin
mahdollisena, sillä kunnollinen genlock pilkkoo videosignaalin RGB:ksi ja
rakentaa sitten koko videosignaalin uudelleen.  Tällaista genlockia
kannattaa käyttää muutenkin kopioinnissa, se parantaa laatua.  Mutta halvat
alle tonnin genlockit eivät välttämättä käytä tätä tekniikkaa joten tämä ei
ehkä pidä niiden kohdalla paikkaansa, laatu voi jopa huonota niitä
käytettäessä.

@{b}Millaista nauhaa?@{ub}

Tähän on lyhyt ja helppo vastaus:  ei sitä halvinta!  Mikäli haluat että
hankkimasi kenties korvaamaton elokuva säilyy vuosia, älä osta halpanauhaa!
Yleistä on että halpanauhat kyllä toimivat, mutta jos aletaan verrata
vaikkapa 5 vuotta vanhaa nauhoitusta halpanauhalta ja hyvältä nauhalta,
alkaa eroja tulla.  Eli mitä tahansa merkkinauhaa, ei huoltoasema laatua.
Huonot kasetit saattavat lisäksi rikkoa kuvapäät, kun niistä irtoaa
magneettioksidihiukkasia jotka sotkevat nauhankulku- radan lisäksi
kuvapäärummussa olevat ilmaurat jotka huolehtivat kuvapäille elintärkeistä
nauhan ja rummun välisestä ilmaraosta.  Jos tämä ilmarako tukahdutetaan, on
jonkin ajan kuluttua seurauksena kitkasta johtuva kuvapäiden palaminen,
sillä @{"kuvapäät kulkevat" link HELICAL} nauhan pinnalla useiden metrien sekuntinopeudella!

Uusi kasetti tulisi aina aluksi kelata alusta loppuun ja takaisin ennen
nauhoittamista.  Sen jälkeen ennen tärkeän ohjelman taltiointia olisi hyvä
tehdä koenauhoitus, eli tuo aikaisemmin mainitsemani 30 sek.  musta taikka
testikuva hoitaa hyvin sen asian.  Ei ole nimittäin lainkaan taattua että
ostamasi merkkikasetti toimisi!  Hyvissäkin nauhoissa on yllättävän usein
vikoja ja jos aiot esimerkiksi ottaa TV:stä talteen ohjelman, suosittelen
ehdottomasti tekemään koenauhoituksen jottei sitten tule sitä tilannetta
että huomaa nauhoituksen jälkeen että kuvassa on raita, se ei tahdistu yms.
nauhasta johtuvaa vikaa.

@{b}Säilytys@{ub}

Videonauhat olisi hyvä säilyttää omissa koteloissaan videonauhoille
varatussa hyllyssä taikka kaapissa.  Nauhat tulisi säilyttää "neutraaleissa"
olosuhteissa, eli varjossa auringolta, suojassa pölyltä ja lämmön
vaihtelulta yms.  Itselläni on vaatehuoneen nurkassa oma hyllykkö
videonauhoille @{"(kuva)" system "SAKUVIEW Pics/Videot_3.IFF"}.  Kasetit kuuluisi säilyttää pystyasennossa jommalla
kummalla sivullaan, taikka sitten vaaka-asennossa siten päin kun se on
nauhurissakin, eli nauhaikkunat ja etiketti ylöspäin.  Voimakkaiden
magneettikenttien lähellä kasetteja ei tietystikään saa säilyttää, eikä
myöskään TELEVISION läheisyydessä!  Tämä on sellainen mitä moni ei tiedä,
kasetit vain TV:n päällä, jossa ne ovat magneettikentän lisäksi vielä
lämmölle ja pölylle alttiina.  Televisio suorittaa käynnistyessään
kuvaputken demagnetoinnin, eli kuvaputkesta ja sen läheisyydestä poistetaan
magneettisuus.  Ei tee hyvää videonauhalle!  Auto on myöskin huono paikka
videonauhan säilytykseen; kosteus, auringonvalo yms..  Pakkanen ei myöskään
ole hyväksi videonauhalle.  Jos kylmä kasetti tuodaan sisälle, muodostuu
siihen kosteutta joten nauhan on annettava olla rauhassa että se kuivuu.
Jos laitat kostean nauhan koneeseen voi siitä olla pahoja seurauksia nauhan
lisäksi itse nauhurille, pahimmassa tapauksessa nauha lähtee kietoutumaan
kuvapäärummun ja/tai vetoakselin ympärille!

@{b}Nauhan korjaus@{ub}

Ikävintä mitä voi sattua, on katkennut nauha.  Tällaista kasettia ei
suositella enää käytettäväksi.  Kuitenkin nauhalla saattoi olla
korvaamatonta materiaalia joten silloin on pakko vaarantaa kuvapäät ja tehdä
liitos.  OK, tässä lyhyt ohje.  Liitos tulee aina tehdä nauhan
SELKÄPUOLELLE, eli sille puolelle joka on kasettiin päin.  Yleensä tämä
puoli on naarmuinen ja samea, kun taas kuvapäitä vasten tuleva etupuoli on
kiiltävä ja puhdas.  Liitos tulee tehdä siten, että ensin leikataan nauhan
päät mahdollisimman tarkkaan yhteen sopiviksi ja sitten liitetään teippi
takapuolelle.  Tulos tulisi olla etupuolelta täysin sileä liitos, jossa ei
näy teipin liimapintaa ja jossa ei myöskään ole kahta nauhanpäätä
päällekkäin!  Liitettyäsi nauhan kopioi siitä materiaali ehjälle nauhalle ja
jätä liitetty nauha pois käytöstä.

@{b}Nauhurin viat@{ub}

Nauhurin vioista mainitaan tässä nyt lähinnä nauhalle vaaralliset mekaaniset
viat, jotka saattavat aiheuttaa korvaamattoman tallenteen tuhoutumisen.
Tämän vuoksi kasetteja ei myöskään kannata lainata sen lisäksi että lakikin
sen kieltää.  Nauha saattaa toimia täysin hyvin mutta samalla nauhuri voi
huomaamatta tuhota sen!  Tarkkaile siis aika- ajoin käyttämiäsi nauhoja.
Avaamalla kasetin suojaluukun voi nauhan kunnon nopeasti tarkastaa.
Kohdista nauha valoa vasten siten että se kiiltää ja näet mahdolliset
epäkohdat ja poikkeamat.  Nauhan tulisi olla kauttaaltaan tasainen, ja
varsinkin reunojen tulisi olla täysin virheettömät.  Kaikenlaiset
pitkittäissuntaiset urat, nauhan reunan rypyt, taipumat ja pahemmat virheet
kielivät nauhurin huonoista säädöistä ja/tai nauhanohjauksen viasta.
Varsinkin nauhan alalaitaan tuleva reunan taipuminen tai ryppy on paha,
sillä siinä sijaitsee nauhan tahdistusraita, ja ilman sitä koko nauha on
käyttökelvoton.  Säädöt ja huoltotoimet kannattaa jättää huoltoliikkeen
tehtäväksi ellei itse omaa tarvittavaa koulutusta ja mittalaitteita.
Useimpien nauhanohjainten säätöön tarvitaan oskilloskooppi ja laitteen
kytkentäkaavio.  Aika ajoin nauhuri on syytä puhdistaa (itse puhdistan 6
kertaa vuodessa), seuraavassa SAKUssa on artikkeli videon puhdistuksesta,
sillä myynnissä olevat valmiit puhdistukasetit ovat yleensä aika tehottomia.

© 1993 Esa Heikkinen
@endnode
@node AMIGAZONE

                         * * * Amiga Zone BBS * * *

                                (958) 422757
                                 Open 21-04
                               v32 v42bis MNP

              Boxin erikoisuutena on rajoittamaton linja-aika
                    sekä tiedostojen siirto (download).

               Soita ja kysy videotekniikasta, Dolby Surround
                       projektin viime tiedot yms...
@endnode
@node Sanasto
@title "Esa Heikkinen: Videokirjasto (sanasto)"

        @{"AUDIO IN        " link AUDIOIN}                  @{"LP (PUOLINOPEUS)" link LP}
        @{"AUDIO OUT       " link AUDIOOUT}                  @{"M-LATAUS        " link MLATAUS}
        @{"AUX/EXT         " link AUX}                  @{"MPX FILTER      " link MPX}
        @{"CD              " link CD}                  @{"NICAM           " link NICAM}
        @{"CVBS            " link CVBS}                  @{"PAL             " link PAL}
        @{"DOLBY A         " link DOLBYA}                  @{"SIMUL CAST (SC) " link SC}
        @{"DOLBY B         " link DOLBYB}                  @{"SUPER-VHS       " link SVHS}
        @{"DOLBY C         " link DOLBYC}                  @{"SP              " link SP}
        @{"DOLBY S         " link DOLBYS}                  @{"TAHDISTUS (SYNC)" link SYNC}
        @{"DOLBY STEREO    " link DOLBYSTEREO}                  @{"TAHDISTUSHÄIRIÖT" link SYNCERROR}
        @{"DOLBY SURROUND  " link DOLBYSURROUND}                  @{"TBC             " link TBC}
        @{"DOLBY HX PRO    " link HXPRO}                  @{"WIDE-VHS        " link WVHS}
        @{"DROP OUT        " link DROPOUT}                  @{"VARIABLE OUT    " link VARIABLE}
        @{"DSP             " link DSP}                  @{"VIDEO IN        " link VIDEOIN}
        @{"DYNAMIIKKA      " link DYNAMIIKKA}                  @{"VIDEO OUT       " link VIDEOOUT}
        @{"EDITOINTI       " link EDITOINTI}                  @{"VIDEONAUHOITUS  " link VIDEONAUHOITUS}
        @{"HELICAL SCAN    " link HELICAL}                  @{"VIDEOSIGNAALI   " link CVBS}
        @{"HIFI            " link HIFI}                  @{"VIISTOPYYHKÄISY " link HELICAL}
        @{"HIFI-VIDEO      " link HIFIVIDEO}                  @{"Y/C-LIITÄNTÄ    " link YC}
        @{"LASERDISC (LD)  " link LD}                  @{"VIDEOHUOJUNTA   " link HUOJUNTA}
        @{"TAHDISTUSRAITA  " link CTL}
@endnode
@node AUDIOIN

AUDIO IN            - Äänisisäänmeno, jossa L - Vasen ja R - Oikea
                      kanava.
@endnode
@node AUDIOOUT

AUDIO OUT           - Ääniulostulo, muutoin kuten edellä
@endnode
@node AUX

AUX/EXT             - Tila jossa videonauhuri ottaa kuvasignaalin
                      Scart-liittimeltä taikka @{"VIDEO IN" link VIDEOIN}-liittimeltä,
                      sen sijaan että kuva tulisi virittimeltä kuten
                      normaalisti. Tässä tilassa voidaan kytkeä
                      toinen video @{"VIDEO IN" link VIDEOIN}- ja @{"AUDIO IN" link AUDIOIN}-liitöihin
                      (Yleensä @{"Scart" link SCART}) ja kopioida nauhoja.
@endnode
@node SCART

Scart-liitin        - Euro-scart on 23-napainen 2-rivinen "kampaliitin"
                      jossa on valmiina kaikki videon/tv:n perusliitännät,
                      kuten ääni/kuvasisäänmenot ja ulostulot.
@endnode
@node CD

CD                  - Compact Disk, ääntä, dataa, kuvia, nykyään jo
                      kohta mitä vain sisältävä laser-säteellä
                      luettava levy joka äänitystekniikassa antaa
                      hyvän äänentoiston. Näytteenotto on noin 44 kHz
                      ja tarkkuus 16 bittiä. Levyn luenta aloitetaan
                      levyn keskeltä ja edetään reunoja kohden,
                      jolloin levyn pyörintänopeuskin laskee.
@endnode
@node CVBS

CVBS video          - "Komposiitti" videosignaali, joka sisältää koko
                      kuvainformaation ja tahdistukset quadratuuri-
                      moduloituna. Jännitteen taso merkitsee kuvan
                      kirkkautta, negatiivinen taso on pysty/vaakatahdistus
                      ja värit on summattu mukaan 4.43 Mhz vaihemoduloituna
                      kantoaaltona. Väri saadaan selville vertailemalla
                      värisignaalin vaihetta vaakatahdistuksen jäljessä
                      tulevaan purskeeseen tahdistettuun apuoskillaattoriin.
@endnode
@node DOLBYA

Dolby A             - Ammattikäyttöön tehty kohinanvaimennusjärjestelmä,
                      äänitysstudiot käyttävät tätä.
@endnode
@node DOLBYB

Dolby B             - Kotikäyttöön yksinkertaisettu versio, jota tapaa
                      tavallisissa C-kasettinauhureissa.
@endnode
@node DOLBYC

Dolby C             - Paranneltu versio Dolby B:stä, aikaansaa noin
                      10 dB laajemman dynamiikka-alueen.
                      Vain hyvissä kasettidekeissä.
@endnode
@node DOLBYS

Dolby S             - Edelleen parannettu versio Dolby C:stä, jolloin
                      C-nauhan dynamiikka saadaan jo lähelle HiFi-videota.
                      Vain parhaissa kasettidekeissä.
@endnode
@node HXPRO

Dolby HX PRO        - Äänitettäessä käytettävä menetelmä joka valvoo
                      korkeiden äänien tallennusta, ja voimakkaan piikin
                      sattuessa muuttaa esimagnetointia siten että
                      ääni saadaan säröytymättä nauhalle. Vain
                      hyvissä kasettidekeissä.
@endnode
@node DOLBYSTEREO

Dolby Stereo        - Elokuvissa käytetty äänitystapa, jossa myös
                      tilavaikutelma on tallennettuna nauhalle.
@endnode
@node DOLBYSURROUND

Dolby Surround      - Kotikäyttöön tarkoitettu versio, jolla saadaan
(Pro Logic)           teatteritoisto olohuoneeseen koodaamalla
                      tilavaikutelma normaalin stereoäänen sekaan.
                      Jotta tämä saadaan kuulumaan, tarvitaan Dolby
                      surround dekooderi vahvistimineen ja vähintään
                      4 kaiutinta.
@endnode
@node DROPOUT

Drop out            - Häipymä kuvassa, häiriö joka näkyy kipinöintinä
                      kuvassa. Merkki huonosta nauhasta taikka että
                      nauha on saanut magneettia taikka vioittunut.
@endnode
@node DSP

DSP                 - Digital Signal Processing. Äänitekniikassa DSP-
                      laitteita käytetään luomaan erilaisia tilavaikutelmia
                      ja akustiikkaa. Voit saada olohuoneesi kuulostamaan
                      esimerkiksi kirkolta tai suurelta hallilta käyttämällä
                      DSP:tä. Huippumalleissa on mahdollisuus "kopioida"
                      jonkin tilan akustiikka digitaalimuistiin käväisemällä
                      tekemässä mittaukset paikan päällä.
@endnode
@node DYNAMIIKKA

Dynamiikka          - Heikoimman ja voimakkaimman äänen ero desibeleissä.
                      Mitä parempi dynamiikka sitä parempi äänitys. HiFi-
                      videossa dynamiikka on noin 90 dB ja CD-soittimessa
                      vielä parempi, lähemmäs 100 dB. Tässä yhteydessä
                      ei tarkoiteta desibelejä äänessä, vaan signaalissa,
                      vrt. dekin tai Hifi-videon desibeliasteikko. Jos
                      siis dynamiikka on esim. 90 dB, tarkoittaa se
                      sitä että nauhoituksen jatkuva taustakohina
                      näkyisi kunnon mittarissa -90 dB kohdalla.
                      Käytännössä HiFi-videon desibeliasteikko loppuu
                      -40 dB kohdalle.
@endnode
@node EDITOINTI

Editointi           - Kuvan ja äänen sähköistä leikkaamista. Tehdään
                      yleensä tarkoitukseen suunnitelluilla editointi-
                      videoilla, joissa toimintoja ohjataan erillisestä
                      editointipöydästä kääntelemällä ns.editointirullia,
                      jolloin vasemmalla kädellä ohjataan antavaa ja
                      oikealla ottavaa nauhuria. Kuitenkin jos jätät esim.
                      mainoksia pois kopioidessasi nauhaa, on se editointia.
@endnode
@node HELICAL

Helical Scan        - @{"Videosigaalin" link CVBS} nauhoituksen mahdollistava viisto-
                      pyyhkäisymenetelmä, jolla saavutetaan suuri
                      suhteellinen nauhanopeus (noin 12 m/sek) vaikka
                      nauha todellisuudessa liikkuu vain reilun 2 cm/sek.
@endnode
@node HIFI

HiFi                - High Fidelity, äänentoiston tapa joka pyrkii
                      jäljittelemään alkuperäistä ääntä mahdollisimman
                      tarkasti.
@endnode
@node HIFIVIDEO

HiFi-video          - Eroaa normaalivideosta paremmalla äänentoistolla,
                      toistokaista on ihmisen koko kuuloalue 20-20000 Hz
                      ja vaste on viivasuora, joka tarkoittaa ettei
                      ääneen tule mitään vääristymiä. Myöskin huojunta
                      on huomattavasti pienempi kuin esim. C-kasetilla
                      ja @{"dynamiikka" link DYNAMIIKKA} noin 90 dB.
                      Hifi-videossa ääni tallennetaan kuvarummulle
                      asetetuilla pyörivillä päillä kuvaraidan alle
                      nauhalla. Tallenne on taajuusmodoloitu (FM),
                      kantoaalloilla 1.4 Mhz (L) ja 1.8 Mhz (R).

                      HiFi-videolla nauhoitettaessa ei tasonsäädöllä
                      ole samanlaista merkitystä kuin C-kasetilla,
                      sillä suurin mahdollinen äänitystaso EI vaihtele
                      kaseteittain!
@endnode
@node LD

LaserDisc           - 12" LP-levyn kokoinen kaksipuolinen iso CD-levy,
                      jossa on tallennettuna kuva sekä ääni digitalisena.
                      Kuvan- ja äänenlaatu on huippuluokkaa. LaserDisc
                      pyörii 25 kierrosta sekunnissa, kuvaulostulo joko
                      @{"RGB" link RGB} taikka @{"Y/C" link YC} normaalin @{"CVBS" link CVBS}:n lisäksi.
@endnode
@node RGB

RGB-liitäntä        - Esimerkiksi Amigassa käytetty kuvaliitäntä, jossa
                      jokainen pääväri (Punainen, Virheä ja Sininen)
                      siirrtään omaa johdintaan pitkin.
@endnode
@node LP

LP                  - Puolinopeus (Long play), E180 nauhalle
                      kaksinkertainen määrä, 320 minuuttia materiaalia
                      nauhan liikkuessa vain 1.1695 cm/sek.
@endnode
@node MLATAUS

M-lataus            - VHS videon käyttämä nauhanlataus, nimi johtuu
                      siitä että nauha muodostaa M-kirjaimen kuvarummun
                      ja nauhanohjainten kautta kulkiessaan.
@endnode
@node MPX

MPX                 - Hyvissä C-kasettidekeissä sekä HiFi-videoissa
                      oleva suodin jolla radiosta äänitettäessä
                      saadaan suodatettua 19 kHz pilot-signaali pois.
                      Käytännössä MPX leikkaa kaikki yli 16 kHz äänet
                      pois. Dekit joissa tätä ei ole, leikkaavat
                      jo muutenkin kaikki yli 16 kHz äänet pois.. :)
@endnode
@node NICAM

NICAM 728           - Near Instantaneous Companded Audio Multipex,
                      suomesa käytössä oleva televison digitaalinen
                      stereo/2-kieliääni. Tämän vastaanottoon
                      tarvitaan NICAM dekooderi televisiossa taikka
                      HiFi-videossa. Näytteenottotaajuus on 32 Khz,
                      erottelukyky 14 bittiä, dynamiikka-alue 84 dB
                      ja toistovaste 0-15000 Hz. Jatkuva bittivirta
                      728 kbit/sek, siitä nimi NICAM 728.
@endnode
@node PAL

PAL                 - Suomessa käytössä oleva videojärjestelmä, jossa
                      on 25 kuvaa sekunnissa, ja jokainen kuva
                      muodostuu 625 juovasta. Kuvat on jaettu kahdeksi
                      kentäksi, 312.5 juovaa kummassakin, jolloin tuo
                      puolikas juova aiheuttaa lomittelun (interlace).
                      Kuvan piirto aloitetaan kuvaruudun vasemmasta
                      ylänurkasta, ensin piirretään parittomat juovat,
                      sen jälkeen palataan takaisin ylänurkaan ja
                      piirretään parilliset juovat. Näin kuvaruudun
                      virkistystaajuudeksi tulee 50 Hz eikä kuva vilku
                      niin paljoa. Juovataajuus on 15625Hz. Kuvassa
                      näkyy kuitenkin ainoastaan 575 juovaa, loppuosa
                      kuluu mm. Teksti-TV informaation siirtoon.
@endnode                        
@node SC

SIMUL CAST (SC)     - HiFi-videossa toiminto jolla kuva otetaan
                      virittimeltä mutta ääni ulkoisesta lähteestä.
                      Tarkoitettu TV-radio yhteislähetysten nauhoitukseen
                      eli jos ääni otetaan FM-virittimeltä. Soveltuu
                      esim. musiikin nauhoitteluun MusicTV:ltä, jonka
                      ääni tulee kaapeliverkossa FM-alueella. Mikäli
                      tätä käytetään virittimen kanssa on @{"MPX-suodin" link MPX}
                      kytkettävä myös päälle.

@endnode
@node SVHS

S-VHS               - Super-VHS, uudempi VHS standardi joka antaa
                      paremman kontrastin ja resoluution. Vaatii SVHS
                      kasetin käyttöä, sekä @{"Y/C" link YC} liitäntäisen TV:n
                      taikka monitorin parhaan tuloksen saavuttamiseksi.
@endnode
@node SP

SP                  - Normaalinopeus (Standard play), E180 nauhalle
                      180 minuuttia materiaalia nauhan liikkuessa
                      2.339 cm/sek.
@endnode
@node SYNC

Tahdistus (Sync)    - Tahdistus signaali pitää kuvan koossa. HSYNC,
                      vaakatahdistus tapahtuu 64 mikrosekunnin välein,
                      eli 15625 Hz juovataajuudella. Vaakatahdistus
                      huolehtii että jokainen juova aloitetaan
                      oikeasta kohdasta muihin nähden. VSYNC,
                      pystytahdistus tapahtuu taas 20 millisekunnin
                      välein, tämä taas kertoo televisiolle koska
                      aloitetaan uuden kuvan/kentän piirto, palataan
                      takaisin ruudun ylälaitaan. VSYNC tapahtuu siis
                      50 Hz taajuudella
@endnode
@node SYNCERROR

Tahdistushäiriöt    - Videonauhuri on aika arka 50 Hz kuvatahdistuksen
                      häiriöille, koska se perustaa koko toimintansa
                      ajoituksen (kuvarummun pyörimisen ja vaiheen
                      yms.) hyvin pitkälle tämän tahdistuksen mukaan.
                      Niinpä jos kopiotavassa materiaalissa on
                      @{"tahdistuksessa" link SYNC} häiriöitä, kertaantuvat nämä yhä
                      pahemmiksi kopioitaessa ilman aikavirhekorjausta.
@endnode
@node CTL

Tahdistusraita      - Videonauhan alalaitaan nauhoitettaessa
                      tallennettava ns. "tracking" raita, jonka avulla
                      nauhuri löytää kuva- ja Hifi-ääniraidat nauhalta
                      ja osaa tahdistaa kuvarummun oikeaan pyörintä
                      nopeuteen ja vaiheeseen. Jos tämä raita vioittuu
                      on kasetti käyttökelvoton.
@endnode
@node TBC

TBC                 - Time Base Correction, aikavirhekorjaus.
                      Studiokäytössä sekä joissakin harvoissa editointi-
                      videoissa oleva lisälaite, joka poistaa mm. video-
                      @{"huojunnan" link HUOJUNTA} aiheuttamat virheet sekä @{"tahdistus-" link SYNCERROR}
                      virheet. Tuloksena paras mahdollinen kopio.
                      Televisiolähetykset aikavirhekorjataan.
@endnode
@node WVHS

W-VHS               - Wide-VHS, tulevaisuuden HDTV kuvasignaalia
                      tallentava nauhuri, joka käyttää tavallista VHS
                      kasetin kaltaista nauhaa. Kuva tallennetaan
                      edelleen analogisesti, mutta ääni digitalisesti.
@endnode
@node HUOJUNTA

Videohuojunta       - Kuvassa mm. vaakasuuntaisina epätarkkuuksina
                      näkyvä häiriö.
@endnode
@node VIDEOIN

VIDEO IN            - CVBS kuvasisäänmeno, 75 ohm. sovitus
@endnode
@node VIDEOOUT

VIDEO OUT           - CVBS kuvaulostulo, 75 ohm. sovitus
@endnode
@node VARIABLE

VARIABLE OUT        - Päätevahvistimelle tarkoitettu ääniulostulo,
                      jonka taso on säädetty volume-säätimellä ja
                      johon on tehty basso- ja diskanttisäädöt.
                      Ts. esivahvistimen ulostulo.
@endnode
@node VIDEONAUHOITUS

Videonauhoitus      - Videonauhoitus (kuvan nauhoitus) eroaa äänen
                      nauhoittamisesta oleellisesti siten, että ääntä
                      nauhoitettaessa riittää kaistaksi 20-20000Hz,
                      mutta kuvaa nauhoitettaessa tarvitaan 0-5Mhz.
                      Tämän vuoksi joudutaan käyttämään @{"viistopyyhkäisyä" link HELICAL}
                      (Helical scan) ja pyöriviä kuvapäitä.
@endnode
@node YC

Y/C-liitäntä        - @{"SuperVHS" link SVHS}-standardin mukainen kuvaliitäntä, joka
                      antaa paljon paremman kuvan kuin tavanomainen
                      @{"CVBS" link CVBS} kuvaliitäntä. Tässä liitännässä siirretään
                      Y (Luminanssi, valoisuus) ja C (Krominassi,
                      värikkyys) sigaalit erillään omia johtojaan
                      pitkin.
@endnode
@node TILAPROS

Tilaprosessori      - Akustiikkaprosessori, vrt. @{"DSP" link DSP}, jolla luot olohuoneeseesi
                      erilaisten tilojen, esim. konserttisalien akustiikan.
                      Vaatii yleensä vähintään 4:n kaiuttimen käyttöä.
@endnode
@node SAKU-10.0 "Juha Lindblom: Megazone - The Ultimate Laser Adventure"

@{b}Juha Lindblom: Megazone - The Ultimate Laser Adventure@{ub}

Mikä tässä uudessa pelissä herättää ihmisten mielenkiinnon?
Sitä tutki paikanpäällä Juha Lindblom.

@{b}Mitäs kaikkea nämä laitteet sisältävätkään?@{ub}

Liiveissä, jotka pelaaja asettaa päälleen ennen pelin alkua, on sensorit
olkapäissä, selässä ja edessä.  Myös itse aseessa on sensorit.  Toisinsanoen
näihin kohtiin voi osua ja vaikuttaa vastustajan peliin.  Liiveissä on myös
valot sensorien kohdalla.

Jos selkä- tai etusensoreihin osuu, pelaaja ei voi ampua 10 sekunttiin.
Liivien valot myös sammuvat joten pelaaja voi lähteä karkuun ja yrittää
piiloutua.

Osuessa olkapäähän tai aseeseen vastustaja "lamaantuu" viideksi sekunniksi
jolloin hän ei voi ampua, mutta häneen voi osua edelleen.  Tällöin tuleekin
vastustajalla kova kiire pois!

Minkälainen itse ase sitten on?  Se lienee mielenkiintoisin jokaiselle.  Ase
on sopivan kokoinen, hyvin muotoiltu ja liipasinta painaessa siitä todella
lähtee, näkymättömän infrapuna-säteen lisäksi, ohut punainen laser-juova
joka auttaa tähtäämisessä.  Liipasimen painamista tahdittaa luonnollisesti
myös laukaisu-ääni.

Itse pelialue on 700 neliömetrin halli täynnä esteitä, käytäviä ja muita
esteitä.  Pelin aikana hallissa on tunnelmaan sopiva valaistus.  Pieniä
valoja siellä täällä, ne eivät kuitenkaan valaise juuri lainkaan.  Hallissa
on siis pimeä.

Jokaisella joukkueella (punainen, vihreä ja keltainen) on oma tukikohtansa
jota tulee suojella ja samalla päästä tuhoamaan vastustajan tukikohta
ampumalla 3 kertaa 5 sekunnin aikana vastustajan tukikohdassa sijaitsevaan
sensoriin.  Siitä saa 2000 pistettä.  Jokainen voi "tuhota" kunkin
vastustajan tukikohdan ainoastaan kerran pelin aikana.

@{b}Säännöt ovat yksinkertaiset@{ub}

Pelissä ei saa juosta, ryömiä, kiivetä mihinkään tai ottaa toisen pelaajan
varusteista kiinni.  Nykyään ei saa myöskään peittää aseessa ja liiveissä
olevia sensoreita.  Jos tekee virheen niin joutuu ensimmäisestä 30 sekunnin
jäähylle ja toisesta kokonaan pois pelistä.  Tarkoitushan itse pelissä on
kerätä mahdollisimman hyvät pisteet itselleen, sekä joukkueelle.

@{b}Omia kokemuksiani@{ub}

Kädet täristen kysyn kassalla istuvalta blondilta koska on mahdollisuus
päästä pelaamaan.

Blondi vastasi iloisena, että kuuden minuutin kuluttua.  Kädet alkoivat
hiota ja veri kiertää suonissa yhä kiihtyvällä vauhdilla.  Varaan lipun
peliin ja jään odottamaan innolla.

Kun varusteet on puettu päälle, on aikaa 10 sekunttia mennä oman
tukikohtansa luokse ja sen jälkeen riista on vapaa.

Ensin olen itse aivn pihalla.  Kuolen jatkuvasti, enkä osu mihinkään.
Sitten alkaa juoni selkiytymään ja alan jopa saada osumia muihin.  Sitten
ase alkoi reistailemaan eikä ampunut enään lainkaan.  Hetken päästä alkaa
kuulua normaali laukaisu-ääni, mutta laser-sädettä ei näkynyt.  Kohta sekin
kuitenkin palaa elävien kirjoihin.  Sanoin siitä pelin valvojalle, joka
puhdistis systeemin ja seuraavassa pelissä se toimikin vallan mainiosti!
Tässä ensimmäisen pelini tulokset.

Pisteet:  2879, osumatarkkuus:  25%, ammuin 124 kertaa ja osuin 31 kertaa.
Sain osumia 25 ja sijoituin kahdeksanneksi kuudestatoista.  Paras pistemäärä
tällä kierroksella oli 19854.

Seuraavassa pelissä alkoivat asiat selkiytymään paremmin ja pelikenttä tulla
tutuksi ja se näkyi myös tuloksissa. Varusteet eivät tällä kertaa tuottaneet
harmaita hiuksia ja pelistä pääsi nauttimaan täysin mitoin.

Pisteet:  8443, osumatarkkuus 24%, ammuin 347 kertaa ja osuin 79 kertaa.
Sain osumia 27 ja sijoituin toiseksi viidestätoista.  Paras pistemäätä tällä
kierroksella oli 22134.

Pelin loputtua jokainen pelaaja saa tulosteen, josta selviää pisteet ja
määrä montako kertaa on osunut omiin ja vastustajiin.  Myös paikka mihin on
kullakin laukauksella osunut, näkyy paperista.

Yhdessä pelissä voi olla kerraallaan 21 pelaajaa (7 + 7 + 7).  Kaikki vain
sitten kokeilemaan Megazonea Helsingin Itäkeskukseen (Tamperellaisille on
myös juuri avattu oma peliareenansa).

                                 Itäkeskus
                              Turunlinnantie 2
                                  Helsinki

                       Itäväylän ja Kehä 1:n risteys

                             Puh: (90) 3433347
                             Fax: (90) 3433348

                Avoinna: Ma-La 10:00-22:00 ja Su 12:00-22:00

                            Hinnat: (1/11/1993)

                 35 markkaa - 20 minuutin peli
                 45 markkaa - 30 minuutin peli
                150 markkaa - Jäsenyys (alennusta ja alias)
                100 markkaa - Roolinappi (etuja pelissä)

Juha Lindblom
@{i}
  Ensi AG-SAKU:ssa tulee olemaan Janne Sirenin ja Jani Höglundin koostama 
  laajempi tutkielma Megazonesta.  Jos on kysymyksiä pelistä, niin voitte 
               lähetellä niitä ja koetamme saada vastauksia! @{ui}
@endnode
@node SAKU-11.0 "Heimo Laukkanen: Budo ja tekniikka"

@{b}Heimo Laukkanen: Budo ja tekniikka@{ub}

Hyvin yllättävä piirre budo-harrastajien keskuudessa on kiintymys korkeaan
teknologiaan.  Summa mutikassa tutkien törmää yllättäen mitä moninaisempiin
teknologian opiskelijoihin tai harrastelijoihin.  Olisiko kaikki todellakin
vain sattumaa, vai ovatko ylemmät voimat vaikuttaneet tähänkin?

Oman lyhyen budourani, mikäli sitä tuskaista säheltämistä voi uraksi kutsua,
olen törmännyt lukuiseen määrään Teknillisen Korkeakoulun opiskelijoita.
Näiden tulevien insinöörien ja teknikoiden lisäksi olen tietämättäni oppinut
tuntemaan myös väkeä työelämästä, jotka toimivat muun muassa Nokialla
hi-techin parissa.

Aloitetaanpa syyn etsiminen tutkimalla budon ja korkean teknologian yhteisiä
piirteitä.  Aluksi päältä katsomalla ei liiemmin yhtenäisyyttä näyttäisi
olevan.  Mitäpä samaa voisi toisen kyynerpään murskaamisessa ja korkean
luokan UNIX-systeemissä?  Toisaalta verratessa mitä tahansa budo-lajia ja
tekniikan tuottamista, on yhtenäinen tekijä se tarkkaavaisuus, mikä pitää
asiaan kohdistaa.  Samaa herkkyyttä löytyy niin aikidosta, kuin
ohjelmoinnistakin, vaikkakin ohjelmointi saattaakin usein tuntua lähemmin
potkusäkkinä olemista.

Jos yhdenmukaisuus ei ole vastaus, niin entäpä puhdas erilaisuus?  kuten
aikoinaan sanottiin, raskas työ vaatii raskaat huvit; enkäpä voi suositella
kovin montaa muuta yhtä hyvää paineen purkumenetelmää, kuin raskaat
harjoitukset, joiden jälkeen olo on samanlainen kuin tyhjäksi pumpatulla
ilmapallolla, mutta samalla ihmeellisellä tavalla olo on myös yllättävän
energinen.  Eli jos budo olisi yksi tapa purkaa paineet, samalla tavalla
kuin alkoholi, niin olisi ymmärrettävää, että viisaat opiskelijat valitsevat
useammin stressilääkkeeksi harjoitukset, kuin kännit.  Toisaalta kun taas
katsoo monien opiskelijoiden menoa ja meininkiä - hylkää tämänlaisen
spekulaation heti mappi Ö-hön.

Kun kerran mitään suoraa ja näkyvää syytä tietokoneilijoiden salille
rynnistämiseen ei ole, niin mistä ihmeestä me sitten revimme nasevan
päätöksen tällekin jutulle?  Olisiko mahdollista, että monia tekniikan
harrastajia kohtaan kohdistuu yhteiskunnasta yllättävän paljon paineita,
jotka saavat sittemmin purkautua salilla ja tasoittaa näin mielenrauhan?
Jos ajattelee sitä, että kuinka monta nuorta, joka aktiivisesti puuhailee
tietokoneiden kanssa, on sanottu 'nörtiksi' tai 'looseriksi' tulee nopeasti
siihen johtopäätökseen, että tässähän meillä oiva ratkaisu, joka toisaalta
kaatuu rämisten, kun katsoo niitä, jotka salilla ahertavat otsa hiessä
kiertopotkua harjoitellen." Ei kukaan voi tuollaista sanoa nörtiksi" tulee
helposti mieleen, kun astuu tatami-matoilla päällystettyyn saliin, jossa
monta kymmentä nuorta miesta ja naista huutaa potkujen lomassa maata
vavisuttavan kovaa monille niin tuttua "kiai"-huutoa.  Mikäli on omiin
silmiin luottaminen, niin voi kyllä sanoa sen, että jo pelkkä peruskurssille
lähteminen vaatii monelta paljon.  Onhan kyseessä sentään mystinen maailma,
joka nojaa monen vuosituhannen takaisiin perinteisiin.  Huomattavasti
helpompaa on käpertyä omaan itseensä, kuin lähteä hakemaan itseluottamusta
tuntemattomasta maailmasta.

Eli kuten huomaatte, en minäkään tiedä syytä, miksi meitä tietotekniikan
harrastajia on niin paljon erilaisten budo-lajien piirissä.  Voin vain puhua
omien mielipiteitteni ja ajatusteni puolesta, sillä mitään tutkimusta
itsepuolustuslajien harrastajien toisista harrastuksista tai ammateista ei
ole kai liiemmin tehty.  Itselleni budon harrastaminen on viimeisen reilun
vuoden aikana muuttunut tuiki tärkeäksi.  Se on samalla muuttanut minua niin
ulkoisesti, kuin sisäisestikin - irroittaen myös minut yhä enemmän pelkästä
tietokonemaailmasta.  Itseasiassa se salille meneminen auttoi minua näkemään
periaatteessa maailman tietokoneiden ulkopuolella.  En kuitenkaan ole
hetkeäkään katunut sitä päätöstä, kun lähdin aikoinaan Helsinginkadun
Urheilutalolle aikidoseura Kimusubi ry:n järjestämään näytökseen ja sitä
mukaa peruskurssin vähäiseen joukkoon, josta olen nyt ainoana jäljellä
Kimusubin verrattomassa joukossa mukana.  Melkein vuosi sitten tuli mukaan
kuvaan myös jujutsu, jonka maailma imaisi mukaansa kuin pyörretuuli tai hyvä
kirja, joka ei koskaan lopu.  Budo tarjoaa koko ajan lisää ja lisää uutta
tietoa ja uutta voimaa, kunhan vain jaksaa ammentaa ja nähdä hieman vaivaa,
että ymmärtää sen, mikä on monen ihmisiän aikana nähty parhaaksi.  Myönnän,
että asioiden ymmärtäminen vaatii työtä, eikä kaikki valkene vielä
silloinkaan, mutta kun oppii jonkun asian kunnolla - on tunne monin kerroin
parempi, kuin joku sytyttäisi valon pimeään huoneeseen, jossa olet ollut
lukkojen takana enemmän kuin ikuisuuden.

Olen vasta aivan alkuaskelilla tiellä budon maailmaan, mutta sen verran
täytyy sanoa, että se pienikin askel avaa silmiä paljon.  Haluaisinkin
kuulla, jos teillä on kokemuksia - hyviä tai pahoja - budomaailmasta ja
samalla kannustaa kaikkia muita ottamaan sen pienen askeleen ja kokeilemaan,
voisiko budo tarjota sinullekin jotain.

Heimo Laukkanen
@endnode
@node SAKU-12.0 "Juha Lindblom: RC-autoilu, mitäs kummaa?"

@{b}Juha Lindblom: RC-autoilu, mitäs kummaa?@{ub}

RC on lyhelle sanoista Radio Control.  Käännettynä radio-ohjattava.  Moni
kuitenkin sekoittaa toisiinsa radio-ohjattavat ja "letku"-ohjattavat.
Jälkimmäisellä tarkoitan näitä pikkupoikien leluja, joissa on kiinteä
kaapeli ohjaimen ja leulun välillä.

Radio-ohjaus laitteita on maailmalla monenlaisia.  Löytyy niidenkin joukosta
leluja, sekä vastaavasti tosi käyttöön tarkoitettuja laitteita.  Ne erottaa
toisistaan mm.  ulkoisilta mitoiltaan.  Lelut ovat usein pieniä ja
heppoisia, sekä toimivat 9V paristolla.

Kunnon laitteita on saatavilla sauva ja ratti-versioina.

Sauva = Sauva-ohjaimessa on 2 sauvaa ja toimintoja kahdesta neljään.
        Kaksi-toimiset sopivat auto ja vene käyttöön.
        Neli-toiminen helikopterin ja lentokoneen lennättämiseen.

        * Yhdessä sauvassa voi olla siis 2 kanavaa, ylä/ala suunnat ja
          vastaavasti sivuttais suunat (vasen ja oikea).

        Lisäksi ohjaimessa voi olla kytkimiä ym. joten suurin kanavamäärä
        tällä hetkellä on 8-9 laitteesta riippuen.

Ratti = Yleensä auto käyttöön tarkoitettu 2-3 kanavainen lähetin/vastaanotin
        järjestelmä. Autoa ohjataan sivusuunnassa pyörittelemällä rattia ja
        kaasua/jarrua (sähköautoissa pakki) säädetään liipasimella.

Auto ja vene käyttöön tarkoitetuissa 27MHz ja 35MHz radioissa on noin yhden
kilometrin kantomatka ja vastaavasti lentävien esineiden ohjaamiseen
tarkoitetuissa 40MHz radioissa vähintään kahdeksan kilometrin kantomatka.

RC-autojakin on erilaisia.  On eri kokoisia, sähkö ja polttomoottorilla
varustettuja autoja.  Eroa sähkö ja polttomoottori-autoissa on muutakin kuin
hinta.  Polttomoottori-auton etuihin kuuluvat suurempi teho ja nopeus, auton
käyttökulut ovat kuitenkin jonkin verran suuremmat.

Peruspolttoaine ROGA Super (3% öljyä ja 97% metanolia) maksaa 36 markkaa
litra ja viisi litraa 170 markkaa.  Auton tankkiin mahtuu 1.25 dl (125 ml)
ja sillä kilpailee/harjoittelee noin 15-20 minuuttia.

Sitten jos haluaa lisätehoa, voi hankkia polttoainetta joka sisältää
nitrometaania eli lyhyesti nitroa.  ROGA:lta löytyy erilaisia seoksia:

        Nimi                      Nitroa   Öljyä     1L       5L
        ------------------------------------------------------------
        Super                         0%      3%     36 mk    170 mk
        Algerto                       5%      5%     59 mk    260 mk
        Turbo                        10%      3%     65 mk    310 mk
        Winner                       20%      3%     82 mk    395 mk
        Top 20 (*)                   20%      3%     98 mk    475 mk
        Nitrometaani                                160 mk
        Nitro PRO (erittäin puhdasta)               210 mk

        * TOP 20 sisältää Nitrometaani PRO:ta.

Polttomoottorin etuihin kuuluu myös se, ettei myöskään tarvitse odotella
akkujen latautumista, senkun täyttää tankin ja painaa kaasua.  Tavallinen
polttomoottori antaa noin 1-1.2HV/26000 kierrosta minuutissa.  Viritetystä
moottorista saadaan noin 1.7-2.2 HV/33000 kierrosta minuutissa, joten auton
saa kulkemaan lujaa!

Huippunopeudet 3.5 kuutioisella polttomoottorilla varusteuissa krossiautossa
ovat 60-80 km/h:n luokkaa ja rata-autoissa 80-14 km/h:n luokkaa.

Moottoreitakin löytyy monenlaisia ja merkkisiä.  Suositeltavimmat merkit
ovat OPS ja OS.  OPS on Italialainen ja OS Japanilainen huippu-moottori.
Myös esimerkiksi Picco löytyy markkinoilta, mutta niitä on hajonnut radoille
niin paljon, että ne kannattaa unohtaa.

Halvimmat kunnone "lelut" maksavat noin 1000 markkaa.  Ennenkuin menee ja
ostaa kalleimman mahdollisen mallin, kannattaa miettiä mitä vaatii autolta.
Jos kaipaat nopeutta ja raakaa voimaa, niin silloin polttomoottorilla
varustettu auto on etusijalla, jos auton pitää olla edullinen, niin sitten
on tyydyttävä sähkömoottoriseen.

Sähköllä toimivien hintahaarukka on 1000-3500 markkaa ja vastaavasti
polttomottori-autojen hinnat alkavat 3000 markasta ilman moottoria ja
radiolaitteita.  Polttomoottorit maksavat 1000-3000 markkaa.  Radiot
600-2500 markkaa, mutta yli tuhannen markan radiota ei kannata hankkia edes
kisoja varten, vaan 700 markan rattiradio riittä vallan mainiosti.

Autojen mittakokojan löytyy useita:

Sähköautot ovat yleensä (95%) mittakoossa 1/10 ja painavat kisakunnossa
1.6 kiloa (sääntöjen sallima minimi-paino).

Polttomoottori-autoja löytyy sitten useita erilaisia.  Pienin on 1/10
kokoinen 1.7 kuutioisella koneella varustettu.  Yleisin lienee 1/8 koossa
3.5 kuutioisella koneella.  Sitten löytyy esimerkiksi 1/5 kokoinen 22
kuutioisella koneella, mutta ne maksavatkin sitten yli 7000 markkaa.

Autot ovat ostettaessa osina ja ne pitää koota itse.  Nykyään autot on
helppo koota, koska ne on suunniteltu ja työstetty erinomaisella
tarkkuudella.

Radio-ohjattavien polttomoottori-autojen kärkipäästä löytyy kaksi
valmistajaa.  Japanilainen Kyosho ja Italialainen SVM Racing.  Kolme
suositeltavaa 1/8 kokoista 3.5 kuutioisella koneella varustettua autoa ovat:

Kyosho Turbo Burns 4WD.  Vaikka onkin jo pari vuotta vanha, on tämä
kuitenkin hyä ja halpa käytettynä.  Hyvä hinta/laatu suhte, josta saa vielä
helposti iskukykyisen.

Kyosho Inferno 4WD on edellisestä paranneltu versio.

Super Crono on hyvin onnistunut Italiassa suunniteltu nelivetoinen krossari.

Kisakäyttöön suosittelen Infernoa tai Super Cronoa ja näihin voimanlähteeksi
OPS:n tai OS:n 3.5 kuutioista konetta. Lisää voi kysellä näistä liikkeistä:

HobbyMan Ky             Team Haatanen           RC Hobby
Torikatu 4              Unikkotie 5             Mäenpääntie 88
00700 Helsinki          01300 Vantaa            45700 Kuusankoski
Puh: (90) 357575        Puh: (90) 8734494       Puh: (951) 3745766

Juha Lindblom

PS. Polttoaineiden hinnat ovat laskeneet jonkin verran, esimerkiksi Top 20
    maksoi viiden litran kanisterissa 385 markkaa.
@endnode
@node SAKU-13.0 "Janne Siren: Uusi kotimainen purkkiohjelma, TechnoBBS"

@{b}Janne Siren: Uusi kotimainen purkkiohjelma, TechnoBBS@{ub}

Kalliiden kaupallisten purkkiohjelmistojen ohella löytyy markkinoilta
Amigalle tusinoittain vaihtelevan tasoisia public domain ja shareware
softia.  Kotimainen TechnoBBS kuuluu jälkimmäisiin ja onkin erittäin
varteenotettava vaihtoehto uutta purkkiohjelmistoa kaipaileville.

Itsekkin projektia hieman vauhdittamassa (ennemminkin hidastamassa) oleena
sain käsiini tuoreen beta-version jokin aika sitten.  Monet asiat olivat
muuttuneet sinä aikana kun tekijä Ville-Pertti Keinonen oli ollut rapakon
takana Kanadassa.  TechnoBBS, jolla nimestään huolimatta ei ole mitään
tekemistä musiikin kanssa, on erittäin konfiguroitava ohjelmisto, joka
tuntuu tarjoavan runsaasti vastinetta rahalle.  Seuraavassa pikaisen
tekijä-haastatteluni tulokset.

@{i}Milloin aloitit työskentelyn TechnoBBS:n parissa? @{ui}

Siitä on kyllä jo suunnilleen kaksi vuotta, tosin aloitin alusta useaan
otteeseen ja tämänhetkistä (eli todennäköisesti lopullista) versiota aloin
tehdä joskus helmi-maaliskuussa -93.

@{i}Mitkä olivat tavoitteesi aloittaessasi projektin? @{ui}

Totesin, ettei mikään purkkisofta ollut oikein siedettävä käyttää, joten
päätin tehdä oman.  Ajattelin aluksi lähinnä tehdä aivan yksinkertaisen
systeemin, mutta ideoita tuli aina vaan ja tuloksena oli ihan kunnollinen
kaikki normaalit, ja joitain erikoisempiakin ominaisuuksia sisältävä softa.
FidoNet-tukea en erityisestikään alkuvaiheilla ajatellut tehdä, mutta tuli
sekin tehtyä.

@{i}Kauanko olet ohjelmoinut Amigalla? @{ui}

Taisin aloittaa ohjelmoinnin jo varsin pian ostettuani ensimmäisen Amigani
(noin neljä-viisi vuotta sitten).  Ennestään olin jo ohjelmoinut C64:lla ja
sen kanssa tulleiden kokemuksieni perusteella ajattelin assemblyn olevan
ohjelmointiin hyvä kieli.  Aloin siis aluksi ohjelmoimaan vain assylla.
Myöhemmin (hiukan ennen purkkisofta-projektin aloittamista) opettelin
C-kielen ja totesinkin pian sitä käyttämään opittuani, ettei sillä ole niin
työlästä ohjelmoida ja olenkin käyttänyt siitä lähtien enimmäkseen C:tä.
TechnoBBS on ohjelmoitu C:llä, lukuunottamatta joitain pieniä apurutiineja.

@{i}Mitkä ovat tulevaisuuden-suunnitelmasi TechnoBBS:n suhteen? @{ui}

Aion tietysti kehitellä sitä jatkossakin - myös julkaisun jälkeen.  Se tulee
olemaan saatavilla sharewarena ja aion pitää yllä projektia luultavasti
vielä useamman vuoden ajan.  Toivon pystyväni pitämään softan kehityksessä
mukana, jotta se ei jäisi liian nopeasti vanhanaikaiseksi, mutta pelkään
ettei aikani ehkä kuitenkaan riitä siihen opiskeluni ohessa.

   @{" Kuva: TechnoBBS sysopin käyttöliittymä " system "SAKUVIEW Pics/TechnoBBS.IFF"}

TechnoBBS:n erinomainen configuroitavuus perustuu monipuoliseen ARexx
komentokantaan, jolla ohjelmistoa hallitaan.  Purkkisi on siis käytännössä
muutama TechnoBBS:n läpi suodatettava ARexx-scripti.  TechnoBBS sisältää
komennot viestien lukemiseen ja kaikkeen tarpeelliseen, joten voit helposti
ja nopeasti rakentaa juuri sellaisen valikko-rakenteen kuin haluat.  Tästä
ei ohjelman nopeuskaan tuntunut kärsivän, vaan kaikki rullasi varsin
sulavasti.

Toistaiseksi käytettävissä ei ole vielä graafista configurointi-ohjelmaa,
vaan asetuksia muokataan TrapDoor tyylisillä ASCII-configuraatioilla.
Sysopin interface on kuitenkin täysin graafinen ja erittäin miellyttävä
käyttää.  TechnoBBS tukee myös localea, joten sysop voi valita käytetyksi
kieleksi englannin tai suomen.  Skandikonversiot kaikkiin suuntiin kuuluvat
myös luonnollisesti ohjelman tarjoamiin ominaisuuksiin.

Käyttäjän näkymä riippuu tietenkin aivan sysopin ARexx-scripteistä, mutta
tavallisesti vastaan kävelevät useimmista ohjelmistoista tutut pää, viesti-
ja tiedostovalikot.  Jälkimmäisten hallintaan on käytettävissä erittäin
monipuoliset komennot.  Viestejä voi lukea myös ketjuittain ja nopea
sisäinen kokoruutu-editori takaa miellyttävän ympäristön viestien
kirjoittelulle.  Tiedostopuoleen on myöskin kiinnitetty huomiota ja
tiedostojen listaukseen on useita eri tyylejä, jotka sysop voi asettaa
käyttäjän käyttöön haluamallaan tavalla.

Monilinjaisuutta tuetaan myös luonnollisesti ja verkkoja kaipaaville löytyy
FidoNet-tuki TechMail-tossereineen.  TechnoBBS tulee olemaan saatavilla
sharewarena reilun kolmensadan markan hintaan.  Julkaisu-ajankohtaa ei ole
vielä päätetty, mutta Ville-Pertti toivoo julkaisun kuitenkin tapahtuvan
tämän vuoden puolella.

Janne Siren
@endnode
@node SAKU-14.0 "Mikko Virtanen: Amiga 4000/030, mitä uutta?"

@{b}Mikko Virtanen: Amiga 4000/030, mitä uutta?@{ub}

Commodoren uusin tuotos Amiga-sarjassa, A4000T:n ohella, on Amiga 4000/030.
Eli A4000 varustettuna Motorolan 68EC030/25 prosessorilla, AGA-piiristöllä,
kahdella megatavulla FAST-muistia, sekä kahdella megatavulla CHIP-muistia.
Amiga 4000/030:ssa on myös neljä Zorro II/III yhteensopivaa korttipaikaa,
kolme PC/AT yhteensopivaa korttipaikkaa.  Identtinen A4000/040:n kanssa,
vain prosessorikortin kohdalta löytyy eroja.  Eroina pienemmän nopeuden
lisäksi FPU:n ja MMU:n (Memory Management Unit) puute.

@{b}Ensikokemuksia@{ub}

Itse tilasin nollakolmekymppiseni noin neljä kuukautta takaperin.  Olen
ollut varsin tyytyväinen ostokseeni.  Tässä hieman kokemuksiani
A4000/030:stä, sekä tietoa AGA-piiristöstä.

Masiina tuli kahteen pahvilaatikkoon pakattuna.  Toisesta paljastui itse
A4000 @{"(kuva)" system "SAKUVIEW Pics/A4000.IFF"}, toisesta näppäimistö, hiiri, VGA/SVGA-adapteri, iso pinkka
manuaaleja, sekä juppivarustukseen pakollisesti kuuluvat virta-avaimet.

Systeemin käyttöönotto oli varsin helppoa ja yksinkertaista; virtajohto
koneeseen ja pistorasiaan kiinni, monitori Video-liitäntään, audio-outit
stereoihin, hiirulainen Atari-tyyppiseen liittimeen, näppis omaan
liittimeensä kiinni (oli aika paljolti Macin näppisliittiminen näköinen
muuten) ja siinä kaikki.

Edellinen Amigani oli mallia 500, ilman kovalevyä, 1 MB:n muistilla, joten
odotukset olivat korkealla '030:nen tehosta, nopeahkosta ATID-kiintolevystä,
sekä AGA-grafiikasta.  Voin sanoa, että odotukseni täyttyivät.

Kun A4000:nen fööni lähti ensimmäisen kerran käyntiin power-katkaisijan
painalluksen aiheuttamana, lievästi sanottuna mietin:  toimiikohan tämä nyt
aivan varmasti. Sen verran kovaa meteliä tuulettimeni piti.  Nyt siihen on
jo tottunut; sitä ei pahemmin kuule, vaikka huoneessani olisi kuinka
hiljaista.  Kyseessä ei siis ole kuulovika, vaan se, että aivoni ovat
tottuneet tuohon, joskus ärsyttäväänkin, hurinaan.

Reilun kymmenen sekunnin kuluttua virran kytkemisestä ruutuni ilmestyi tuttu
ja turvallinen Workbench.  Nyt tosin versionumerona 3.0.  Vähän aikaa
tutkiskeltuani totesin, että ei 3.0:ssa ole hirveän isoa eroa 2.1:teen.
Kokokin on pysynyt samana:  6 kpl DD-korppuja.  Lähinnä kosmeettista puolta
on hieman paranneltu, sekä tietysti lisätty AGA-tuki.  Tämä mahdollistaa
esim.  256 värisen kuvan asettamisen WB:n taustalle.  Resoluutiosta riippuen
256:n värin moodi tietysti hidastaa konetta enemmän tai vähemmän, kuitenkaan
ei sietämättömästi, 640x480x256 tila on vielä aivan mainiosti käytettävissä,
ilman isompaa tahmausta ruudulla.  KS 3.0 sisältää ohjelmoijan kannalta
paljon hyödyllisiä uudistuksia myös 2.04:n verrattaessa, muun muassa
graphics.libraryn funktioissa.

WB 3.0:n nopeuden lisäyksestä verrattuna 2.1:teen en osaa oikein sanoa
mitään, koska en '030-Amigaa ole koskaan päässyt käyttämään omaa konettani
aiemmin.  Kuitenkin esim.  uusi directorycache (DCS) nostaa levykkeiden
hakemiston haun melkeinpä kovalevyn tasolle.  Tämä on mahdollistettu
directory blockien peräkkäin laitolla, kun normaalisti blockit ovat aivan
sikinsokin, joka taasen hidastaa hakemiston tulostusta.  Directorycache
pitää tietysti valita formatoidessa levykettä/kovalevyä, tahtoessaan
hyödyntää sitä (ei yhteensopiva aiempien käyttisten kanssa -Jts).

WB:stä voisi kertoa vaikka monen kymmenen sivun edestä, niin monta isompaa
ja pienempää hienoutta siitä löytyy.  Suomenkieliseksikin WB:n saa localen
avulla.  Käykää kokeilemassa jossakin, jos ette KS 3.0 Amigaa vielä omaa!

Tämä kaikki ja paljon muu nostaa Workbenchin aivan omaan luokkaansa
graafisten käyttöjärjestelmien sarjassa.  WB on nopea, moniajava, vähän
tehoa vievä ja ennen kaikkea mukava käyttää.  Itse pidän siitä valtavasti.

@{b}Miten on AGAisten ohjelmien kanssa?@{ub}

AGAa (Advanced Graphics Architecture) tukevia ohjelmia on jo jonkinverran
liikkeellä.  Niin kaupallisia kuin PD/SW-ohjelmiakin.  Kaupalliselta
puolelta on ilmaantunut jo varsin monia tavalla tai toisella grafiikan
kanssa tekemisissä olevia ohjelmia.  Esimerkiksi Brilliance!, Deluxe Paint
4.5, Art Department Pro, Caligari 24, Real 3D 2.0, Vista Pro 3.0 ja
Professional Page (sivuntaitto-ohjelma).

Muutamat laadukkaat tekstinkäsittelyohjelmatkin tukevat uutta piirisarjaa:
Final Copy II, ProWrite 3.3 ja Excellence!

Pelejä AGAlle on ilmaantunut isohko kasa.  Uusimpina Civilization AGA ja
SimLife AGA.  PD:nä on julkaistu mm.  Klondike, jossa vähäpukeiset naikkoset
poseeraavat korttien takapuolella.  Onhan se 256 värinen grafiikka mukavaa.

CD32 edistänee AGA-pelejen ilmestymistahtia.  Varsinkin kun saadaan
myös A1200- ja A4000-koneille CD32-tuki, niin menekki on taattu.

Seuraavia pelejä on lupailtu CD32:lle tämän vuoden puolella:

 1884 (Millenium)
 7th Guest (Virgin)
 Akira (Ice)
 Alien Breed 2 (Team 17)
 Ambermoon CD32
 B17 Flying Fortress (Microprose)
 Body Blows 2 (Team 17)
 Burning Rubber (Ocean)
 Cannon Fodder (Virgin)
 Captive 2 (Mindscape)
 Chaos Engine (Mindscape)
 Civilization (Microprose)
 Creation
 Daughter of Serpents (Millenium)
 Defender of the Crown II (Sachs Entertainment)
 Diggers (Millenium)
 Dino Worlds (Millenium)
 Dogfight (Microprose)
 Dracula (Psygnosis)
 Drive Fractalus (Mindscape)
 Dune (Virgin)
 Dune II (Virgin)
 England World Cup '94
 Epic (Ocean)
 FA Premier Soccer (Ocean)
 First Contact (Ocean)
 Flashback (US Gold)
 Flight of the Amazon Queen (Renegade)
 Formula One GP (Microprose)
 Frontier (Konami)
 Indiana Jones FOA (Lucasarts)
 Inferno (DID/Ocean)
 International Championship Golf (Ocean)
 James Pond
 James Pond 2 (Millenium)
 John Doe (Ocean)
 Jurassic Park (Ocean)
 Legacy (Microprose)
 Liberation (Mindscape)
 Lionheart (Thalion)
 Litil Divil (Gremlin)
 Lotus Turbo Trilogy (Gremlin)
 Magic Carpet
 Microcosm (Psygnosis)
 Monkey Island (Lucasarts)
 Monkey Island 2 (Lucasarts)
 Monkey Island 3 (Lucasarts)
 Mortal Kombat (Acclaim/Probe)
 Mr. Nutz (Ocean)
 Nick Faldo's Championship Golf (Grandslam)
 Nigel Mansell GP (Gremlin)
 Oddysey (DID/Ocean)
 One Step Beyond (Ocean)
 Overdrive (Team 17)
 Pinball Dreams
 Pinball Fantasies (21st Century)
 Pinball Illusions (21st Century)
 Premier Manager (Gremlin)
 Project X2 (Team 17)
 Putty (System 3)
 Return to the Lost World (Mirage - may licence)
 Rise of the Robots (Mirage - may licence)
 Robocod [3] (Millenium)
 Rough and Tumble (Renegade)
 Second Samurai (Virgin)
 Sensible World of Soccer (Mindscape)
 Sim Life (Mindscape)
 SleepWalker (Ocean)
 Snooker/Pool 2 (Virgin)
 Space Junk (Mirage - may licence)
 Super Frog (Team 17)
 Star Trek 25th Anniversary
 Syndicate (Bullfrog)
 TFX (Ocean)
 The Legend of Soracil (Gremlin)
 The Ninja Trilogy (System 3)
 The Two Towers
 Ultima Underworld (Mindscape)
 Uridium 2 (Renegade)
 Utopia 2 (Gremlin)
 Wing Commander (Mindscape)
 Wing Commander 2 (Mindscape)
 World Circuit Grand Prix (Microprose)
 Zool (Gremlin)
 Zool 2 (Gremlin)

Varsin mukava lista.  Toivottavasti edes puolet noista tullaan
todellisuudessa julkaisemaan, se olisi jo aika hyvin.

Muutamat ensimmäisistä AGA-peleistä (ja osin myös uudemmista peleistä)
vaikuttivat valitettavasti aika rahastukselta, grafiikka oli varsin
tavallista ECS-tyyliä, AGAlla oli mässäilty aivan liian vähän ja jos peli
oli taasen käännös jostain OCS/ECS pelistä, niin siinä ei ollut merkittävää
eroa alkuperäiseen versioon nähden, ja mikä pahinta - pelit olivat ja jotkut
ovat edelleen trackloadaavia!  Pitäisi ilmeisesti jälleen muistuttaa
pelitaloja siitä, että järjen käyttö ei ole kiellettyä vaan sallittua ja
suositeltavaa.

Scene-puolella AGAlle on muutama demo ilmestynyt, joskin niissäkään ei
mitään mullistavaa ole vielä näkynyt, mutta kun kärsivällisesti odottelee,
niin eiköhän sieltä kohta jotain upeatakin tupsahda ulos.  Veikkaisin, että
tämän vuoden loppuun mennessä olemme nähneet jo useammankin hienon
AGA-demon.  Toivottavasti systeemiystävällisiä kaikki; kovan omistajana ei
diskettejä enää vapaaehtoisesti edes käytä, ja olisihan se nyt varsin
typerää hardiskoodata muutenkin, jos systeemiystävällisellä tyylillä saa
samantasoista jälkeä (vain minun mielipiteeni).

@{b}Mitä muuta mukaan saa kuin pahvilaatikon?@{ub}

A4000:ni mukaan otin 127 megaisen Seagaten 3.5" kovalevyn.  SysInfo antaa
tälle hienoudelle nopeudeksi 1.06MB/sec.  Mielestäni ihan kiitettävä nopeus
ATID-kovalle.  Joskaan eräät ihmiset eivät ole olleet tyytyväisiä tuohonkaan
nopeuteen.  Heille on sitten tarjolla A4091, joskus lähitulevaisuudessa.
A4091 on siis SCSI-II standardin mukainen SCSI-ohjain.  Mainostettu maailman
nopeimmaksi toteutukseksi.

Koneen mukana tullut HD-levykeasema on varsin mukava parannus DD:n tilalle.
Tietoa mahtuu yhdelle korpulle 1.76 megatavua.  Kilotavuja tulee sekunnissa
22 kappaletta.  Varsin on hiljainen vehje, mielestäni, taikka sitten fööni
peittää hurinallaan levarin melusaasteet.  Aivan tuli muuten vanhat C64 ajat
mieleen, kun jouduin pitkästä aika taas laittamaan teippejä HD-diskeihini,
jotka olivat kuitenkin formatoitu DD:ksi.  HD-levarimme kun ei pysty
kuulemma tahdistumaan 880K HD-levylle käypään nopeuteen.  Tuloksena oli
"Not a DOS-disk in unit DF0:".  Teippien avulla sain kuin sainkin lopulta
siirrettyä rakkaita ohjelmiani HD-disukilta kovalle.

Hiiren Commodore on uudistanut vihdoin AGA-koneiden kunniaksi.  Vai onko?
Eräs herra muistaakseni sanoi, että hän sai uudistetun rotan jo A3000:kin
mukana (sotkeakseni vielä tilannetta mainitsen uusia hiiriä olevan lisäksi
ainakin kahta eri mallia -Jts).  Tämä hiirulainen on jo paljon paremmin
käteenistuva kuin se vanha koppura, tässä tosin on lievästi Microsoftin
rumiluksen näköä, mikä ei ole mukava asia.  Ärsyttää myöskin se, että
napeista löytyy edelleenkin "kalvokytkimet", mukavempien mikrokytkinten
sijasta.  Tämä tietysti on ymmärrettävää Commodoren kannalta; koneen hinta
saadaan näin mahdollisimman alas, kun ei laiteta turhia hienouksia hiireen
ja muihin lisukkeisiin.

Näppäimistö tässä on samanlainen kuin A3000:ssa.  Ihan mukava mielestäni.
Ei ole samanlainen tunnoton kammotus, kuin vanhassa ja kuluneessa A500:ni
oli.  Varsin mukavahan tällä on kirjoitella.

Mukana tulleella 23 --> 15 adapterilla voit liittää SVGA-näytön Amigaasi.
SVGAn kanssa tosin tulee ongelmia, jos käytät systeemin tappavia pelejä.
Muutoin SVGA-monitori on ihan toimiva Amigassa, kunhan vaan saat kaikki
säädöt kuntoon ja oikein.

Konehuoneesta taasen löytyy 4 kpl Zorro II/III korttipaikkoja ja kolme PC/AT
korttipaikkaa, joten tilaa on suhteellisen riittävästi korteille.  Lisäksi
sisään saa vielä ahdettua yhden 3.5" levarin, pari 3.5" kovista ja yhden
5.25" vekottimen, esim.  CD-ROM:min, tai 5.25" antiikkilevarin.  Tietysti
voit laittaa 5.25" ja 3.5" levaripaikkoihin kovalevyt, ei sitä mikään
estäne.  6888x matematiikkaprosessorille on myöskin varattu paikka emolla.
68030 prosessorin voit päivittää 68040:een vaikka heti, ja tulevaisuudessa
68060:n.  Koneen päivittäminen on lähes rajatonta, DSP sopii kuin tikku
silmään heti kun se julkaistaan, CD32 A4000-updatekin tulee, ja emolta
löytyy jos jonkinnäköistä tulevaisuutta varten asennettua DIP-kytkintä ja
niin edelleen.

Liitännöistä löytyy kaikki yleiset:  serial, parallel, floppy, RGB, kaksi
hiiri/joystick-porttia, stereoaudio-ulostulo, sekä yksi external aukko,
johon voi laittaa vaikkapa SCSI-liittimen, jos ostaa SCSI-ohjaimen.

Varsin laajennettava kone, mielestäni. @{i}Erotu massasta - osta Amiga! @{ui}

Mikko Virtanen
@endnode
@node SAKU-15.0 "Tero Tammelin: Tietotekniikan sanastoa"

@{b}Tero Tammelin: Tietotekniikan sanastoa@{ub}

Agnus              AC/DC yhtyeen kitaristi YOUNG.
Ajo                Rallikilpailu, esim Jyväskylän Suurajo(t).
Alustus            Tärkeä vaihe pullataikinan työstämisessä.
Amiga-näppäin      Muuntajassa oleva nappi josta magia alkaa.
Analoginen         Vastakohta URPOlogiselle.
Apuohjelma         Ohjelma joka auttaa lähimmäistä.
Assembler-kääntäjä Tietotekniikasta kiinnostunut oleva taskuvaras.
Backspace          Avaruuden takaisin palauttava nappula.
Bar                Liian monen mielipaikka.
Baudi              Tämä taistelee Bps:n kanssa joka päivä.
BBS                BimeänBoksinSysop.
Bitti              Pienin mahdollinen Amiga-asiantuntija.
Bittikartta        Auttakaa Bitti löytämään oikea tie!
Bittitaso          Kokonaisluku, joka tällä hetkellä on lähes nolla.
Blitter            Gary Glitterin veli.
Bob                Englantilainen poliisi.
Boksi              Katso BBS.
Bold               My Name Is Bold, James Bold.
Bug                PC:n ainut hyvä ohjelmointikieli.
C-Kieli            Mosambikissa puhuttava kieli, joka koostuu vain
                   C-kirjaimista.
Denise             Nainen Amigan sisällä joka näyttää.
Del-näppäin        Del Monte miehen asia.
Dvorak             Eskimoiden käyttämä näppäinkartta, myös PC:stä tuttu.
Ehtolause          Koulujen päättyessä opettajan uhkaus.
Emulaattori        Australiassa asuvan linnun pesä.
Enter              Sandman.
Eurodollari        EY:n ja EU:n aikaansaannos.
Formatointi        Formaldehydi on vaarallista, katso myös Alustus.
Guru Meditation    Tätä en ole koskaan edes nähnyt missään, mikä lie.
Hakemisto          TietoInsinööri joka ei kuulu Vasemmistoon.
Hakemistopuu       Puu, johon Insinööri päättää päivänsä.
Hakemistopolku     Polku, jonka varrella puu sijaitsee.
HAM                Liha.
Hiiri              Rottaeliööhin kuuluva elukka, myös elävä.
Hyppykäsky         Liikunnanopettajan käsky.
Ikkuna             Liian helposti särkyvä.
Indeksi            Presidenttiehdokkaiden toistuvasti käyttämä sana.
Insesti            Amiga joka käyttää PC-emulaattoria.
Jokeri             Erään kaupungin huonosti käyvä pelikortti.
Juuri              Littyy edelleen alustukseen, taikinanjuuri.
Kaatua             Ikävä sattuma jokaiselle Amigistille kun ovikello soi ja
                   kompastuu kissaan. PC:lle ominainen tapahtuma.
Kaiuttaminen       Oman mielipoksin salasanan huutaminen keskellä katua.
Kehoite            Armeijassa Vääpelin "käsky".
Kellojakso         Aika, jossa patteri kuluu tyhjiin kellosta.
Kellotaajuus       Pariston vaihtoväli, Amigassa 7.14 vuotta.
KeyToy             Avainlelu.
Kiersiö            Kielitoimiston vastinen sanalle Silmukka.
Kirjasto           Paikka jossa sijaitsee Amigan Rutiinit.
Kirjoitin          Kirjoittaa-verbin inperfekti.
Kirjoitussuoja     Copywright.
Kohdistin          Imperfekti verbille kohdistaa.
Kommentti          Eduskunnassa usein kuultu sanonta, en kommentoi.
Kylmäkäynnistys    Kun pakkasta on -25, saattaa olla vaikeuksia.
Kääntäjä           Pikkurikollinen, tavataan myös Kielenkääntäjiä.
Library            Katso Kirjasto.
Lihavoitu          Hyvin syönyt persoona.
Makro              Mutta kuka tappoi Markon.
Menu               Ruokalista.
Merkkijono         Juhannusruuhka Lahden tiellä (autot ovat erimerkkisiä).
Moniajo            Vain Amiga osaa tämän taidon.
Monitori           Näetkö sitä?
Muisti             Hyvä, mutta lyhyt.
NoFastMem          Ei Nopeaa Muistia.
Näyttölaite        Tutka.
Ohjelma            Joukko käskyjä joita TV noudattaa.
Osoitin            Ei saa osoitella.
Paluukoodi         Suomeen tulleen pakolaisen lähetenumero takaisin kotiin.
Pascal-kieli       WC:n graffiteissa käytetty kieli.
Paula              Amigan sisällä oleva laulusolisti.
PC                 Hämärä laatikko joka hurisee, mutta mitään ei näy.
Pinomuisti         Halkosavotan tehneet miehen tärkeä toiminto.
Puhesynteesi       Vertaa Hammasproteesiin.
Rakenne            Muutos.
Shell              Huoltoaseman piilomainos, katso myös simpukka.
Simpukka           Katso Shell.
SideCar            PuoliAuto = Skoda.
Suoritin           Nyt se on tehty.
Syntaksi           Teidän taksi.
Tabulaattori       Vaikeista asioista keskusteleva lääkäri.
Tausta-ajo         Nykypoliisin vastine sanalle takaa-ajo.
Tavu               Ekaluokkalaisen tärkein oppimisprosessi.
Trashcan           Työpöydän roskalaatikko. Myös PC.
Tulkki             Henkilö joka osaa kahta tai useampaa kieltä.
Tuloste            Vertaa WC.
Virtuaalinen       Spiidi on sairaan nopee.
 
4.11.93 Tero Tammelin (Beast)
Found in the Patola BBS
@endnode
@node SAKU-16.0 "Dan Zerkle/Pasi Kovanen: World of Commodore, 1993"

                          @{b}World of Commodore, 1993@{ub}@{i}

      Alkuperäinen teksti: Dan Zerkle, InterNet: zerkle@cs.ucdavis.edu 

         Suomennos ja referointi: Pasi Kovanen, FidoNet: 2:227/18.0 

                   Julkaistu SAKUssa Dan Zerklen luvalla. @{ui}

  Pasadenassa järjestetään joka syyskuu Amiga-harrastajan unelmatilaisuus,
  World of Commodore-messut.  Ansiokkaan messuraportin Amiga-verkkoihin
  on kirjoittanut Dan Zerkle, ja alla on raporteista suomeksi tekemäni
  referaatti.  Kiinnostuneet löytänevät alkuperäiset tekstit hyvinvarus-
  tetusta Amiga-purkista.  Omat kommenttini ovat hakasulkujen sisällä.

  Olen jakanut tekstin kahteen osaan (alkuperäinen koostuu kahdeksasta).

                         @{" Osa 1: Lehdistötilaisuus " link SAKU-16.1}
                         @{" Osa 2: Yleisötilaisuus   " link SAKU-16.2}

  Pasi Kovanen
@endnode
@node SAKU-16.1 "Dan Zerkle/Pasi Kovanen: World of Commodore, 1993"

Huomattavaa paikalla oli NewTekin, Supran ja ASDG:n puuttuminen.  Muut
Amiga-maailman "silmäätekevät" olivat paikalla omilla kojuillaan.  Lisäksi
mukana oli useita Amiga-käyttäjien ryhmiä (ei scene-sellaisia), kolme lehteä
ja jopa yksi purkki.

Kuten yleensäkin, oli painopiste videossa ja grafiikassa.  Usealta
valmistajalta oli tullut MPEG-kortteja ja huippuluokan videokortteja.
MPEG:hän on videopakkausstandardi, jossa sopivalla ohjelmistolla ja
laitteistolla voidaan reaaliajassa pakata kuvaa todella pieneen tilaan.
Kuva voidaan myöhemmin toistaa reaaliaikaisesti.  Merkittävää oli myös Amiga
CD32:n julkistus USA:ssa.  (Suomessa julkistus @{"KT-Data messuilla" link SAKU-2.0} syyskuun
lopulla.)

@{b}Osa 1: Lehdistötilaisuus@{ub}

Commodoren USA:n toiminnanjohtaja Jim Dionne puhui tilaisuudessa eniten.
Hänellä oli valtavia ongelmia saada nappimikrofoni solmioonsa.

CD32 (oikeampi tapa olisi CD³², mutta se näyttää varsin hassulta) esiteltiin
Englannissa heinäkuussa ja on ollut joitakin viikkoja myynnissä.
Yhdysvalloissa myynnin odotetaan alkavan jouluna.  Tammikuun '94 Consumer
Electronics Showssa tullaan tehdään esittely suurelle yleisölle, ja tällöin
myynti alkaa koko maan laajuisesti.

A4000 on ollut suuri menestys, ja suurin ongelma on ollut siinä, että ei ole
voitu valmistaa kysyntää vastaavaa määrää koneita.  Myöskin A1200 on
menestynyt hyvin USA:ssa.

CD32 on Commodoren suuri toivo.  Dionnen esittelyn jälkeen Commodoren
suunnitellupuolen varajohtaja Lew Eggebrecht kertoi CD32:n teknisestä
puolesta.  Hänellä oli vielä suurempia ongelmia mikrofonin kiinnittämisessä.

CD32 @{"(kuva)" system "SAKUVIEW Pics/Amiga_CD32.IFF"} perustuu Amiga 1200:n grafiikkapiiristöön ja keskusyksikköön,
32-bittiseen 68EC020:n (14 MHz).  Muistia on 2 megatavua, ja ROM-muistia on
megan verran.  (Kickstart-versio on 3.1).  Lisäksi laitteessa on megatavun
haihtumaton RAM-muisti esim.  pelitalletuksia ja high-scoreja varten.
[Lisäksi CD32:ssa on aivan uusi piiri, joka tekee mm.  nk.  chunky pixel to
planar konversoinnin (en edes yritä kääntää).]

CD-ROM-asema CD32:ssa on varsin erikoinen.  CD on tuplanopeuksinen,
multi-session-laite.  [Kun Photo CD-levylle lisätään myöhemmin kuvia, tulee
uusi hakemistorakenne levylle myöhempään kohtaan.  Vanhemmat asemat osasivat
lukea vain ensimmäiseksi levylle talletetut kuvat.] Commodore käyttää Sonyn
mekanismia ja lisäsi omaa mikrokoodia, tällä mahdollistettiin laitteen halpa
hinta [Suomessa 3295,-].

Ääni on joko normaalia Amigan 8-bittistä tai suoraan CD:ltä tulevaa
16-bittistä (pelit voivat myös sekoittaa ääntä).  Laitteessa on mini-jakki
(kuulokeliitäntä) säädettävällä äänenvoimakkuudella.  Videoulostulo on joko
normaali RF (eli antennisignaali), komposiitti tai S-Videon mini-DIN.
Viimeisin antaa selvästi parhaimman kuvan.

Peliohjaimet ovat johdollisia ja yksitoistanäppäimisiä.

Koneessa on kaksi 9-napaista liitintä (kuten muissakin Amigoissa), ja
molempiin voi ketjuttaa jopa 4 liitintä.  Maksimissaan CD32:lla voi siis
pelata jopa 8 henkilöa!  Laitteen mukana toimitetaan vain yksi ohjain.

Lisäksi laitteen kyljessä on liitäntä, jota voidaan käyttää ilmeisesti
näppäimistön liittämiseen tai sarjaporttina.  Laitteesa on myös piilotettu
laajennusväylä, jonka kautta laiteen voi laajentaa ainakin A1200:ksi.

CD-levyistä tuetaan tietysti normaaleja ääni-CD-levyjä sekä
VideoCD-formaattia, jota käytetään mm.  karaokeissa (tosin usein
karaoke-levyt ovat fyysisesti isompia).  CD+G (CD+graphics)-levyt toimivat
myös CD32:ssa.  Myös suurin osa CDTV-levyistä toimii (hyvin koodatut), ja
mukana on totta kai oma CD32-formaatti.

Kolmekymmentä kehittelijää tekevät ohjelmistoa CD32:lle.  Jouluksi odotetaan
75 nimikettä (muutamia mainittu @{"Amiga 4000/030" link SAKU-14.0} artikkelissa).

CD-levyn valmistaminen on paljon halvempaa kuin pelikonsolin modulin.
Suurissa määrissä CD:n valmistaminen maksaa n.  dollarin (n.  6 mk), kun
taas modulin valmistaminen kymmenestä kahteenkymmeneen (n.  60 - 120 mk).
Modulit tehdään ulkomailla, ja tämä hidastaa tilauksia.  CD:tä voi
paikallinen yritys painaa jopa tuhansia päivässä.  Konsolivalmistajat
haluavat myös pelimoduleista suuret lisenssimaksut, Commodore tahtoo vain
kolme dollaria (n.  18 mk) per levy.  Niinpä Eggebrect uskookin
CD32-ohjelmiston sijoittuvan n.  40% - 50% moduleiden hinnoista.

CD32:n jälkeen Eggebrect siirtyi muihin uutuuksiin.

Sekä Amiga 1200:lle että Amiga 4000:lle tulee CD-asemia, jotka
mahdollistavat CD32:n ohjelmien käyttämisen koneissa.

AmigaDOS 3.1 tulee pian myyntiin, ja sisältää CD-tuen.

RTG [mahdollistaa kaikkien laillisesti koodattujen ohjelmien toimimisen
millä tahansa grafiikkakortilla] viivästyy, ja ilmestynee seuraavan
sukupolven grafiikkapiiristön ohella ensi kesällä.

Verkkotuen kehitys on luovutettu kolmannelle osapuolelle.

Suunnittelijat ovat tutustuneet RISC-prosessoreihin.  Tarkkoja suunnitelmia
ei ole tehty, mutta niitä saatetaan käyttää tehon lisäämiseen.  Motorolan
68000-sarjan prosessoreita kuitenkin tullaan käyttämään niin kauan, kunnes
Motorola lopettaa sen valmistamisen.

Amiga 4000T tulee tuotantoon kuukauden sisällä.

Lopuksi Eggebrecht loksautteli leukoja kertomalla, että Commodoren uusi
tehdas Filippiineillä valmistaa 20 000 CD32:sta viikossa!

Tämän jälkeen John Campbell esitteli CD32:sta.  Demoamisohjelma oli
multi-media-show.  Siinä oli Porscheja, dinosauruksia ja lentokoneita.
Monipuolinen demo latautui muutamassa sekunnissa ja toimi moitteettomasti
suhteellisen hyvällä nopeudella.

Jurassic Park-pelistä oli CDXL-previkka.  [CDXL on CDTV:n standardi, joka
mahdollistaa n.  15 kertaa sekunnissa vaihtuvan 1/4-ruudun kokoisen
animaation.]  Pätkät elokuvasta olivat varsin hienoja, mutta muuten peli
näytti Nintendosta repäistyltä (hyi!) Peli näytti paljon Wolfenstein 3D:ltä.

CD32:n MPEG-moduli toisti CD:ltä Bon Jovin musiikkiVIDEOTA.  Kuvan laatu oli
loistava, osapuilleen TV-laatuinen, ja selvästi parempi kuin VHS.  Ääni oli
myös loistava, hyvin lähellä ääni-CD-laatua, ja jälleen paljon parempi kuin
VHS:n ääni.  [Tarkoittanee normaalia VHS-ääntä, HiFi-VHS-ääni on CD-tasoita.
Äänessä käytetään ilmeisesti DCC:n ja MD:n tyylistä kompressointia.] Levylle
mahtuu 74 minuuttia videota, eli kahdelle levylle mahtuu täysipitkä levy.
MPEG-animaation päälle voidaan myös latoa grafiikkaa.  MPEG-modulin hinta
tulee olemaan n.  250 dollaria (n.  1500 mk)
@endnode
@node SAKU-16.2 "Dan Zerkle/Pasi Kovanen: World of Commodore, 1993"

@{b}Osa 2: Yleisötilaisuus@{ub}

Perjantaina oli Commodorella uusi seminaari, ja kuuntelemassa oli pääasiassa
käyttäjiä.  Dionnella oli jälleen vaikeuksia kiinnittää mikrofonia, ja hän
tokaisikin:  "näiden laitteiden käyttö on yhtä vaikeaa kuin
DOS-tietokoneen!".

Dionne esitti vuoden ajalta myyntiaktiivisuustilastoja (??).  Ne eivät
näyttäneet hyviltä.  Hän kertoi ongelmista, mutta sanoi, että useat niistä
ovat historiaa.  Tässä ongelmalista:

* Euroopan lama.  Eurooppa on Commodoren päämyyntialue (80% markkinoista).

* Dollarin vahvistuminen.

* PC-myynnin väheneminen Euroopassa.  Ennen Commodore sai paljon tuloja
PC-kloonien myynnistä Euroopassa.  [Sittemmin PC:tten valmistus on
lopetettu.]

* A3000-varastojen arvonalennus A4000:n saapuessa.

Commodoren tulevaisuudensuunnitelmia:

* Uudelleensuunnittelua (lue:  irtisanomisia).

* Tavoitteena on tehdä tällä neljänneksellä USA:ssa voittoa.

* Enemmän panostusta Amigaan!

* Lisää irtisanomisia.

* Uusia tuotteita, tänä vuonna CD32 ja muita ensi vuonna.

* Uusi tehdas Filippiineillä ratkaisee CD32:n ja A4000:n tuotanto-ongelmia.

* Keskitytään tuotteiden rahalliseen tuottoon.

* Amerikan markkinat neljän jälleenmyyjän kautta.

* Asiakaspalvelun hoitaa toinen yritys.

* Samoin toimitukset ja varastoinnin.

* Commodore voi nyt keskittyä myös A4000:n myymiseen ja kehittämiseen.

* Yritetään saada markkinoita video-, grafiikka- ja kioskialoilla.
[Tarkoittaa nk.  videokioskeja]

* Myös halvempiin laitteisiin kohdistettavaa työtä kovennetaan.

Dionne antoi lisäinformaatiota A4000T:stä.  Siinä on kaksi
videokorttipaikkaa ja emolevyllä sekä IDE- että SCSI-2-liitännät.  Muuten se
on pääasiassa A4000:sta isompi.

AAA-grafiikapiiristöjen kehitys toimii hyvin.  Prototyyppejä on jo tehty
piihin ja näytetty 24-bittisiä grafiikkoja.  Piiristö on toivottavasti
myynnissä ensi vuoden puolessa välissä.

A4091 SCSI-2 ohjain tulee myyntiin kuukauden sisällä.  Se tulee pian
sisältymään myös A4000:n.

DSP-projekti on lykkääntynyt, koska suunnitellijat keskittyivät CD32:n.
Sitä kuitenkin jatketaan.

Muuten kehitystyö tulee tehostumaan, sillä Commodore luovuttaa
kehityslisenssejä kolmansille osapuolille.  Tämä sisältää mm.  seuraavat
tuotteet:

* virkistystaajuuden muuttaja eli display enhancer

* verkko-ohjelmisto

* DSP

* A4091

* Useita sarja ja/tai rinnakkaisportteja sisältävä kortti

* ethernet-adapteri

A4000T:hen mahtuu viisi puolikorkeata 5 1/4-tuuman laitetta, joten voit
esim.  laittaa kaksi korppuasemaa, CD-ROM-aseman, nauhavarmistimen ja
Syquestin vaihtokovalevyn.  Zorro 3-paikkoja on viisi.

Nyt kannattaa ostaa Commodoren osakkeita.  Arvo on tippunut 12 dollarista
3,5 dollariin.  Jos CD32 menestyy, voit odottaa suurta tuottoa.

@{b}AXIOM SOFTWARE@{ub}

Ko.  lafka esitteli uusia ohjelmiaan ANIM Workshop ja Wavemaker.  ANIM
Workshop nimensä mukaan auttaa rakentamaan ja editoimaan animaatioita.
Animaatioihin voidaan liittää myös ääntä.

Wavemaker automatisoi lentävien logojen tekoa, mutta tekee scriptejä vain
LightWavelle (joka siis on Videotoasterin renderoija eikä tue PAL:a).

@{b}CENTAUR DEVELOPMENT-seminaari@{ub}

Opalvision on 24-bittinen grafiikkakortti, joka tarjoaa tarkkuuden 768 x
480.  [Jos tarkkuus tuntuu pieneltä, n¡in on muistettava, että Opalvision on
tarkoitettu videografiikkaan, jossa suuremmasta tarkkuudesta ei ole hyötyä.]
Laitteessa pitäisi olla riittävästi puhtia jopa tupla-puskuroituun
24-bittiseen animaation, ja mikä tärkeintä, se toimii myös PAL:ssa.  Hinta
USA:ssa 699 dollaria (n.  4200 mk).  Mukana tulee piirrustus-, animaatio- ja
esitysohjelmisto.  Erikoiseksi Opalvisionin tekee kaikki roina jota siihen
voi lisätä.  Video Processor tarjoaa digitaalisia videoefektejä (VDE),
kuvandigitoinnin ja genlockin.  Video Suite on räkkiin laitettava moduli,
jossa on viisi stereo-sisääntuloa äänelle, yksi stere-ulostulo, neljä
komposiittia ja yksi S-Video-sisääntulo ja molemmilla liitännöillä kaksi
ulostuloa, sekä RGB että YUV sisääntulot ja vastaavat ulostulot ja
alpha-kanavalla toteutettavat läpinäkyvyysefektit.  Viimeisenä on Scan-Rate
Converter/TBC, joka antaa sekä värinättömän 31kHz-ulostulon grafiikalle että
aikavirhekorjaimen.  Opalvisionilla voidaan laajennusten avulla tehdä
todella useita Toasterin tyylisiä transitioneja (toinen kuva muutetaan
toiseksi esim.  tiputtamalla ensimmäinen kuva alas ruudusta).  Laajennukset
eivät tule kauppoihin vielä muutamaan kuukauteen, mutta itse pääkortti on jo
myynnissä.

@{b}TERRA NOVA DEVELOPMENT@{ub}

CDTV:ssä pyöri CD-ROM-peli Labyrinth [se kauan odotettu].  Maisemat ovat
hienosti ray-tracettu ja näytetään HAM:ssa.  Joka paikassa voit katsoa
neljään eri suuntaan, ja voit tutkia useita esineitä lähempää.  Tarkkuus on
uskomaton, ja mikäs ihme se on, sillä pelissä on 200 megaa grafiikkaa!
Mukana on myös 25 megalla 30 minuuttia musiikkia.

CDTV:n mukana Labyrinth toimii Amigoissa, joissa on CD-ROM ja vähintään mega
chip-muistia.  Peli toimii myös CD32:lla ja tulee kauppoihin ilmeisesti
ennen joulua.

@{b}HEIFNER COMMUNICATIONS@{ub}

Esittelyssä oli Pegger-niminen ohjelma, joka soluttautuu Amigan
käyttöjärjestelmään XPK-levypakkaajan tavoin.  Kun grafiikkatiedostoa
kirjoitetaan, pakkaa Pegger kuvan automaattisesti JPEG-standardilla ja
tiputtaa kuvan vievän tilan jopa viidenteentoista osaan.  Kµn kuva luetaan,
muuttaa ohjelma sen automaattisesti takaisin.  [Itse en näe ko.  ohjelmassa
juurikaan järkeä; hieman lisää vaivaa ja pakkauksen voi tehdä jollain
toisella ohjelmalla.]

@{b}WARM AND FUZZY LOGIC@{ub}

LighRave mahdollistaa NewTekin aiemminkin mainitun renderoijan, LightWaven,
käyttämisen ilman Toasteria.  Ohjelman avulla voit renderoida normaaliin
Amiga-screeniin tai jollekin 24-bittiselle grafiikkakortille.

LightWave sinun pitää tietysti saada muualta...

@{b}EUPHONICS@{ub}

Euphonics esitteli Lighworks Graphics Synthesizer-ohjelma/
hardware-yhdistelmää.  Laite tekee muuttuvaa grafiikkaa joko käyttäjän,
MIDI-datan, audio-datan tai scriptien mukaan.  Kuvia voidaan sitten
genlockata videon päälle.

@{b}DIGITAL CREATIONS@{ub}

Brilliance on uusin Amigan piirto-ohjelmista ja toimii kaikissa
grafiikkatiloissa, myös HAM-8:ssa.  Ohjelmassa on myös
animaatio-ominaisuuksia.

[Suosittelen, Brilliance on valovuosia DeluxePaint AGA:a parempi.]

SuperGen SX on uusi genlock, joka toimii myös uusissa grafiikkatiloissa.

Kiinnostavin tuotteista tulee myyntiin lokakuun lopulla.  Kyseessä on
minitorni-kotelo, jossa on 230-wattinen virtalähde ja neljä
videokorttipaikkaa.

@{b}VIDEOPOLIS R&D@{ub}

Videopolisin uusin tuote on nimeltään Video Palace.  Sekin on
minitorni-kotelo, mutta se sisältää Opalvisionin.  Laitteen voit liittää
myös korttipaikattomiin Amigoihin, ja näytteillä olikin Amiga 1200, joka
näytti Opalvisionin kautta animaatiota.  Virtalähde on 200-wattinen ja voi
antaa virtaa myös mm.  kovalevyille.

Hintaa laitteella on 1200 dollaria (n.  7200 mk) ja siihen sisältyy
Opalvision.

@{b}U.S. CYBERNETICS@{ub}

Yrityksellä oli näytteillä prototyyppejä heidän prosessorikorteistaan, jotka
sisältävät Inmos-piirejä.  Yhdessä mallissa on T805-prosessori, joka tarjoaa
4.3 MFLOPSin (miljoonaa liukulukulaskua sekunnissa) tehon, toisessa taas on
T9000 ja tehoa uskomattomat 50 MFLOPS!!  Piirit toimivat rinnakkain,
yhteistyössä toistensa ja Amigan oman prosessorin kanssa.  Ulkoisen
laajennuksen avulla jopa 40 prosessoria voidaan asentaa.  Tämä antaa jo
supertietokoneen tehokkuuden.

Ohjelmien pitää olla erityisesti kirjoitettuja tätä järjestelmää varten.
Ohjelmointiin on tarjolla Parallel C-ohjelmankehitysympäristö.  Tällä
hetkellä järjestelmälle portataan mm.  Pegger, Vista Pro, ImageFX, TV-Paint,
Real 3D ja Cinemorph.

@{b}FARGO ELECTRONICS@{ub}

on uusi tulokas Amiga-markkinoille.  Esitteillä oli useita Primera
väri-printtereitä.  Laitteet ovat lämpövahasiirtoperiaatteella(??) toimivia
ja antavat tulosteet tarkkuudella 203 dpi.  Hinta on n.  1000 dollaria (n.
6000 mk).

Davidin mukaan tulosteet olivat hyvin tarkkoja ja värit olivat aidot,
selvästi mustesuihkuja paremmat.

Laitteet voi myös laajentaa foto-realistisiksi, jolloin tulosteiden laatu
nousee todella korkeaksi.  Laajennus vaan maksaa 250 dollaria (n.  1500 mk),
jolla saa kymmenen tulostusta, ja täyttösäiliö (25 tulostusta) maksaa 90
dollaria (n.  550 mk)!

Amigalle saa printteriajurin Fargon tuotteille.

@{b}UTILITIES UNLIMITED@{ub}

Paikalla oli paljon puhuttu EMPLANT-Macintosh-emulaattori.  Tällä hetkellä
EMPLANT osaa moniajaa väri-Mäkkia Amigan ohjelmien kanssa samaan aikaan.
Laitteen lisäksi tarvitaan käyttöjärjestelmä ja ROM:t.

Uusin laajennus tuo laitteeseen stereo-äänet.  Myös Amigan sarja- ja
rinnakkaisporttien käyttäminen on kohta mahdollista.  Tämän vuoden loppuun
mennessä saadaan IBM-PC-emulointi.  [Emulointi toimii erittäin
mielenkiintoisella tavalla; EMPLANT kääntää "lennossa" ohjelmaa ladattaessa
Intelin käskyt Motorolalle.  Ennakkotietojen mukaan A4000/25 ajaa ohjelmia
nopeammin kuin 486/66!]

Suomeen EMPLANTtia tuovat Broadline Oy ja Westcom Systems Oy, hinnat alkavat
n.  3200 markasta.

@{b}MIGRAPH@{ub}

Colorburst Color Hand Scanner hoitaa kuvien lukemisen Amigaan värillisenä,
harmaasävyillä ja mustavalkoisena, tarkkuutena 50:stä 400 dpi:hin,
maksimissaan 18-bittisillä väreillä (262 144).  4.13 tuumaa on maksimileveys
luettavalle kuvalle (n.  10 cm).

@{b}EXPERT SERVICES@{ub}

Esiteltävänä oli Picasso II-grafiikkakortti Saksasta.  Laite on Zorro
2-kortti, joka näyttää maksimissaan 8-bittistä (256 väriä) grafiikkaa
resoluutiolla 1280x1024.  Maksimiresoluutio 24-bittisenä (16.8 milj.
väriä) on 800x600.

Picasso II soluttautuu Amigan systeemiin, ja lisää mm.  omia näyttömoodejaan
(esim.  PICASSO:800*600) järjestelmään.  Kaikki ohjelmat, jotka käyttävät
ko.  listaa, toimivat Picasso II:n kanssa.  (Osapuilleen kaikki parin vuoden
sisällä tehdyt hyötyohjelmat.) [Kortin mukana toimitetaan siis oma RTG
(re-targetable graphics), kaikki laillisesti koodatut ohjelmat toimivat sen
kanssa.]

Picasso II vaihtaa oman ja Amigan signaalin välillä automaattisesti.  Mukana
on 16-bittiset värimoodit tarkkuuteen 1024x768 asti.  Grafiikka talletetaan
normaaliin muistiin, joten CHIP-muisti-rajoituksia ei ole.  Mukana on myös
blitteri päivitystä nopeuttamaan.

ADPro toimi Danin mukaan mainiosti Picasso II:lla, ja Picasson näyttöjä
pystyy liikuttamaan ylös/alas normaalien näyttöjen tapaan.  Workbench
korkealla resoluutiolla oli selvästi nopeampi kuin standardi Amiga-näyttö
[ei ole tietoa, oliko vertailukohteena AGA vai ECS].

Tarkimmat resoluutiot tietysti vaativat suuren ja tarkan monitorin, jotta
tekstistä saisi selvää.  Kortin hinta on n.  1400 dollaria (n.  8500 mk).
@endnode
@node SAKU-17.0 "Pasi Kovanen: Tekniikan Maailma tunaroi"

@{b}Pasi Kovanen: Tekniikan Maailma tunaroi@{ub}

Tekniikan Maailma-lehden numerossa 17/1993 on artikkeli nimeltä Jokaiselle
jotakin, jossa ovat testissä Amiga, Macintosh ja PC.  Kehotan jokaista Sakun
lukijaa tarkistamaan jutun läpi ja mahdollisesti ilmaisemaan mielipiteensä.
Tuomas Hirvonen on nimittäin suoltanut neljän sivun artikkeliinsa
uskomattoman määrän virheitä ja typeryyksiä.  Tiesitkö esimerkiksi, että
Amiga 1200:n lomittamaton resoluutio standardimonitorilla (?) on 200x256!?
Entä mitä pidät tästä lauseesta:  "Macintosh ja PC:t ovat saavuttaneet sen
[Amigan] ja menneet moneessa suhteessa ohikin." Täysin perustelematon väite.
Lisäksi Hirvonen haukkuu joka välissä A1200:n kompaktia rakennetta, muttei
viitsi A4000:sta mainitakaan (kun ei ilmeisesti koneesta ole tietoinen.)
Sain jutusta sen käsityksen, ettei koneessa ole käytetty mitään muita
ohjelmia kuin käyttöjärjestelmän mukana tulleita.

Itse kirjoitin lehteen A4:n verran palautetta heti artikkelin luettuani ja
faksasin sen lehden ilmestymispäivänä TM:n postilaatikkoon.  Ehkäpä
muidenkin kannattaisi kommentoida.

Hanki siis lehti käsiisi ja anna palaa!

Tekniikan Maailman osoite on:

TM/Postilaatikko
PL 116
00101  HELSINKI

Telefax-numero on 90-1566 6313 ja senkin ylälaitaan kannattaa kirjoittaa
TM/Postilaatikko.

Pasi Kovanen
@endnode
@node SAKU-18.0 "Sami Jäntti: AHD, PC:n kovalevy Amigaan"

@{b}Sami Jäntti: AHD, PC:n kovalevy Amigaan@{ub}

@{b}Mikä on AHD?@{ub}

AHD on interface, joka tekee mahdolliseksi edullisen PC-kovalevyn
liittämisen Amiga 500:een, Amiga 2000:een tai Amiga 1000:aan.  Sovittimen
ajatuksena on ollut tehdä liittämisestä yksinkertaista ja helppoa.  Ainoina
huonoina puolina AHD-sovittimessa on, ettei siitä saa autoboottaavaa ja
ettei se tue DMA:ta.  Kaikki siirtonopeus riippuu siten koneen tehosta.  AHD
ei ole myöskään autoconfigiroituva eli tarvitset erillisen
käynnistyslevykkeen.

   @{" Kuva: AHD-interface ja kovalevy " system "SAKUVIEW Pics/AHD.IFF"}

@{b}Rakentaminen@{ub}

Rakentaminen on suhteellisen helppoa.  Itse kytkentä vaatii 3 kpl TTL-tason
74LSXXX-piirejä.  Ja niitten hankkimisessa ei varmasti ongelmia esiinny.
Liittimien hankkimisessa voi olla eniten hankaluuksia, ainakin Amigan
väylään sopivan 86-napaisen liittimen hankinta voi olla vaikeaa, mutta kyllä
senkin löytää.  Sitten tarvitaan PC:n kovalevyohjaimen vaatima liitin, mutta
sellaisen saa jostain vanhasta PC:n romusta.

@{b}Kokemuksia@{ub}

PC:n ohjain tarvitsee tiettyjä käyttöjännitteitä, ja huomasin, että jos
jännitteet otetaan Amigasta, niin ei välttämättä toimi.  Itse otin väylästä,
ja ihmettelin miksei homma toimi.  Kokeilin vetää käyttöjännitteet suoraan
powerista, ja voilá...  Heti alkoi pelittämään.  Ainakin itse olen
huomannut, ettei Amigan oma virtalähde riitä mihinkään, joten itselläni on
PC:n virtalähde (200W).  Siitä otetaan koneelle virrat, ja samasta vielä
kovalevyllekin virrat.  Tämä Amigan vakiomuuntaja on liian heikkotehoinen.

@{b}Nopeus@{ub}

Kovalevyn nopeus ei ole päätä huimaava, mutta jos on ikänsä käyttänyt
diskettejä (korppuja) niin onhan siinä jo jonkun verran sitä nopeutta.
Nopeus on sellaista 100 000 tavua sekunnissa.  Eli ei ole nopea verrattuna
kunnon systeemeihin, mutta kyllä aina diskettiaseman voittaa.

@{b}Toimivuus@{ub}

Itse olen täysin tyytyväinen kovalevyyni, tosin onhan se hitaampi kuin
SCSI-kovalevyt, mutta toisaalta sen halpuus on sitten eri asia.  Itse
aloitin 20Mb:n kovalevyllä, ja sitten sen käydessä ahtaaksi, siirryin sitten
80Mb:n kovalevyyn, ja se on edelleen käytössä.  Kaksi kertaa olen joutunut
tekemään uusiksi koko systeemin, kummallakin kerralla tosin syy oli oma.
Viimeisemmällä kerralla ei olisi edes tarvinnut tehdä uusiksi koko
systeemiä, mutta en tiennyt ettei kovalevyssä tai ohjaimessa ollutkaan
vikaa, vaan se oli itse sovittimessa; siitä oli jotenkin kärähtänyt yksi
piiri.  Ensimmäisellä kerralla se kaatui, kun järjestelin kovalevyä
QBtoolsilla, sitten kone gurahti kesken kaiken ja vei tiedostot.  Yritin
kyllä pelastaa mitä oli pelastettavissa, mutta turhaan.  Tosin se oli 20Mb:n
ainoa tapaturma.  Ainoa havaitsemani huono puoli 80 megatavuisessa
massamuistissa on ettei ennen kovalevyä ei tarvinnut pitää paljon
backuppeja, mutta nyt niitä tarvitsee.  Mutta onhan tuo VBS.

@{b}Hinta@{ub}

Hinnaksi ei voi laskea paljoa, en ole itse laskenut.  Mainittakoon että
maksoin kahdesta kovalevystä ohjaimineen, yhteensä 500 mk.  Paketissa tuli
silloin kaksi kovoa, 80 MB ja 40 MB.  Nämä sain kyllä todella halvalla.
Ohjaimesta sitten ei kannata 100 mk enempää maksaa.  Ja varmistu että ohjain
on sopiva siihen systeemiin.

Enemmän tietoa saat paketista, jonka yleisin nimi lienee AHD12.LHA!  Kysele
hyvinvarustetuista purkeista tai kavereiltasi.  Jos et löydä, niin voithan
aina ottaa minuunkin yhteyttä.  Minulta saat myös kyseisen paketin.

Voin auttaa, jos olet kiinnostunut.

T:Sami Jäntti
  Ratakatu 15
  76100  Pieksämäki

Modemistit tavoittavat Fidon välityksellä.
Netmailit osoitteella 2/227:2.

Sami Jäntti
@endnode
@node SAKU-19.0 "Tomi Jaskari: IDE - SCSI historiikki"

@{b}Tomi Jaskari: IDE - SCSI historiikki@{ub}

@{i}Lähde: Byte September, 1993 @{ui}

@{b}IDE:@{ub}

Vuonna 1984 Compaq ja Western Digital käynnistivät ST506-ohjaimen
kehitysohjelman, jotta ohjain voitaisiin integroida levyaseman omalle
piirilevylle.

Vuonna 1985 Imprimis (nykyisin Seagate) tuottaa Wren-aseman; ensimmäisen
kovalevyaseman integroidulla ISA-väylä -ohjaimella.

1990-luvulla IDE muotoutuu virransäästötekniikalla, asemien
synkronisoinnilla, DMA:lla (suoralla muistiosoituksella CPU:ta
kuormittamatta) ja lohkosiirtotuella, joka mahdollistaa korkeamman
tiedonsiirtonopeuden.

Tulevaisuudessa pyritään yhä suurempiin tiedonsiirtonopeuksiin säilyttäen ja
parantaen IDE-asemien yhteiskäyttöä.

@{b}SCSI:@{ub}

Vuonna 1984 Pohjois-Amerikan standarsoimisjärjestö (ANSI) vahvisti
SCSI-standardin, joka yhdistää ANSI:n ja Shugart Associates:in
liitäntäohjeet.  SCSI on yleismaailmallinen oheislaite-liitäntäkäytännön
standardi tukien maksimissaan 7 laitteen ketjuttamista samaan ohjainväylään.

@{b}SCSI-2:@{ub}

1990-luvulla SCSI-2 standardi odottaa yhä virallista ANSI vahvistamista,
mutta laitevalmistajat jo käyttävät uudempaa liitäntäkäytännettä.
SCSI-2:ssa on nolla-latenssi luku, komentojen jonotus ja standardisoitu
levy-cache eli puskuri.  Microsoft tukee SCSI:a Windows NT:ssä.  Apple
laajentaa SCSI-tukeaan aidolla asynkronisella I/O-toiminnolla.

@{b}SCSI-3:@{ub}

Tulevaisuudessa yhtenäisemmät liittimet, kuitupohjaiset liitännät
pitkänmatkan sarjaliikenteelle ja tuki 32 oheislaitteeseen saakka.

Tomi Jaskari
@endnode
@node SAKU-20.0 "Pro Amiga Oy"

Maanantaina 25.10.1993 avattiin Lappeenrannassa uusi liikeyritys nimeltä
@{b}
                   *************************************
                   ***** P R O    A M I G A    O Y *****
                   *************************************
@{ub}
Yritys keskittyy palvelemaan alueen kotitalouksia myyden kotitietokoneita ja
CD32-pelikonsoleita, mutta samalla panostetaan koko Amiga-malliston
ammattilaiskäyttöön ja multimediaan.  Markkina-alueena on kotitietokoneilla
Etelä-Karjala, ammattilaiskäytössä lisäksi Kouvolan ja Mikkelin alueet, sekä
lisäksi postimyynnissä koko Suomi.

@{b}Tavoitteet ja strategiat@{ub}

Tavoitteenamme on saada Amiga-tietokoneen kannatus nousemaan markkina-
alueella.  Tavoitteeseen pyritään pääsemään keskeisen liikehuoneiston,
asiantuntemuksen ja palvelun avulla.  Lähialueille tarjotaan laitteiden
ilmaista kotiasennusta, liikeyrityskohteisiin tehdään esittelykäyntejä ja
järjestetään liikehuoneistoon esittelytilaisuuksia.  Mainonta on alussa
vähäistä, mutta lähempänä joulua tehtäneen televisiomainos joulumyyntiä
varten.

Myytävistä laitteistoista yritetään tehdä asiakkaan tarpeiden mukaisia.
Kotitietokoneisiin annetaan PD-ohjelmapaketit vapaa-aikaa varten sekä
demoversioita kaupallisista hyötyohjelmista tutustumista ja myöhempää
tilaamista varten.  Ammattikoneista koostetaan yksilölliset kokonaisuudet
kunkin asiakkaan käyttötarkoitusta vastaamaan.  Myös hinta yritetään pitää
Suomen keskitasossa tai sen alapuolella.

@{b}Odotukset@{ub}

Koska Amiga-tietokoneita ei ole viimeisten vuosien aikana markkinoitu
yhtään, ei suurta ostoryntäystä voida odottaa.  Juuri tämä markkinoinnin
tähänastinen puutteellisuus antoi alkusysäyksen liikkeen perustamiselle,
sillä potentiaalia tietokoneella on.  Amigan helppokäyttöisyys asettaa sen
samalle viivalle Macintoshin kanssa, kun taas vaativamman käyttäjän
tarvitsemat moniajo, konfiguroitavuus, laajennettavuus ja käytettävissä
olevan komentotulkin "unixmaisuus" vievät sen lähelle OS/2:a, ja jopa
ylikin.  Hinnaltaan, ilmaisohjelmavalikoimaltaan ja rakenteensa
yksinkertaisuuden puolesta varsinkin pienemmät mallit sopivat harrastelijan
ensimmäiseksi tietokoneeksi, kotitietokoneeksi, paremmin kuin mitkään muut
markkinoilla olevat tietokoneet.  Jotta saisimme täytettyä tavoitteemme,
tarvitsemme vakiintuneen Amiga-käyttäjäkunnan tukea.  Tiedämme kokemuksesta,
että juuri tämän tietokoneen käyttäjät ovat uskollisia koneelleen, koska he
tuntevat koneen mahdollisuudet ja tietävät sen historian.  Pystymme
toimittamaan tietokoneita, oheislaitteita, ohjelmia ja kirjallisuutta
postimyynnissä samalla tavalla kuin Helsingissä, Espoossa tai Kotkassa
sijaitsevat postimyyjät.  Myymme ainoastaan virallisesti maahantuotuja,
takuilla varustettuja koneita, tulostimia, massamuisteja jne.

@{b}Osoite@{ub}

Pro Amiga Oy
Valtakatu 34 4.krs
53100 Lappeenranta
Puh: (953) 4190515

Liikehuoneisto sijaitsee Lappeenrannan keskustassa, Valtakadun ja
Kauppakadun kulmassa Citykäytävällä Kansallispankin toimitalossa.
@endnode
