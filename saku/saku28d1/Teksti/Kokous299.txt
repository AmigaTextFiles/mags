2
1*
{3SUOMEN AMIGA-KÄYTTÄJÄT RY.                                       PÖYTÄKIRJA
{3HALLITUS 1998-1999
{3                                                                 6.3.1999

{3HALLITUKSEN KOKOUS 2/99


AIKA            21. helmikuuta kello 13.30 - 18.45

PAIKKA          Helsingin Kivikko, Tomi Jaskarin koti

LÄSNÄ           Janne Sirén, puheenjohtaja
                Tomi Jaskari, sihteeri
                Timo Kemppaala
                Ari Latvaniemi
                Tapani Tanskanen


{31
{3Petro Tyschtschenko ei ole vielä vastannut Saku 99 -kutsuun

Amiga Internationalin toimitusjohtajalle Petro Tyschtschenkolle lähetettiin
kutsu Saku 99 -tapahtumaan tammikuussa. Kutsussa  oli  mainittu  tapahtuman
alustava päivämäärä, joka valitettavasti julkaistiin Amiga  Internationalin
kotisivuilla. Pyysimme päivämäärän poistamista, koska se voi vielä muuttua.
Vastaisuudessa on tehtävä kutsuvieraille ja muille  yhteistyötahoille  tar-
kemmin selväksi, milloin tapahtumapäivämäärästä sopii julkisesti puhua.

Petro Tyschtschenko ei vielä ole vastannut  kutsuun.  Kokous  päätti,  että
Janne Sirén lähettää uuden kutsufaksin, koska  tapahtumapäivä  täytyy  pian
lyödä lukkoon.


{32
{3Kotisivu-uudistus edistyy

Janne Sirén on edistynyt Suomen  Amiga-käyttäjät  ry:n  uuden  kotisivuston
tuotanto-ohjelmiston sekä uuden ulkoasun suunnittelussa  ja  toteutuksessa.
Olemassaolevat  kotisivuthan  ovat  paikoin  hieman  aikaansa  jäljessä  ja
ylläpito on tapahtunut  hankalasti,  puuttellisin  työkaluin  käsin.  Janne
esitteli hallitukselle kotisivu-uudistuksen valmistuneita osia.

Korjauksen alla on visuaalisen ilmeen lisäksi myös sisältö: jäsenmaksuohje,
päivän namupalat, linkkiluettelot, ulkomaanosasto ja valokuvaraportit  saa-
vat uutta sisältöä ja käytettävyyttä. Muutamat vanhat palvelut, kuten uuti-
set, kolumnit ja Suomen Amiga-gurut asetetaan  uudelleenarviointiin,  jotta
voitaisiin paremmin tarjota uskottavia palveluita olemassaolevilla  resurs-
seilla. Uutena ideana sivuille ehdotettiin kokouksessa Amigan  Internet-oh-
jelmistojen listaa.

Teknisellä puolella todettiin Tomi Jaskarin  huomioineen,  että  Jyväskylän
teknillisen oppilaitoksen HTTP-palvelimella,  jossa  yhdistyksen  kotisivut
järjestelmän ylläpidon luvalla sijaitsevat, käy  hakemistossamme  sopivasti
HTTP-pyyntöjä. Sivumme eivät ole statistiikassa aivan kärkipäässä  kuormit-
tamassa yhteysresursseja, mutta ovat silti ahkerasti käytössä. Toisena tek-
nodetaljina Janne kertoi  löytäneensä  IBrowse-selaimesta  pahan  puutteen:
taulukkojen leveysmääre ei toimi. Yhteensopivan  HTML-formaatin  löytäminen
on onnistunut jotakuinkin hyvin, mutta  vaatinut  runsaasti  tutkimustyötä.
IBrowsesta on onneksi tulossa kakkosversio, jossa  puute  on  toivottavasti
korjattu. AWeb ja Voyager toimivat tältä osin hyvin.
Päivän namupaloista keskusteltiin pitkään ja hartaasti, sillä ne  ovat  ol-
leet yksi kotisivujen ehdottomista kohokohdista ja niiden paluuta  on  toi-
vottu niin jäsenkunnan kuin hallituksenkin  keskuudessa.  Päätoteamus  oli,
ettei namupalojen tarvitse olla yhtä painavia kuin Simo  Koivukosken  ahke-
roinnin tulokset olivat. Muutaman rivinkin kuvaus riittää herättämään  mie-
lenkiinnon ja kuva kertoo enemmän  kuin  tuhat  sanaa.  Päivitystiheyttäkin
voitaisiin tarkistaa, mikäli namupalat päätetään palauttaa ruutuun.


{33
{3Tilien selvittäminen ja muut raha-asiat

Toni Miettisen käyttöoikeus yhdistyksen pankkitiliin poistetaan  tarpeetto-
mana. Jatkossa tämän pöytäkirjan pohjalta käyttöoikeus on  Tomi  Jaskarilla
ja Veli-Matti Vuorensyrjällä. Tomi Jaskari valtuutettiin hoitamaan  muutos-
työ pankin kanssa.

Tomi kertoi hallitukselle miten tilintarkastus  etenee:  Ensin  yhdistyksen
hallitus hyväksyy tarvittavat asiakirjat  eli  tilinpäätöksen,  tasekirjan,
pöytäkirjat, tomintakertomuksen sekä tositteet ja  laskut.  Nämä  tositteet
toimitetaan tilintarkastajalle tai  hänen  varamiehelleen.  Tilintarkastaja
käy tilit läpi ja antaa niistä lausunnon  jäsenistölle.  Tilintarkastuslau-
sunto esitetään vuosikokoukselle yhdistyksen sääntöjen mukaisesti  ja  lau-
sunnon pohjalta myönnetään vastuuvapaus vanhalle hallitukselle.

Hallituksen seuraavaan kokoukseen  mennessä  tulee  tilikauden  1.7.1997  -
31.6.1998 asiakirjat olla ehdottomasti valmiit. Urakka lankeaa edelleen To-
mi Jaskarille.  Mainitun  tilikauden  tilintarkastuslausunto  olisi  tullut
esittää jo edellisessä vuosikokouksessa, mutta  kadonnut  tiliote  viivästi
asiaa. Hallitus tekee parhaansa, että seuraavassa vuosikokouksessa  edelli-
sen ja nykyisen tilikauden tilit on  tarkastettu  ja  vastuuvapaus  voidaan
myöntää sekä 1997-1998 että 1998-1999 hallituksille.

Todettiin,  että  aikaisemmilta  vuosilta  kirjanpito  on  vuosikokouksissa
hyväksytty  ja  aikaisempien  toimintavuosien  hallituksille  on  myönnetty
asianmukaisesti vastuuvapaus. Tämä on oleellista, kun  yhdistys  käsittelee
entistä suurempia rahasummia tapahtumatoiminnan  kasvaessa.  Hallitus  kävi
yhdistyksen tilit vuoden 1994 lopusta vuoden 1998  alkupuoliskolle  kokouk-
sessaan 3/1998, eikä löytänyt huomauttamista. Tältä osin yhdistyksen  asiat
ovat kunnossa.

Yhdistyksen rahavarat ovat tällä hetkellä noin 4400 markkaa tilillä ja pik-
kujoulujen tuotto sekä kokouksessa Tapani Tanskasen maksama jäsenmaksu, yh-
teensä 1100 markkaa, joka on vielä tilittämättä; yhteensä  vajaa  6000  mk.
Pikkujoulujen käteistuotto annettiin tapahtuman jälkeen Tomin  huolehditta-
vaksi. Tomi pahoitteli tilityksen viivästymistä ja  lupasi  tilittää  rahat
yhdistykselle viimeistään 10. maaliskuuta.

Yhdistyksen käteisvarat ovat tyydyttävät ja  niillä  voidaan  kattaa  hyvin
välittömät tarpeet, mutta sellaisenaan rahamme eivät vielä riitä Saku  99:n
suunnitellussa laajuudessaan aiheuttamiin menoihin. Varainkeruuta yritetään
tehostaa esimerkiksi seuraavin keinoin:

- Vuosikokous pidetään ennen  Saku  99  -tapahtumaa,  jolloin  vuoden  2000
  jäsenmaksuja voidaan kerätä molemmissa tapahtumissa.
- Jäsenille entistä enemmän etuja, esim. alennuskuponkeja.
- Ei-jäsenille maksu käytettyjen tavaroiden myynnistä Saku 99:ssä.
- Yhdistyksen tarpeettomiksi osoittautuneiden Amiga 2000 -koneiden myynti.
- Saku-romppujen myynti. Jarmo Piippo on lupautunut auttaa  polttamisen  ja
  postittamisen osalta. Janne Sirén ja Tomi Jaskari hoitavat muut vaiheet.
- Muut mahdolliset tuotteet, kuten yhdistyksen logolla varustetut asusteet,
  kotelot yms.

Keskusteluissa viitattiin Suvi Koivukosken tekemään  yhdistyksemme  myynti-
toimintaa koskevaan veroselvitykseen, joka julkaistiin Saku-lehden numeros-
sa #25, sekä Suvin tekemään lisäselvitykseen (liite 1).


{34
{3Vallankäyttö ja vastuuhenkilöt

Päätettiin olemassa olevan käytännön selventämiseksi, että  hallitus  jakaa
vastuuta  ja  sen  mukana   harkintavaltaa   asiakohtaisesti.   Hallituksen
päätökset, tapahtumien ja projektien vastuunjako sekä vastuuhenkilöt kirja-
taan hallituksen kokousmuistioihin/pöytäkirjoihin ja ovat siten  myös  tar-
kistettavissa ja jäsenkunnan nähtävissä yhdistyksen  kotisivuilla  ja  leh-
dessä pöytäkirjan valmistuttua.

Pääperiaatteena on aina jäsenten edun ajaminen  yleisten  pelisääntöjen  ja
lakien puitteissa. Vastuuhenkilöillä  on  täysi  harkintavalta  hallituksen
asettamissa rajoissa, kunhan jäsenten etuja tai lakeja ei  loukata.  Halli-
tuksen jäsenillä on lakiin perustuva vastuu: Laki yhdistyksistä, 39  §  Va-
hingonkorvausvelvollisuus.


{35
{3Yhdistyksen Amiga 2000 -koneiden kunnostus

Yhdistys omistaa kolme Amiga B2000 -tietokonetta,  jotka  ostettiin  vuosia
sitten halvalla tiedekeskus Heurekalta ja joita päivitettiin kevyesti. Han-
kinta on jälkeenpäin yhdistyksen uudelleenjärjestelyjen  pyörteissä  osoit-
tautunut turhaksi, ja niinpä hallitus on päättänyt myydä koneet.  Tämä  ha-
vainto on johtanut myös  entistä  parempaan  harkintaan  rahankäytössä.  On
selvää, että yhdistyksen rahat hyödyttävät jäseniä paremmin esimerkiksi ta-
pahtumatoiminnalla, johon koneiden myynnistä saadut rahat aiotaankin  suun-
nata. Kaksi konetta myydään mahdollisimman pian; yksi  koneista  säästetään
Saku 99 -tapahtumaan suunniteltua kilpailua varten ja myydään  aikaisintaan
tapahtuman jälkeen.

Kokouksessa hallitus ahkeroi koneiden kimpussa parin tunnin ajan:  Emolevyt
ja kotelot puhdistettiin, monitorit avattiin  ja  laitteiden  sisältö  sekä
puutteet kirjattiin muistiin. Urakkaa jatketaan ulkoisten  puitteiden  hie-
nosäädöllä, laitteiden testauksella ja kiintolevyjen  tyhjentämisellä  seu-
raavassa hallituksen kokouksessa. Koneet ovat sisäisesti hyvässä ja  ulkoi-
sesti tyydyttävässä kunnossa. Näppäimistöt, hiiret ja näytöt  ovat  heikom-
massa jamassa, ja toimivien laitekokonaisuuksien valikoiminen myyntiin vaa-
tii vielä työtä. Todettiin, että Amiga 2000 on edelleen hyvä rakennusalusta
Amiga-työaseman rakentelusta kiinnostuneelle.


{36
{3Hallitus palkitsi itsensä pitsalla

Ettei kokous olisi pelkkää työtä eikä lainkaan huvia, hallitus palkitsi it-
sensä lopuksi pitsalla, jonka pohjan ja täytteet oli Tomi  Jaskari  valmis-
tellut. Tarjolla oli neljää eri  juustoa,  jauhelihaa,  sipulia,  oliiveja,
herkkusieniä, tomaattiviipaleita sekä tietysti kokouksen ajan virvoitusjuo-
mia, kääretorttua ja keksejä.  Juusto  herätti  kommentteja:  "suli  pois",
"hyvää triplaten", "vuori", "kuumaa". Ari  Latvaniemi  kertoi  myös  omasta
pitsareseptistään, josta voisi ehkä muotoilla ruokavinkin Saku-lehteen.
Kuten aikaisemmissakin kokouksissa, hallitus on itse maksanut kokousvirvok-
keet, joten yhdistyksen rahoja ei hallituksen huveihin kulutettu.  Hallitus
peräänkuuluttaa kuitenkin hauskanpidon meininkiä kaikkeen yhdistyksen  toi-
mintaan, sillä vaikka asiallisuus on mottomme, ei sen tarvitse sulkea  pois
sitä kuuluisaa pilkettä silmäkulmassa.


{37
{3Muut esille tulleet asiat

Kiitos kokousjärjestelyistä Tomi Jaskarille ja Janne Sirénille, tarjoiluis-
ta Tomi Jaskarille, Ari Latvaniemelle, Janne Sirénille ja Tapani Tanskasel-
le, pöytäkirjan kirjoittamisesta Tomi Jaskarille ja  Janne  Sirénille  sekä
oikoluvusta Anu Seiloselle.


{38
{3Kokouksen päättäminen

Kokous päätettiin kello 18.45. 

Janne Sirén              Tomi Jaskari
kokouksen puheenjohtaja  kokouksen sihteeri


{39
{3Pöytäkirjan tarkistus

Olen tarkistanut pöytäkirjan ja todennut sen vastaavan kokouksen kulkua.

Ari Latvaniemi
pöytäkirjantarkistaja


{310
{3Liitteet

Liite 1 - Lisäselvitys yhdistysverotukseen

Kävin verotoimistossa kyselemässä  tarkemmin  yleishyödyllisistä  yhdistyk-
sistä. Koska viimeksi keskustelin vain puhelimessa,  niin  ajattelin  tällä
kertaa piipahtaa paikan päällä saadakseni konkreettista brosyyriä käsiini.

Mitään uutta ja mullistavaa ei selvinnyt. Koska yhdistystoimintanne tilanne
on jokseenkin (käsitykseni mukaan) jumiutunut byrokraattisiin  asioihin  ja
näkemyksiin, niin ajattelin että olisi varmasti mukavaa tietää  mitä  tehdä
seuraavaksi, jotta kuluneet tilikaudet saadaan ajan tasalle ja  pöytä  puh-
taaksi.

Keskustelin kolmen virkailijan kanssa  ja  he  kaikki  olivat  yksimielisiä
siitä, että yhdistyksenne on yleishyödyllinen  eli  aatteellinen  yhdistys.
Eniten itse olen ihmetellyt sitä, ettei teitä ole verottaja  muistanut  ve-
roilmoituksella ja siihen selvisi syykin: Alun perin rekisteröidessänne yh-
distystä te ette ilmoittautuneet ennakkoperintäverovelvollisiksi. Yhdistyk-
senne ei siis ole verottajan rekisterissä. Koska olette selvästi aatteelli-
nen yhdistys, eivät virkailijat edes nähneet mitään järkeä sinne ilmoittau-
tumisessa.

On paljon yhdistyksiä, jotka ovat yleishyödyllisiä mutta jättävät kuitenkin
veroilmoituksen verotoimistoon. Tämä vaatii virkailijalta  aikaa  tarkistaa
veroilmoitus ja todeta vuosi vuoden jälkeen: ei verotettavaa  tuloa.  Koska
hommia heillä varmasti riittää "todellisten" yhdistysten ja yritysten vero-
tusasioissa, niin on turha heitä veroilmoituksellanne vaivata. Tämä tietys-
ti vähentää kirjanpitäjännekin työtaakkaa.

Tässä lyhyesti yhdistyksenne seuraava  toimenpide  verotusasoiden  suhteen:
Tilikaudet kuntoon perustamisvuodesta lähtien, jossakin vaiheessa yhdistyk-
senne saattaa tulla ennakoperintäverovelvolliseksi ja verottajaa  tietenkin
kiinnostaa siinä vaiheessa, minkä suuruista yhdistystoimintanne on alun pe-
rin ollut ja te pystytte osoittamaan myös sen, ettei verotettavaa tuloa ole
ollut aikaisemmin.

Tämänhetkinen tilanteenne ei siis  vaadi  minkäänlaista  yhteydenottoa  mi-
hinkään byrokraattiseen suuntaan. Hoidatte vain tilikaudet kuntoon ja  kes-
kitytte muihin asioihin. Jos joskus tulee tilanne, että verottaja  haluaisi
yhdistyksenne tekevän veroilmoitukset menneistä vuosista, niin lyötte  vain
tilikaudenpäätökset veroilmoitusten väliin ja sillä selvä. Tämän vaikeampaa
veroilmoituksen täyttäminen ei tule olemaan, vaikka sen joutuisi joskus tu-
levaisuudessa tekemään. Kaikista tärkein homma on kirjanpitäjällä, että hän
huolehtii kirjauksista kaksinkertaisen kirjanpidon mukaan.

Miten yhdistystoimintanne sitten muuttuisi, jos se olisi  ennakkoperintäve-
rovelvollinen?

Esimerkki voisi olla sellainen, että te tekisitte  joitakin  kotiasennuksia
ja saisitte siitä maksun yhdistyksellenne. Maksaja maksaa työstä verot  eli
ALVit, ja on ihka järkeen käypää, etteivät ALVit  voi  jäädä  yhdistyksenne
taskuun vaan verottaja (= valtio) haluaa ne itselleen.

Toinen esimerkki voisi olla sellainen, että yhdistyksenne toimii palkanmak-
sajana.

Kyselin myös pienoisista  korvauksista  hyvin  tehdystä  työstä.  Tarkoitin
lähinnä tarroja, pinssejä yms., ja niille viitattiin  kinnasta  elekielellä
korostaen. Muutenkin virkailijat tekivät aika  selväksi,  ettei  verottajaa
kiinnosta pilkuttaa pikkujutuista.

En rupea enää tässä luettelemaan niitä asioita, joita voitte huoletta tehdä
aatteellisen yhdistyksen nimissä. Ne ovat selvitettyinä edellisessä veroai-
heisessa kirjoituksessani.

Yleensä  ottaen  virkailijat  painottivat  maalaisjärjen  käyttöä.  Jos  on
epäselvää, mikä on elinkeinotoimintaa ja mikä ei, niin  on  hyvä  ajatella:
saako joku toinen tästä toimeentulonsa?

Esim. jos yhdistyksenne myy useita kymmeniä kappaleita vuodessa kaupallisia
tuotteita (CD-ROMeja ym.), joita voisi joku myydä omassa liikkeessään, niin
silloin yhdistyksenne syö  toisen  elinkeinotoimintaa.  Muutaman  kappaleen
myynnillä ei yhdistys varmasti vahingoita ketään.

Itse tuottamillanne CD-levyillä, videoilla  yms.  ette  kilpaile  kenenkään
kanssa, joten nämä eivät kuulu edelliseen esimerkkiin. Muutenkin  yhdistyk-
sen jäsenille tapahtuva myynti ei ole missään muodossa  verollista,  vaikka
ne olisivat kaupallisiakin tuotteita.

Yhdistyslaki eritoten on vaikeaselkoinen, vaikkei mikään laki ole sen yksi-
selitteisempi. Vaikka asiaa kysytään moneen otteeseen ja  eri  henkilöiltä,
niin puhutaan aina tulkinnoista. Jos pystyisin, sanoisin, että  nämä  asiat
ovat vuorenvarmasti näin, muttei siihen pysty minua viisaammatkaan. Laki on
aina sellainen miten se tulkitaan.
Sain käsiini tuloverolaista kopioita ja  urheiluseurojen  arvonlisävero  ja
tulovero-brosyyrit. Verottaja vertasi  toimintaanne  urheiluseuran  toimin-
taan. Toimitan näistä kopiot kirjanpitäjällenne.

Siispä terve maalaisjärki käyttöön ja eikun menoksi.

Terveisin,

Suvi Koivukoski
