2
1*

{3                               Mitsumi CR-2801TE
{3                               -----------------
 
                                  Jarmo Piippo
 

Aina siitä asti, kun hankin ensimmäisen CD-soittimeni 1986, olen haaveillut mah-
dollisuudesta äänittää itse CD-levylle. Viime vuoden marraskuussa löysin  lopul-
takin kohtuuhintaisen CD-tallentimen,  IDE-liitäntäisen  Mitsumin.  Alkuperäinen
haaveeni ei kuitenkaan ole vielä aivan täyttynyt, vaikka  CD:lle  kirjoitus  nyt
onnistuukin. Ensinnäkin analogisista lähteistä äänitys vaatisi 16-bittisen ääni-
kortin, ja toiseksi Mitsumia ei ilmeisesti tule saamaan kovinkaan pian toimimaan
DAO-tilassa Amigan poltto-ohjelmilla, joten katkottomien  äänilevyjen  teon  saa
unohtaa.
 
CR-2801 on tavallisen CD-ROM-aseman kokoinen ja näköinen lukuun ottamatta etupa-
neelin kahta lediä. DISC-valo palaa kun asemassa on levy, ja Read/Write-valo pa-
laa vihreänä asemalta luettaessa ja punaisena sille kirjoitettaessa. Aseman  lu-
kunopeus on vain 8-kertainen, mutta silti se on täydellä nopeudella  pyöriessään
selvästi äänekkäämpi kuin vanha NECin 4x CD-ROM-asemani. Ääni on kuitenkin aivan
siedettävä normaalikäytössä. Asemasta on olemassa myös SCSI-liitäntäinen  malli,
joka on muuten täysin identtinen IDE-mallin kanssa,  mutta  leveämmän  liittimen
takia siitä on jätetty digitaalisen audion lähtöliitäntä pois.  Valittavissa  on
myös vain hiukan kalliimpi malli CR-4801TE, jonka kirjoitusnopeus  on  4-kertai-
nen, ja jonka puskurimuistin koko on 2 Mt. Asemasta löydät  lisää  tietoa  tämän
Sakun artikkelista Mitsumi CR-4801TE.
 
Poltin on koneessani liitettynä Power Flyer -EIDE-ohjaimen kakkosliittimeen  yk-
sinään masteriksi, ja  molemmat  kiintolevyni  ovat  ykkösliittimen  kaapelissa.
Mitään ongelmia ei siirtonopeuden suhteen ole ollut, kuten oletettavissa  olikin
(Flyerin maksiminopeus on 16 Mt sekunnissa). Aseman  pitäisi  toimia  moitteetta
myös A1200:n emolevyn IDE-liitännässä, mutta itse en ole sitä  vielä  kokeillut.
Mitsumilla poltetut levyt ovat toimineet mukisematta kaikissa CD-ROM-asemissa ja
CD-soittimissa, joissa olen niitä kokeillut, joten laitteen polttojälki  on  yh-
teensopivuudeltaan erinomainen. Testaukseen osallistui  neljä  CD-ROM-asemaa  ja
kolme CD-soitinta, ja tietysti poltin itsekin toisti omat levynsä hyvin. :)
 
 
{3Wanna MakeCD, or No CD?
{3-----------------------
 
Mitsumin käyttäjän polttosoftavaihtoehdot ovat vähissä. Ikävä sanoa,  mutta  va-
littavana on ainoastaan MakeCD, tai sitten edessä on PC:n hankinta, jotta pääsee
(tai joutuu) käyttämään aseman mukana ilmaiseksi tulevaa ToGo!-ohjelmaa  Windows
95/98:ssa. CR-2801 toimii luotettavasti ja virheettömästi MakeCD:llä sekä  luet-
taessa että kirjoitettaessa. Kokeiltavana oli ohjelman  versio  3.2b  (11.3.99),
joka lievistä käyttöliittymän toiminnan omituisuuksistaan huolimatta  on  varsin
kelvollinen poltto-ohjelma.
 
Valitettavasti Mitsumin onnellisen omistajan suupielet kääntyvät  kuitenkin  Ma-
keCD:n kohdalla dramaattisen jyrkästi alaspäin: ohjelma ei nimittäin tue  aseman
DAO-moodia (Disk At Once). Musiikkilevyjen tekoon jää siis ainoastaan TAO (Track
At Once), jolla poltettuun levyyn tulee aina kahden sekunnin mittainen tauko au-
tomaattisesti jokaisen kappalemerkin kohdalle. MakeCD:n dokumenttien mukaan ase-
man pitäisi pystyä polttamaan levy myös TAO:na ilman kappalevälejä, "TAO without
gap", mutta missään ei kuitenkaan kerrota, kuinka sitä voisi kokeilla tai ovatko
kappaleenvaihtokohdat kuitenkaan häiriöttömiä. Ongelma ei ilmeisesti edes rajoi-
tu vain Mitsumin asemiin, sillä Amiga Formatin lokakuun  1998  numerossa  sanot-
tiin, ettei MakeCD tue DAO-polttoa millään ATAPI-asemalla. Ymmärrän tuon  kyllä,
mikäli  polttimet  vaativat  ohjelmalta   mallikohtaisia   ratkaisuja   DAO-tuen
järjestämiseksi IDE-liitännän kautta, mutta jos eivät vaadi, niin ihmettelen to-
della suuresti, miksei sitä tueta.
 
Toinen kokeilemani ohjelma on BurnIT. Ohjelman  valmistajan  kotisivujen  mukaan
sen pitäisi tukea Mitsumia, sillä se on yhteensopivien asemien  listalla,  mutta
listan mukaan sitä ei ole kuitenkaan testattu. Omituista. Itse  en  saanut  sitä
tunnistamaan CR-2801:tä lainkaan ainakaan Aminetistä löytämälläni ohjelman  ver-
siolla 2.20. Noh, vaikka se toimisikin, niin eipä se mitään auttaisi, sillä  yh-
teensopivuuslistalla luki Mitsumin kohdalla tylysti "CDR supports only TAO".
 
Kolmas polttosofta, MasterISO, tukee (Amiga Formatin mukaan)  CR-2801:tä,  mutta
MasterISO on harmi kyllä ulkona tästä kilpailusta ainakin minun osaltani,  koska
se vaatii AsimCDFS:n, joka on saman valmistajan  tekemä  CD-tiedostojärjestelmä.
Ohjelmien yhteishinta riehuu tietääkseni tuhannen markan tasolla, mikä on  vähän
liikaa pelkästään CD-polttokäyttöön tulevasta ohjelmasta. Sehän  on  lähes  yhtä
kallis kuin itse asema oli! Eri asia olisi, jos tarvitsisin  käyttööni  muitakin
AsimCDFS:n tarjoamia erikoisominaisuuksia.
 
Sitten on vielä se neljäs vaihtoehto... Mitsumin mukana  toimitetaan  ilmaiseksi
CeQuadratin ToGo! 4.5 -poltto-ohjelma Windows 95/98:lle. Itse en ole voinut  ko-
keilla kyseistä ohjelmaa lainkaan, koska en ole  vielä  tullut  sen  tarvitsemaa
PC-vekotinta  hankkineeksi.  Ohjelman  pitäisi  kuitenkin  tukea   täydellisesti
CR-2801:n kaikkia  ominaisuuksia,  myös  DAO-polttoa.  Ohjelman  kanssa  samalla
CD:llä on myös polttimen asennusmanuaali HTML-muodossa. Toivon TODELLA  hartaas-
ti, että Amigan polttosoftien valmistajat saavat pian aikaiseksi  DAO-tuen  myös
halvoille ATAPI-asemille, sillä uskoisin, että suurin osa CD-tallentimen hankin-
taa suunnittelevista amigisteista ei ole aikeissa  käyttää  siihen  kottikärryl-
listä rahaa saadakseen utopistisen hienon SCSI-mallin. Ellei DAO-tukea tule,  en
voi suositella tätä poltinta Amiga-käyttöön, ainakaan muuhun kuin pelkkien data-
levyjen tekemiseen.
 
 
{3        Mitsumi CR-2801 TE

        Valmistaja: Mitsumi
                    www.mitsumi.com
                    www.mitsumi.de (Shockwave-sivut)

        Edustaja:   Websales, Oulu, websales.matrix.fi

        Hinta:      1395 mk (ostohetkellä, marraskuu 1998)

        Sisältää:   CD-R asema, IDE-kaapeli (2-paikkainen), audiojohto PC:n
                    äänikortille, kiinnitysruuvit, manuaali, mainoksia, 3
                    tyhjää CD-R-levyä (Mitsumi), ToGo! 4.5 HD-levyke ja
                    CD-ROM, Magix Music Maker CD-ROM, AOL Internet CD-ROM

        Testattu:   Amiga 1200, 32 Mt, 68060, Power Flyer EIDE-ohjain

        Liitäntä:   IDE/EIDE (ATAPI, PIO0 - PIO3), myös SCSI-malli olemassa

        Standardit: ISO9660, Digital Audio (CD-DA), Photo CD, CD-I,
                    Multi-Session, XA (extended architecture)

        Formaatit:  CD-DA, CD-ROM (Mode 1 ja 2), CD-ROM XA (Write 2, Form 1
                    ja 2), CD-I (Mode 2, Form 1 ja 2), Enchanced CD
                    levykoot 8 cm ja 12 cm


        Nopeus:     8x luku, 2x kirjoitus, 512 kt puskuri
                    hakuaika 200 ms (full stroke: 470 ms)

        Liitännät:  IDE (tai SCSI), virta, analog audio, digital audio
                    out (ei SCSI-mallissa), stereokuuloke (säädettävä)

        Kulutus:    +5V 2,0A max., +12V 2,8A max.

        Mitat:      146,0 x 41,3 x 203,0 mm (L x K x S)

        Paino:      1,2 kg
