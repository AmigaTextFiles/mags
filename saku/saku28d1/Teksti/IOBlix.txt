2
1*

{3                             IOBlix-laajennuskortti
{3                             ----------------------
 
                                 Timo Kemppaala
 
 
Ostettuani Delfina-äänikortin hankin MultiFaceCard III:n, jossa oli kaksi sarja-
porttia ja yksi rinnakkaisportti. Sittemmin ajauduin verkkoa pitkin kauppaan  ja
tilasin itselleni Amiga-maailman nopeimman Zorro-III-väyläisen  grafiikkakortin,
Picasso IV:n. MultiFaceCard III toimi hyvin, kunnes menin rikkomaan sen ROM-pii-
rin, jossa oli kortin MFC-III.resource-tietoja. ROM  rikkoutui  epätäydellisessä
käsittelyssä, eikä AutoConfig enää korttia löytänytkään.
 
Puolisen vuotta käsittelin sarjaportille tulevia tietoja koneen oman sarjaportin
kautta, kunnes ryhdyin taas korttiostoksille ja tilasin uuden  I/O-kortin,  joka
vastasi täysin odotuksia... Ainakin melkein, sillä ensimmäisenä viikonloppuna en
saanut modeemia toimimaan kaapelin takia.
 
 
{3Miksi IOBlix eikä HyperCom?
{3---------------------------
 
HyperComista eri Amigoihin mahtuvine variantteineen  on  noussut  viime  aikoina
suosittu sarjaliikenteen jatke. IOBlixiä vastaava HyperCom-3Z on kuitenkin  vain
satasen pari halvempi ja siinä on vain kaksi sarjaporttia  ja  yksi  rinnakkais-
portti eikä juuri muuta. IOBlix sisältää neljä sarjaporttia,  yhden  rinnakkais-
portin (laajennettavissa kahteen) ja yhden langattoman infrapunaportin.
 

IOBlix vääntää 460 000 bps jokaisella neljällä  sarjaliikennekanavalla  samanai-
kaisesti ja kuormittaa prosessoria vain noin 0,11%  -  1,30%  riippuen  käytössä
olevien kanavien  määrästä  ja  tehosta  (mitattu  Executivella,  suoraan  muis-
tiin/laitteelle). Kuormitusta voi vähentää ostamalla lisää FIFO-puskurimuistia.
 
 
{3Ensitesti vakuutti
{3------------------
 
Perinteisin lisälaittein sarjaportteja tarvitaan vain yksi tai kaksi, joten  no-
peus on päätä huimaava ainakin näin taas vakioportista eroon pääseelle.  Ensiko-
kemukset IOBlixistä olivat mielettömät. Enää ei tarvinnut odottaa sisäisen  sar-
japortin aiheuttamia viiveitä, vaan pääsin helposti modeemin tarjoamiin maksimi-
nopeuksiin verkkoja surfaillessa.
 
Ongelmiakin tuli, mutta ne eivät johtuneet kortista, vaan koneessani  on  yksin-
kertaisesti liian vähän muistia. Internetissä rajat kun tulevat nopeasti vastaan
varsinkin raskaita sivuja katsellessa. Etenkin Amiga-uutisiin  perehtynyt  tsek-
kiläinen  palvelu  osoittaa  kuinka  hidas   vakiosarjaportti   on   (www.reald-
reams.cz/amiga). Sittemmin Czech Amiga News onkin  keventänyt  sivujensa  kokoa,
mutta IOBlixin tehon ehti tuntea...
 
Tsekkilän Amiga-uutisten latautuminen kesti vakiosarjaportilla noin 30 sekuntia,
nyt se ehti ruudulle noin 8 sekunnissa Bestin 28800 bps modeemillani, josta  ir-
tosi parhaimmillaan 8150 cps tiedostoja siirrellessä. Normaalisti sain vain 2000
- 3200 cps kopiointinopeudeksi. Ongelmia aiheuttaa vieläkin Amigani  prosessori-
kortin huono muistinkäsittely, mutta nyt koneeni jaksaa kuitenkin  kohtalaisesti
vääntyä pitkin sille annettuja tehtäviä.
 
 
{3Uusi-vanha tulostin tulilinjalle
{3--------------------------------
 
Ostin helsinkiläisestä Cruz Brokerista (www.cruzbroker.fi) kauan  ihailemani  HP
PaintJet XL:n, jolle olisi IOBlixin EPP/ECP-rinnakkaisportista  hyötyä.  Samalla
sain idean vanhan Citizen Swift 24:n myymisestä ja sainkin siitä  ruhtinaalliset
kymmenen markkaa. Noh, pääsinpähän eroon mokomasta. Kiersin pitkin Helsinkiä et-
simässä HP:lle mustekasetteja, mutta mistään ei löytynyt. Onneksi Haagan Novosys
(www.novosys.fi) onnistui tilaamaan minulle sellaiset. Tilasin parit sarjat  sa-
man tien.
 
Mustetilaukseni saapumista odotellessa aloitin tutkimuksen. Tulostin vaati  mel-
koisesti putsaamista, mutta kun muovipinta oli taas saatu  esille  likakerroksen
alta, saattoi sen kytkeä IOBlixiin. Löysin sopivan ajurinkin Amiga Format CD-ROM
#25:ltä. Ajuri paketista, muiden  ajureiden  sekaan  (DEVS:Printer/HP_PaintJet),
SetDevice-ohjelmalla  printer.devicen  uudelleenohjaus  oikeaan  laitteeseen  ja
Prefs/Printerillä loput asetukset kuntoon.
 
Latasin tekstieditoriini (CygnusEd) testitekstin ja kokeilin  tulostusta.  Ikävä
kyllä musteet olivat aivan lopussa, joten jouduin katsomaan missä tankissa olisi
vielä jotain jäljellä. Punaisessa oli vielä muutama tippa, joten kokeilin  sitä.
Tulostus onnistui jotenkin kummallisesti vain jos tulostaa  kaksi  kertaa  saman
tekstin tai grafiikan. Tekstiä kuitenkin tulostelin, ja se näytti todella  teks-
tiltä siitä huolimatta että muste oli aivan lopussa.  PaintJet  tulosteli  kyllä
ahkeraan, mutta kun mustetta ei ollut, niin paperillekaan ei mitään  ilmestynyt.
Voin jopa valita, mitä porttia käytän tulostamiseen, sillä HP:ssä on sekä sarja-
että rinnakkaisliitäntä.
 
 
{D                                                                     ---------->
{3Laajennettavuus on valttia
{3--------------------------
 
IOBlixissä on kalleimmista korteista tuttu ominaisuus:  kortin  sisäisille  PCI-
väylille saa asennettua lisätauhkaa, mikä puolestaan  antaa  heti  arvoa  lisää.
Vastaavaan pystyvät mm. Picasso IV, Delfina Lite yms. IOBlix tunnustaa pian  ai-
nakin kahdenlaisia lisämoduuleita: Ethernet (SANA, 10 tai 100  Mbps,  RJ-45/BNS,
valmistuu kesällä 1999) ja äänikortti  (AHI,  full-duplex,  DSP,  48  kHz  play-
back/save, valmistuu kesällä 1999). Lisäksi kortin FIFO-puskuri (vakiona 64  ta-
vua) on laajennettavissa kahdeksaan kilotavuun asti.
 
IOBlix-kortteja voi samassa koneessa olla yhteensä viisi, joissa  kussakin  kor-
keintaan neljä sarjaporttia, kaksi rinnakkaisporttia  ja  yksi  infrapunaportti.
Kortin infrapunaliitäntä tuo  käyttäjän  ulottuville  eksoottisemmat  infrapuna-
liitännällä varustetut tulostimet, mikäli vain ajureita löytyy.
 
Suosittelen IOBlixiä korkeahkosta hinnasta huolimatta kaikille  himosurfareille!
Normaalisti kuvat  latautuvat  hitaasti,  koska  kone  joutuu  käsittelemään  ja
siirtämään dataa samaan aikaan, mutta IOBlix korjaa tämän puutteen  kertaheitol-
la. Kortti sopii myös vaativampaan tarpeeseen vakuuttavien  vakio-ominaisuuksien
ja reilun laajennusvaransa ansiosta.
 
 
{3        IOBlix-laajennuskortti

        Valmistaja:     Eyetech Group Ltd
                        The Old Bank, 12 West Green
                        Stokesley, TS9 5BB, UK

                        Puh: +44 164 271 3185
                        Fax: +44 164 271 3634

                        www.eyetech.co.uk

        Myyjä:          Amigator, puh. (02) 234 5333
                        http://www.sip.fi/~aho/
                        aho@sip.fi

        Hinta:          990 mk

        Testattu:       Amiga 4000, 68040/30 MHz
                        2 Mt Chip + 12 Mt Fast
                        Picasso IV, Paloma IV, Delfina Lite
                        Hewlett-Packard PaintJet XL
                        IOBlix 1.3

        Nopeus:         sarjaportit 460 000 bps
                        rinnakkaisportit 500 000 bps
                        infrapuna 2,0 Mbps

        Protokollat:    sarjaportit RTS/CTS (9-pin)
                        rinnakkaisportit SPP/PS2, ECP/EPP, ECP/PS2 (25-pin)
                        infrapuna (IrDa) Wireless Send/Receive (4-pin int)
