2
1*

{3                                    Poweria!
{3                                    --------
 
                                  Janne Sirén
 
 
Merkittävä edistysaskel Amigan PowerPC-rintamalla oli PowerPC-tuen sisällyttämi-
nen AmigaOS 3.5:een. Heinä-elokuussa julkaistava AmigaOS 3.5  sisältää  WarpOS:n
PowerPC-kernelin ja myös Phase 5 on myöntynyt tukemaan tätä  kerneliä  tulevissa
tuotteissaan. Nykyisinhän PowerUp- ja WarpOS-kernelien yhteiskäyttö on tuottanut
hienoisia ongelmia ja asettanut  myös  ohjelmistokehittelijät  vaikean  valinnan
eteen. Lisätietoja AmigaOS 3.5:stä saat Amigan kotisivuilta www.amiga.com.
 
Muita viimeisen kuukauden aikana  Amiga-maailmaa  pompotelleita  PowerPC-uutisia
ovat olleet tiedot uusista PowerPC G3- ja G4-kiihdyttimistä. Tiedotusryöppy  sai
alkunsa,  kun  Zorro  III  -pohjaista  G3-korttia  jo  pidempään   julkisestikin
nyplännyt Escena (www.escena.de) kertoi 12. maaliskuuta muutoksista kortille  ja
mainitsi mm. mahdollisuuden  liittää  lisäkortille  PCI-korttipaikkoja.  Perässä
seurasivat Phase 5 ja met@box (entinen PIOS) omine ilmoituksineen ja niitä  seu-
ranneine lukuisine lisäilmoituksineen. Tutkimme tiedotteet ja selvitimme,  mistä
loppujen lopuksi on kyse.
 
 
{3Escena liitetään Zorro III -väylään
{3-----------------------------------
 
Escenan PowerPC-kortti Brainstormer tulee käyttämään 233 - 400  MHz  PowerPC  G3
-suoritinta ja 512 kt - 1 Mt välimuistia. Zorro III -väylään liitettävällä  kor-
tilla  ei  ole  lainkaan  680x0-suoritinta,  ja  emolevylle  jäävää   suoritinta
käytetään vain keskeytysten hallintaan. 680x0-ohjelmia ajetaan Haage & Partnerin
WarpOSia varten kehittämällä 680x0-emulaatiolla.  Escenan  kortti  käyttää  myös
WarpOS-kerneliä.
 
Emulaation käytön etuna on selvästi  nopeampi  PowerPC-ohjelmien  suoritusnopeus
sekä edullisempi hinta  ja  680x0-suorittimien  saatavuusongelmien  välttäminen,
mutta haittana tietysti mahdolliset yhteensopivuus- ja nopeusongelmat  680x0-oh-
jelmien suorituksessa. Haage & Partnerin 680x0-emulaatio on  kuitenkin  ilmeisen
pätevä, joten PowerPC-tehojen kasvaessa päästäneen emulaatiolla jopa ohi 68060:n
suoritustehon.
 
Brainstormer sisältää täydellisen PCI-väylän, johon voidaan liittää  esimerkiksi
PCI-näytönohjain tai I/O-kortti. Uusi ratkaisu käyttää  PCI-väylää  mahdollistaa
valmistajan mukaan myös paremmin Zorro II -tuen, joten ehkäpä näemme  Brainstor-
merin Amiga 2000:llekin (tai Zorro II -varustetulle A1200:lle).
 
 
{3Phase 5 herää horroksestaan
{3---------------------------
 
Phase 5 (www.phase5.de) on elellyt Amiga-maailmassa  jo  pidempään  hiljaiseloa,
eikä edes tuntunut tekevän kovin suurta numeroa BVision-näytönohjainten  julkai-
susta. Moni aavistelikin jo Phase 5:n  siirtyneen  tyystin  vehreämmille  Macin-
tosh-laitumille, kunnes ehkäpä  Escenan  G3-kortin  innoittamana  myös  Phase  5
päätti palata katsomaan, löytyisikö kiinnostusta uudelle PowerPC-kortille.
 
Alkuperäisessä tiedotteessaan 19. maaliskuuta Phase 5 kertoi uudesta  CyberStorm
G3/G4 -projektistaan Amiga 3000/4000:lle (ja muille koneille, joissa on  yhteen-
sopiva "fast slot" -prosessoriväylä). Kortit käyttävät PowerPC 750 - ja  PowerPC
7400 (G4 Altivecin kera) -suorittimia, eikä niissä olisi  lainkaan  680x0-suori-
tinta Escenan tapaan. Merkittävä ero oli kuitenkin  liitäntä  suoraan  prosesso-
riväylään, jolloin koneeseen ei jää lainkaan 680x0-prosessoria. Kortilla on myös
PCI-väylä lisälaitteille. CyberStorm G3/G4 käyttää SDRAM (PC-100) DIMM  -muisti-
palikoita.
 
Phase 5 on sittemmin tarkentanut ominaisuusluetteloa kahteen otteeseen. 23. maa-
liskuuta julkaistussa tiedotteessaan Phase 5 kertoo lisänneensä kortilleen ilman
lisähintaa Ultra Wide SCSI-II -ohjaimen. He  tarkentavat  myös,  ettei  CyberVi-
sionPPC tule toimimaan uudella kortilla, sillä näytönohjain kannattaa  kuitenkin
liittää PCI-väylään. Phase 5 arvioi myös  680x0-emulaation  nopeuden  400  MHz:n
G3:lla noin 50-80%  oikeaa  68060:aa  nopeammaksi.  Phase  5  kommentoi  samalla
A1200-versiota liian hankalaksi toteuttaa.
 
Kymmenen päivää alkuperäisen ilmoituksensa jälkeen  Phase  5:n  G3/G4-perhe  oli
kasvanut melkoisesti. Entinen PIOS, nykyinen met@abox,  nimittäin  julkaisi  24.
maaliskuuta tiedot omasta G3-kortistaan, joeCARDista, josta tulee myös A1200-yh-
teensopiva malli. Yhtäkkiä G3/G4-kortti oli mahdollinen A1200:lle myös Phase 5:n
mielestä. Phase 5:n mallistoon lisättiin Blizzard G3/G4 sekä vastauksena joeCAR-
Din USB-liittimille neljä 400 megabitin FireWire-porttia. A1200:lle on  tarjolla
300 MHz G3- ja G4-kiihdyttimet ja A3000/4000:lle 400 MHz G3- ja 300 MHz  G4-tur-
bot. Arvioidut hinnat pyörivät 600:n ja 950 euron välillä (ilman veroja).
 
Phase 5 on tarkistanut myös hinnoitteluaan ja kertoo tekevänsä yhteistyösopimuk-
sia toimittaakseen riittävät ohjelmistot kortin mukana.  Phase  5  on  kuitenkin
edelleen ainoa kolmesta G3-valmistajasta, joka haluaa tuhannen kortin ennakkoti-
lauksen ja osittaisen ennakkomaksun, ennen kuin  lähtee  valmistamaan  kortteja.
Ennakkotilaajat tosin saavat reilun alennuksen ja ilmaisen postituksen kaikkial-
le maailmaan.
 
Lisätietoja: http://www.phase5.de/amiga/csg3bzg3e.html
{3met@box yllättää positiivisesti
{3-------------------------------
 
Entiset Escomin aikaiset Amiga Technologisien työntekijät  perustivat  aikoinaan
PIOSin, josta myöhemmin tuli met@box  (www.metabox.de).  Muiden  muassa  entinen
Commodoren insinööri Dave Haynie  työskentelee  met@boxilla.  Yritys  on  alusta
saakka ollut kiinnostunut osallistumaan Amiga-markkinoille, mutta sopivaa tilai-
suutta vain ei Amiga-sotkujen keskellä ole tarjoutunut. met@boxin ilmoitus  joe-
CARD-korteista Amigalle tuli siis suurena yllätyksenä.
 
JoeCARD    tulee    olemaan    tarjolla     merkittävimmille     Amiga-malleille
(A1200/2000/3000/4000) ja kortilla on 333 (A1200) tai 400 (muut) MHz PowerPC 750
(Lonestar) G3 -suoritin sekä Phase  5:n  tapaan  megatavun  verran  välimuistia.
Myöskään joeCARDilla ei ole  680x0-suoritinta.  Kortilla  on  USB-liitäntä  sekä
A1200-mallia lukuunottamatta PCI-yhteensopiva liitäntä tulevia laajennuksia var-
ten. Muisteina käytetään SDRAM DIMMejä. A1200-mallin  hinnaksi  kaavaillaan  599
euroa ja 400 MHz:n mallit maksavat noin 899 euroa (ilman veroja). met@box arvioi
korttien toimitusten alkavan vuoden kolmannella neljänneksellä.
 
met@box julkaisi lisätietoja kortistaan juuri ennen lehden julkaisua,  31.  maa-
liskuuta ja tarkensi A1200-kortin (AmiJOE  1200)  sisältävän  laajennusmoduulin,
jossa on joko USB- tai Fast SCSI-II -liitäntä. Toisin kuin Phase  5:n  vastaava,
AmiJOE 1200 tulee mahtumaan tavalliseen  A1200-koteloon!  AmiJOE  2000/3000/4000
tulee olemaan isokokoisempi ja sisältämään USB:n vakiona, sekä  PCI-yhtensopivan
liitännän, johon voidaan liittää MultiJOE-lisäkortti, jossa  on  Ultra  SCSI-II,
2D/3D-näytönohjain, genlock, värinän poistaja ja AC-97-ääni.
 
Yritys kommentoi myös FireWireä toteamalla sen ehkä soveltuvan  hyvin  videoedi-
toijille, mutta he uskovat USB:n palvelevan paremmin  peruskäyttäjien  tarpeita.
met@box kommentoi myös G4:ää kertomalla, ettei suoritin ole  valmis  toimitetta-
vaksi vielä AmiJOE:n julkaisun aikaan. Myös met@box tutkii  kuitenkin  mahdolli-
suuksia sen käyttöön jatkossa.
 
Lisätietoja:      http://www.realdreams.cz/amiga/local/31_3joecard.html       ja
http://www.joecard.com
 
 
{3Päivityksiä Phase 5:n ohjelmistoihin
{3------------------------------------
 
Phase 5 on julkaissut maaliskuun aikana useita päivityksiä CyberStorm PPC  -  ja
Blizzard  PPC   -korttien   ohjelmistoihin.   Päivitykset   löydät   osoitteesta
ftp://ftp.phase5.de/pub/phase5/ppc/.
