2
1*

{3                           BVisionPPC - Näytön paikka
{3                           --------------------------
 
                                 Vesa Konttinen
 
 
{3Alkusanat
{3---------

Kauan sitä odotettiin, ja vihdoin vuoden 1998 jo vaihtuessa  uuteen  se   saapui
myös tänne maahan pohjoiseen, Phase5:n useaan kertaan tuonnemmaksi siirtynyt ih-
metys nimeltä BVisionPPC. Lupaukset tulivat lopulta todeksi, ja  vieläpä  niihin
oli matkan varrella tullut positiivisia muutoksia. Ehkä merkittävin muutos  kor-
tin oli muistin kasvaminen kaksinkertaiseksi.
 
 
{3Lisää sanoja
{3------------
 
Suurempi muisti mahdollistaa käytännössä nopeamman ruudunvaihdon sekä  mahdolli-
suuden hulppeaan 1600x1200x24bit resoluutioon. CyberGraphX v3:sta ei suoraa  tu-
kea vielä tuollaisille tarkkuuksille löydy, mutta kaupallinen (parin sadan  hin-
tainen) CGX4 tuo tullessaan paremmat ajurit. Tuo on siis mahdollista, mutta esi-
merkiksi 17" putkella 1024x768 kuva on riittävä ja muutenkin silmille sopivampi.
CGX4:ää en tähän mennessä ole itse vielä hankkinut,  vaikka  hieman  sinne  päin
kallellaan ovat ajatukset olleetkin. Uusi versio kehittyy  kuitenkin  nopeammin,
ja uutispalstojen kommenttien mukaan se olisi myös vakaampi. Eipä ole ollut  on-
gelmia CGX3:nkaan kanssa, joten siinä yksi syy miksen vielä  ole  tuota  nelosta
hankkinut.
{3Tekoja
{3------
 
Korttia ei suositella asennettavaksi A1200:n perinteiseen pöytäkoteloon,  vaikka
sen sinne kaiketi  saisi  jotenkin  ahdettua.  PPC-kortti  ja  kiintolevykin  jo
lämmittää koteloa sisältä varmasti turhan paljon. Mukana tulevat ohjeet kertovat
kyllä asennuksesta kaiken tähdellisen, eikä siinä  tornien  omistajilla  pitäisi
olla vaikeuksia. Ohjeiden avulla asennus pitäisi sujua helposti ja  vaivattomas-
ti. Varovainen toki pitää olla, eikä turhaan kannata sormeilla  korttia.  Kortti
kiinnitetään myös parilla pienellä ruuvilla PPC-korttiin, jotta se pysyy paikal-
laan tukevasti. Lopulta vielä parinkymmenen sentin letkun päässä oleva monitorin
liitäntä koneen reunasta pihalle.
 
Raudan kanssa ongelmat voivat liittyä lähinnä asennuksen aikana  huolimattomasti
liitettyihin liittimiin tai kuumenemiseen. Maailmalta tulleiden  huhujen  mukaan
monilla on ollut lähinnä yhdistelmän 040/PPC + BVision kanssa ongelmia  lämpene-
misen takia. Omalla kortillani 040 lämpenee  myös,  tai  lämpeni,  aivan  liikaa
niin, ettei sitä kärsinyt enää sormin kosketella. Tuohon oiva  lääke  on  sopiva
jäähdytysripa ja mieluusti myös tuuletin. Ennen jäähdytystä pystyin kotelon reu-
nasta etsimään selkeästi paikan jota 040 lämmitti, mutta jäähdytyslevyn ja  tuu-
letuksen lisättyäni kotelo on kauttaaltaan viileä. Sinällään on  parempi  hieman
liioitella tuota tuuletusta kuin jättää se kokonaan tekemättä.
 
Ei tuuletuksella välttämättä ole selvää  vaikutusta  siihen  kuinka  kone  pysyy
ylhäällä. Ensimmäisenä päivänä ohjaimen kanssa koneeni oli ilman  lisätuuletusta
ylhäällä putkeen lopulta yli 10 tuntia, eikä se lämmön  takia  esittänyt  mitään
temppuja. BVisionilla minulla ainakin toistaiseksi lämpiävät vain nuo muistipii-
rit, itse Permedia 2 on ns. normaalin  oloinen.  Toisaalta  ei  tuota  Permediaa
vielä täysillä oikein missään sovelluksessa käytetä, joten tilanne  voi  muuttua
senkin osalta. Ehkä tuo Warp3D-tuki Permedialle tuo  sillekin  kunnolla  duunia,
joten asiaa pitää tarkastella sen julkaisun jälkeen. Myöskään lisävirran syöttöä
+5V:n osalta levyaseman liittimeen ei  kannata  unohtaa,  unohtamista  ei  tosin
välttämättä huomaa mitenkään, mutta varma on varmaa.
 
Kortilla, tai oikeastaan siinä monitorin liittimen vieressä on  vielä  sellainen
PS/2-liitännän näköinen liitin sulkijalaseille. Tiedä sitten, minkälaiset kakku-
lat tuohon sopii tai minkälaista tukea tuo kaipaa, mutta  on  ainakin  olemassa.
Tietty sille voi vielä jonain päivänä löytyä ihan järjellistäkin käyttöä,  mutta
toistaiseksi se on lähinnä koristeena.
 
 
{3Softaongelmat
{3-------------
 
Suurin osa ongelmista liittyy yleensä softaan, ainakin omat kokemukset ja tunte-
mukset viittavat siihen. Tosin henkilökohtaisesti BVisionin kanssa ongelmiin  en
ole vielä törmännyt, vaan olen lähinnä koittanut selvitellä, ovatko nuo ongelmat
todellisia. Paljon on uutisryhmissä ja postituslistoilla ollut  asiaa  ja  asian
viertä BVisionin ongelmista ja toimattomuudesta. Kuvaa ei tule  lainkaan,  ruutu
on pimeä, vain käynnistyslogo tulee näkymään,  kuva  tulee  vain  Amigan  omasta
liitännästä, pelit eivät toimi - siinä alkua ongelmalistasta. Tuosta huomaa hel-
posti sen, että moni  apua  etsivä  on  ensimmäistä  kertaa  tekemisissä  Amigan
näyttökorttien kanssa, tulee  lähinnä  mieleen  omat  kokeilut  joskus  CyberVi-
sion64/3D:n alkuaikoina.
 
Itse asiassa BVision-ajurien ja muun tauhkan ajo ei voisi olla paljon helpompaa.
Selkeästi valmiimmat nämä BVisionin mukana tulleet softat  ovat  kuin  aikoinaan
CyberVisionin mukana tulleet. Listassa mainitut kolme ensimmäistä ongelmaa liit-
tyvät suoraan siihen, ettei oikeaa näyttötilaa ole vielä  valittu  lainkaan,  ja
viimeinen taas siihen tosiseikkaan, että vanhemmat pelit eivät tue  CGX:ää  vaan
työntävät  kuvansa  vaikka  väkisin  Amigan  oman  liitännän  kautta.  Ei   tätä
näyttökorttia voi suositella henkilöille, jotka haluavat väkisin käyttää vanhoja
ohjelmia ja muuta vanhempaa  tai  AGA-softaa.  Uusiakin  ohjelmia  löytyy  aivan
riittämiin, niin ilmaisohjelmien kuin kaupallistenkin puolelta.
 
Kaiken ihmeellisin ongelman aiheuttaja on se, että jotkut yrittävät käyttää van-
hoja patcheja kortin kanssa, siis jotain AGAlla hyvin toimivia copper-listaefek-
tejä tms. WB:n taustalle luovia ohjelmia, jotka sotkevat itsensä  väkisin  käyt-
tiksen rutiineihin. Tämän seurauksena vielä kiroillaan sitä, ettei systeemi toi-
mi alkuunkaan. Kaikki patchit, jotka liittyvät jotenkin näyttöön on syytä  pois-
taa, varsinkin jos ne sanovat tekevänsä jotain hieman erikoisempaa. Toki CGX:lle
on olemassa vastaavia ohjelmia, joilla saa erilaisia efektejä ikkunoille ja ruu-
duille.  Toisaalta  tuollaisen  taustaliu'un  saa   varmasti   paljon   nätimmin
käyttämällä ihan normaalia kuvatiedostoa. Helpoiten vakaan  systeemin  saa,  kun
tyhjentää levyn systeemiosion, kaivaa  laatikosta  pölyyntyneet  WB3.1-levyt  ja
asentaa kaiken puhtaalle alustalle. Tällä tavalla siirtyy tosin historiaan kaik-
ki aikojen saatossa viilatut asetuksetkin, mutta kuka kieltää tekemästä  kopiota
tarpeellisista järjestelmätiedoista.
 
 
{3Toimivia apuohjelmia
{3--------------------
 
Toimimattomuudesta voi yleensä syyttää huonoa  ohjelmointia  ja  Amigan  järjes-
telmän kehittymisen unohtamista. Onneksi kaikki eivät sitä ole unohtaneet,  vaan
toimivan ja käyttökelpoisen alustan saa rakennettua pienellä vaivalla. Itse tein
täyden tyhjennyksen systeemille, minkä jälkeen asensin aikojen saatossa kätevik-
si osoittautuneet apuohjelmat uusiksi.
 

Yksi  monipuolisimmista  commodity-ohjelmista  on  MultiCX  ja  nimenomaan   sen
OS3-versio, joka toimii loistavasti systeemin tukena. Valikoihin keskittynyt Ma-
gicMenu toimii mallikkaasti sekin. OS:n omat informoivat  valitsimet  ovat  aika
karuja ja ilmaantuvat aina tylsästi vasempaan yläkulmaan, joten apuohjelma, jol-
la saa valitsimiin lisää eloa on tervetullut. Varsinkin suurella ruudulla keski-
tetty valitsin palvelee paljon paremmin,  tämän  homman  hoitaa  kätevästi  ARQ.
Tuosta on olemassa myös uusi MUI-versio, mutta jostain syystä en sitä vielä  ole
asentanut. Ei ole vielä tullut vastaan  Toolmanager  3:a  voittanutta  ohjelmien
laukaisualustaa.
 
Ruutukaappauksia kaipaa aina silloin tällöin, ja  CGX:n  ruudun  saa  näppärästi
talteen CyberGrab-ohjelmalla. Tiedostojen etsimiseen suurelta kiintolevyltä  tuo
avun SimpleFind - jos se ei jotain löydä, todennäköisesti sitä ei  ole.  Karujen
originaali-ikonien korvikkeeksi löytyy tunnettu NewIcons, joka sekin tykkää toi-
mia CGX:n kanssa yhteen täysin rinnoin. Siinä osa  kätevistä  ja  omakohtaisesti
toimiviksi todetuista pikku apuohjelmista, jotka tekevät Amigasta  mielekkäämmän
käyttää. Kaikki nämä ja paljon muita apuohjelmia löytää tietysti Aminetistä.
 
Tällä sälällä kuorrutettuna oman Amigani käyttöliittymä muotoutui  mukavaksi  ja
vakaaksi käyttää suhteellisen pienellä vaivalla. Toki muutoksia on aina  odotet-
tavissa, kun ohjelmia lisäilee ja päivittelee. Varsinaisia suurempia  ohjelmaso-
velluksia on tässä turha listata, sillä yleensä uudet kaupalliset softat  toimi-
vat ongelmitta samaan tapaan kuin ennenkin.
 
 
{3Loppulurinat
{3------------
 
Pahaa sanomista BVisionista ei tähän hätään löydy, se täyttää ne odotukset  mitä
sille  olin  asettanutkin.  Kaikille   A1200:n   tornittaneille   sekä   PPC:llä
terästäneille sitä voi suositella. Tämä juttu on kirjoitettu kutakuinkin sen en-
simmäisen viikon aikana, kun BVision oli käytössä ollut.
 
Kirjoittajan tavoittaa sähköpostitse osoitteesta vek@sci.fi.

Lisätietoa BVisionPPC:stä löydät Saku #27:n Poweria!-artikkelista.
