2
1*
Yllätin  itseni  miettimästä,   millaista   asemaa   tietokoneet   näyttelisivät
elämässäni tänään, jos Amigaa ei olisi koskaan julkaistu tai se ei koskaan olisi
ollut osa elämääni.
 
Ensimmäinen "järkevän aikuisen" ajatus tietysti on, ettei tietokoneilla voi olla
sellaista vaikutusta meihin, tai ei ainakaan saisi olla.  Tietokoneiden  pitäisi
olla vain työkaluja  tai  viihteen  välineitä,  muttei  missään  nimessä  mitään
enempää. Tunteellista suhtautumista tietokoneisiin  helposti  oudoksutaan,  jopa
paheksutaan. Uskaltaudun olemaan eri mieltä.
 
Kun Amiga ilmestyi vuonna 1985, olin peruskoulun toisella luokalla enkä  omista-
nut vielä lainkaan tietokonetta. Olin  kuin  kuka  tahansa  pikkupoika,  pelasin
jääkiekkoa ja jalkapalloa paikallisessa juniorijoukkueessa ja kinusin vanhemmil-
tani jonkin sortin videopeliä television jatkeeksi.
 
Muutimme vuotta myöhemmin toiselle, varakkaammalle paikkakunnalle, jossa  tieto-
koneet olivat tulossa jo kovaa vauhtia kouluihin ja  uusilla  kavereillakin  oli
kotimikroja. Commodore 64 oli vielä silloin päivän  sana,  vaikka  tietokoneleh-
distö jo kirjoittelikin jostain Amigasta.  Haaveeni  videopelistä  alkoi  kypsyä
tietokoneen kaipuuksi.
 
Jouluna 1986 sain viimeinkin upouuden Commodore 64:n, jossa oli peräti  levykea-
sema. Vaikka pelit tietysti veivätkin aluksi mukanaan, pääsi toinenkin  kärpänen
puraisemaan. Innostuin virittelemään  alkeellisella  basicilla  kaikenlaista  ja
myöhemmin hankin koneeseen lisämoduulin, jolla sain lisää  ominaisuuksia  basic-
tulkkiini ja ikkunoiden käyttöliittymän.
 
Kuusnelonen ei kuitenkaan antanut minulle  oikein  riittävää  pohjaa  kypsytellä
tietokoneharrastustani, eikä siihen ikä tai aikakaan vielä olleet aivan  suotui-
sia. Kaikki  kuitenkin  muuttui  pysyvästi,  kun  joskus  keväällä  vuonna  1988
pöydälleni kannettiin Amiga 500.
 
Tulevien vuosien aikana Amiga muutti tietokoneharrastuksessani kaiken. Amiga  ei
tietenkään ollut ainoa syy harrastukseni kasvuun mutta hyvin merkittävä  kuiten-
kin. Vaikka pelit olivat tietysti komeita, koneen pinnan alta  paljastui  jatku-
vasti lisää piirteitä, jotka veivät mielenkiintoni aivan uusille  urille.  Parin
vuoden päästä en pelannut enää lainkaan, vaan tietoliikenne, koodaaminen ja hil-
jalleen myös käsite Amiga alkoivat upota.
 
Läheltä kuitenkin piti, ettei käynyt toisin. 90-luvun alussa PC alkoi  pönkittää
todella vahvasti asemiaan,  ja  kavereiden  sekä  ennen  kaikkea  uusien  pelien
perässä olisin hyvin helposti voinut vaihtaa maisemaa, ennen kuin  Amiga  varsi-
naisesti olisi löytänyt perille.  Olin  vielä  sen  verran  nuori,  etten  aivan
ymmärtänyt, kuinka ainutlaatuisen palan tietokonehistoriaa olin saanut eteeni.
 
Mutta Amiga pysyi ja silmäni aukesivat asioille, joita ehkä vasta nyt osaan  to-
della  arvostaa.  Nykyisin  niin  selvät  käsitteet  kuten  moniajo,   graafinen
käyttöliittymä ja myös vähemmän selvät kuten tehokkuus ja vakiintuneen  kyseena-
laistaminen ovat sanelleet mielestäni hyvin tervettä suuntaa siihen tapaan, jol-
la suhtaudun tietokoneisiin.
 
En tiedä, olisinko koskaan innostunut samalla tavalla tietokoneista, jos  inspi-
raationi lähde olisi ollut jokin toinen. Amiga on  kuitenkin  ollut  niin  vahva
vaikutin ja tuonut minut niin mielenkiintoisten asioiden ääreen, että on  vaikea
kuvitella, olisiko esimerkiksi PC:stä ollut samaan. Vai olisinko ehkä  ajautunut
alalle tekemään töitä ilman todellista tunnetta?
 
Nykyisin opiskelen tietojenkäsittelytiedettä, kirjoitan freelance-pohjalla  tie-
tokonelehteen pääasiassa aivan muista aiheista kuin Amigasta, mutta silti  pala-
nen Amigan luomaa tapaa mieltää tietokoneet on jatkuvasti mukana. Amiga on  myös
tuonut ihmisläheisen näkökulman tietokoneisiin,  sillä  sellainen  näkökulma  on
olemassa muutenkin kuin nörttikulttuurin muodossa.
 
Tietokone voi ja saa olla enemmän kuin vain työkalu. Tietokoneet voivat yhdistää
ihmisiä muutenkin kuin tiivistämällä ja helpottamalla kommunikaatiota.  Tietoko-
neesta saa ja pitääkin olla innoissaan. Tietokoneet eivät myöskään  ole  yhdestä
muotista, vaan todellinen innovaatio voi tulla yllättävistäkin suunnista, kunhan
sen vain on valmis vastaanottamaan.
 
Uskon, että Amigan ansiosta osaan olla huomattavasti avoimempi  ja  vastaanotta-
vaisempi tietokoneiden ja tietokonekulttuurien eri muodoille kuin olisin muuten.
Jopa kaikki Amigan vaikeuksien luomat lieveilmiöt ovat osaltaan muokanneet  aja-
tusmaailmaani yhä suvaitsevampaan suuntaan. Uskon, että tuo  avoimuus  on  avain
tulevaisuuteen. Mikä tärkeintä, se  innostuksen  kipinä  on  edelleen  tallella,
kaikkien vuosien jälkeen.
 
Jopa suurten yritysten  visionäärit  ovat  ennustaneet  perinteisen  tietokoneen
väistyvän uudenlaisten informaatioratkaisujen tieltä. Tämä muutos tulee  esitet-
tyjen näkemysten mukaan muuttamaan ratkaisevasti kuvaa, joka meillä on  tietoko-
neista ja tapaa, jolla tietokoneet vaikuttavat jokapäiväiseen elämäämme.
 
Olen avoin tälle ajatukselle, sillä olen nähnyt ja kokenut, mitä todellinen  in-
novaatio on. Olen myös kivuliaan tietoinen siitä, että muutos voi  vielä  epäon-
nistua, sillä aina todellinen innovaatio ei kulje käsi kädessä  kaupallisen  me-
nestyksen kanssa. Mutta missä olisimmekaan ilman tuota todellista innovaatiota?

Ilman rohkeutta ajatella itse, ilman tahdonvoimaa yrittää  ja  ilman  uskallusta
hypätä tuntemattomaan emme koskaan olisi saavuttaneet  mitään.  Aina  on  niitä,
jotka vastustavat muutosta, jotka eivät ole valmiita näkemään tai uskomaan, mut-
ta minä olen valmis ainakin uskomaan siihen mahdollisuuteen, että vastaus parem-
paan löytyy juuri sieltä mistä emme ole keksineet tai halunneet etsiä.
 
Todellisessakin innovaatiossa piilee kuitenkin takertumisen vaara. Myös  mullis-
tavien keksintöjen täytyy uusia nahkansa aika ajoin, tai muuten kerran niin kau-
nis ja lupaava keksintö onkin pian esteenä tuleville. Amiga oli  80-luvulla  ai-
kansa etevin kotitietokone, ja se  olisi  ansainnut  paljon  enemmän  arvostusta
osakseen, mutta siihen mielikuvaan ei pidä jumiutua.
 
Siinä missä 80-luvun Amiga mullisti omalla kohdallani ja niin monen muun kohdal-
la tavan ajatella tietokoneita, 2000-luvun Amiga saattaa  taas  kerran  uudistaa
kaiken. Vanhasta tekniikasta on luovuttava, mutta mukaan sopii ottaa se  kipinä,
se tunne. Se uuden löytämisen ilo, kaipuu paremmasta. Viimeinen erämaa  ei  ehkä
sittenkään ole avaruus,  vaan  niitä  erämaita  löytyy  monesta  asiasta  paljon
lähempää.
 
Olen valmis myös uskomaan, että ehkä sen mullistuksen tuo joku muu  kuin  Amiga.
Vaikka Amiga onnistui kiinnittämään huomioni 80-luvulla, ei se ole  ollut  ainoa
mullistus tietokoneiden maailmassa, eikä se toivottavasti ole viimeinen  muutok-
sen lähettiläs tulevaisuudessakaan. Ehkäpä seuraava suuri asia tulee IBM:n labo-
ratorioista tai jostain. Tärkeintä ei ole takertua nimeen  vaan  ideologiaan  ja
ajatukseen paremmasta.
 
Aina on tilaa todelliselle innovaatiolle, myös tietokoneiden maailmassa.  Kiitän
kaikesta sydämestäni alkuperäisen Amigan tekijöitä siitä, että  ymmärrän  tämän.
Uusin, kaunein ja paras ei välttämättä  ole  Designed  for  Windows,  eikä  edes
Powered by Amiga. Sillä vaikka olisin väärässä, että jossain pisteessä emme  yk-
sinkertaisesti enää voi keksiä mitään todella uutta,  en  haluaisi  elää  uskoen
sitä, vaan tavoittelisin mieluummin jotain vieläkin parempaa.
 
Kun saan käsiini uuden Amigan tai mikä se sitten ikinä  onkaan,  joka  toteuttaa
seuraavan suuren tietokonemullistuksen, ja lähden heti etsimään uusia käyttötar-
koituksia ja -tapoja, tyytymättä siihen mitä paketista saan, tiedän olevani  oi-
kealla alalla.
 
Teillä jokaisella on toivottavasti oma erämaanne, joka odottaa löytäjäänsä - yhä
uudelleen ja uudelleen.
 
Scooter laulaa: "The chase is better than the catch."

Niinpä.

                                     * * *

Viime numerossa loimme huolestuneen katseen  Saku-lehden  tulevaisuuteen,  jonka
vaarana on jäädä yhdistyksen muun toiminnan jalkoihin. Jälleen  kerran  pyysimme
lisää apua teiltä, hyvät lukijat, ja ilokseni voin todeta, että olette  ottaneet
sanamme tosissanne ja tarjonneet runsain mitoin apuanne. Toivottavasti  lopputu-
los on kaiken sen työn arvoinen.
 
Myös henkilökohtaisesti olen ohjannut voimavarojani Saku-lehden tukemiseen  sekä
kirjoittamalla itse että käyttämällä yhteyksiäni uusien artikkelien haalimiseen.
Haluankin nyt erityisesti kiittää niitä henkilöitä, jotka vastasivat ehdotuksii-
ni innostuksella ja mielenkiintoisilla artikkeleilla. Tiedän, että teillä on ol-
lut kiireitä siinä missä minullakin, mutta siitä huolimatta olette jaksaneet pa-
nostaa lehtemme tekemiseen.
 
Kiitos myös Risto Mäki-Petäykselle ja Terho Henrikssonille, jotka ovat  ottaneet
vastaan kaksi pitkään avoinna ollutta  vakituista toimittajan paikkaa: HTML-  ja
uutistoimittajan tehtävät. Sitoutuminen uuteen haasteeseen on  harvoin  helppoa,
joten pidän suuressa arvossa uskallustanne yrittää ja mielenkiintoanne tuoda uu-
sia, raikkaita tuulia vastaanottamallenne vastuualueelle. Onnea  matkaan!  Lisää
Riston ja Terhon tehtävistä artikkelissa "Uusia toimittajia Saku-lehdelle".
 
Kaikkein suurin kiitos kuuluu kuitenkin niille oma-aloitteisille  lukijoillemme,
jotka ovat vastanneet yleiseen pyyntöömme kirjoittaa ja ovat kirjoittaneet  itse
keksimistään aiheista. Yhdistyksen aktiivihenkilöt eivät mitenkään kykene  juok-
semaan kaikkien aiheiden perässä ja hakemaan niille kirjoittajia, joten tämä  on
lehden monimuotoisuuden ja elinvoiman kannalta aivan ensiarvoisen tärkeää.  Kii-
tos! Toivottavasti jaksatte kirjoittaa jatkossakin.
 
Kiitos myös aina ahkeralle päätoimittajallemme, Anu Seiloselle. Ilman hänen  pa-
nostaan ei minun koordinointityölläni tai teidän artikkeleillanne  olisi  lähel-
lekään niin suurta merkitystä, sillä tulokset eivät tavoittaisi ketään. Autetaan
häntä tekemään hyvää työtä jatkossakin toimittamalla lehteä varten runsaasti hy-
viä juttuja riittävän ajoissa.
 
Lopuksi kiitos Suomen Amiga-käyttäjät ry:n istuvalle hallitukselle, joka on  on-
nistunut ylläpitämään ennätysaktiivista kommunikaatiokevättä.  Olemme  kokoontu-
neet jo kaksi kertaa pikkujoulujen jälkeen ja sähköposti kulkee päivittäin.  Tu-
levaisuuden varalle on paljon hienoja suunnitelmia, mm. kotisivujen uudistamisen
ja Saku 99 -tapahtuman saralla. Vihjeitä hallituksen toimista voi  nuuskia  leh-
dessä julkaistuista kokousmuistioista.
 
Jottei kirjoitukseni menisi pelkäksi lehden hehkuttamiseksi ja  kiitosten  jake-
luksi, iloisena uutisena kerrottakoon vielä, että tämän lehden myötä julkistamme
vihdoinkin myös virallisesti  ensimmäiset  suunnitelmamme  Saku  99  -tapahtuman
osalta.  Tärkeimpänä  niistä  tietysti  tapahtuman  lukkoon  lyöty   paikka   ja
päivämäärä: Saku 99 kerää Suomen Amiga-kansan  tiedekeskus  Heurekaan  Vantaalle
lauantaina 4. syyskuuta 1999 kello 12-18. Tervetuloa!

Lisäksi Saku-CD-ROM-levyn ensimmäistä painosta on taas  kevään  ajan  saatavilla
edulliseen 30 markan hintaan (+ postikulut). Rompun  tuotto  käytetään  Saku  99
-tapahtuman rakentamiseen! Lisätietoja artikkelissa "Suomen Amiga-käyttäjät ry:n
alkuvuoden tiedotteet". Seuraa ilmoitteluamme myös kotisivuillamme  (http://bat-
man.jytol.fi/~saku/ tai http://tzimmola.tky.hut.fi/saku/) ja Sakunetissä. 

Pallo pyörii nyt, pidetään se liikkeessä!

Janne Sirén
