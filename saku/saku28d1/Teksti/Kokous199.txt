2
1*
{3SUOMEN AMIGA-KÄYTTÄJÄT RY.                                   KOKOUSMUISTIO
{3HALLITUS 1998-1999                                           
{3                                                             27.1.1999

{3HALLITUKSEN KOKOUS 1/99

AIKA            23. tammikuuta kello 12.10 - 15.30

PAIKKA          Espoon keskus, taloyhtiön kerhotila

LÄSNÄ           Janne Sirén, puheenjohtaja
                Tomi Jaskari, sihteeri
                Timo Kemppaala
                Simo Koivukoski
                Janne Pikkarainen


{31
{3Kirjetalkoot jatkuvat

Sivuutettiin esityslistan vähiten tärkeä kohta eKirjeistä toteamalla Tomi
Jaskarin selvitykseen nojautuen: Postitustemme määrä on
automaattipostitusta ajatellen liian pieni. Tiedossamme ei ole sellaista
yritystä, joka tekisi muutaman sadan kappaleen pikkupostituksia.
Kirjetalkoot siis jatkuvat.


{32
{3Saku 99 jämptiin järjestykseen

Saku 99 -tapahtuman järjestämisestä keskusteltiin Janne Sirénin koostaman
järjestelijän oppaan ensipainoksen antaman rungon pohjalta. Käytiin myös
pikkujouluissa järjestetyn kyselyn palaute yksityiskohtaisesti läpi paperi
paperilta. Hahmoteltiin pohjapiirrosta tapahtuman tiloista tiedekeskus
Heurekassa, jossa tapahtuma todennäköisesti järjestetään. Oikealla
auditorio Virtanen, keskellä väliaula ja vasemmalla ryhmätyötilat A, B ja
C, jotka yhdistettynä muodostavat suuren salin ja pienen takahuoneen Saku
98:n tapaan.

Auditorion ottamista emme lopulta puoltaneet koko päiväksi, vaan päädyimme
siihen, että se on käytössämme vain neljä tuntia, esimerkiksi kello 14-18.
Ohjelmanumerot alkaisivat tasatunnein ja viimeisenä esitettäisiin video,
jonka houkuttelemana purkutyöt saadaan paremmin käyntiin kello 17 alkaen.
Väliaulan käytöstä kiisteltiin ja päädyttiin palautteen pohjalta sen
varaamiseen. Palautteen sanoma kun on ollut molempien Saku-tapahtumien
jälkeen harvinaisen selvä: lisää tilaa.

Teknisten ongelmien ennakoimista pohdittiin ja vaikka yksityiskohtien
speksaamisen todettiinkin olevan liian aikaista, päädyttiin muutamaan
mottoon: Ohjelmanumeroiden ja esittelyiden käsikirjoittaminen ja
ennakkoharjoittelu on pakollista. Tapahtuma nopeasti pystyyn suunnitelmien
mukaan. Järjestelyjen tekniikka selvitetään etukäteen Heurekan kanssa ja
edellisenä iltana harjoitellaan paikan päällä. Viime vuoden virheet, kuten
toimimaton Internet-yhteys, eivät saa toistua.

Auditorioon haluttaisiin puhumaan yksi tai kaksi ulkomaalaista vierasta.
Petro Tyschtschenko on osoittanut mielenkiintoa uusintavisiittiä kohtaan,
joten ainakin hänet kutsutaan. Muita käyttöideoita auditoriolle ovat
kotimaisen Amiga-osaamisen esittely ja Amiga-aiheinen video. Yksityiskohtia
hiotaan kevään aikana. Sovellusten esittelyä auditoriossa rajoittavat
tapahtuman hektisyys, uusia ohjelmistoja ja hardwarea esitellään pääasiassa
näyttelytilojen puolella.

Tunnelman haluamme pitää vähintäänkin siedettävänä, taannoisten
pikkujoulujen teknoluolameininki sopii vähemmän hyvin tähän tapahtumaan.
Taustamusiikkia kuitenkin suunnitellaan, tosin hieman maltillisemmalta
pohjalta. Muutenkin ex-tempore-esiintyminen jätetään vähemmälle ja
käsikirjoitus laaditaan etukäteen. Käsikirjoituksen pettäessä siirrymme
varasuunnitelmiin, joista tulee olemaan myös käsikirjoitus. Lisää tunnelmaa
saamme sisustuksella, johon tosin tapahtuman väliaikaisuus asettaa
rajoitteen. Ainakin voimme suunnitella ihmisten liikkumista myötäilevän ja
ohjaavan pöytäsijoittelun, mikä on vielä tekemättä.

Esille haluamme myös viitisen alan yritystä, paljon tarjouksia,
kokeilumahdollisuuksia, kilpailuita, jäsenille oma palvelupiste ja
mahdollisuus jäsenmaksun suorittamiseen paikan päällä. Jo pelkkä
yhdistyksen esillepano sitoo yhden tai useampia ihmisiä koko päiväksi,
joten aikataulut ja työnjako tullaan suunnittelemaan aikaisempaa paremmin
etukäteen. Hallitukselle postitettu järjestelijän opas tulee helpottamaan
koordinointia ja sisäistä tiedottamista.

Tiedottamisen osalta on huomioitava Heurekan toiveet. Olennaista on tehdä
kaikessa tiedottamisessa selväksi, että tapahtuma on Suomen Amiga-käyttäjät
ry:n, ei Heurekan toimintaa. Tiedotteet tulee myös hyväksyttää Heurekan
edustajalla mahdollisten ongelmatilanteiden välttämiseksi. Heureka on ollut
miellyttävä kokoontumispaikka yhdistykselle ja välit halutaan säilyttää
lämpiminä jatkossakin.

Yhdistyksen yhden Amiga 2000:n hallitus aikoo puhdistaa ja varata
tapahtuman kilpailutarjontaa varten, kaksi muuta yritetään myydä hyvään
hintaan lisärahoitukseksi. Koneille ei ole löydetty muuta käyttöä.
Ideoitiin myös tapahtumassa myytäviä tuotteita, päärahoitus saadaan
kuitenkin jäsenmaksuista. Esitettiin ajatus mainostilan myymisestä
Saku-rompun uudelle painokselle. Rompulle kaivataan myös uuden logokisan
antia potkimaan vauhtia logosuunnitteluun. Viime vuoden tapaan rompun
pääidea on kuitenkin kerätä yksiin kansiin koko yhdistyksen historia, nyt
vain päivitetyssä muodossa.

Muutamille ehdotetuille näyttelyesineille tarvitaan lasivitriini. On myös
selvitettävä Heurekan vahtimestarin ja poliisin kanssa mahdollisuudet
toimia mahdollisten häiriköiden rauhoittelemiseksi.

Lapsille suunniteltu Boing-pallomeri tuskin pääsee toteuttamisasteelle,
vaikka hallitus ideastaan niin paljon pitikin.


{33
{3Hallitus listasi tehtäviään

Vuosikokouksen esittämä uusi logokilpailu pitäisi saada liikkeelle, joten
taannoin valmisteltu Laukkasen, Jaskarin ja Pojanluoman logopiirrosohje
pyritämään saamaan ajankohtaiseksi muokattuna seuraavalle Sakulle. Toive
olisi saada uusi logo käyttöön jo Saku 99 -tapahtumaan mennessä, mutta
kiireessä ei haluta kuitenkaan unohtaa laatua. Nykyinen väliaikainen logo
toimii tehtävässään kunnes saadaan uusi, selvästi parempi tunnus.

Janne Sirén esitteli kokouksessa ennakkokuvia yhdistyksen uudistuvista
kotisivuista. Kotisivujen ylläpitoa pyritään helpottamaan automaation
avulla ja samalla rakennetta muokkaamaan paremmin nykyistä sisältöä
palvelevaksi. Oman domainin rekisteröiminen olisi kenties järkevää heti,
mutta sekä hallituksen voimat että yhdistyksen rahavarat on nyt suunnattu
tapahtumajärjestelyihin. Domainista päätetään seuraavassa vuosikokouksessa,
joka järjestettäneen pari viikkoa Saku 99:n jälkeen. Asia valmistellaan
sille asteelle, että siitä on vuosikouksessa helppo tehdä päätös.

Jäsenmaksujen suorittaminen euroissa on ajankohtainen asia, joka
selvitetään ja siitä tiedotetaan ennen seuraavaa vuosikokousta.

Hallituksen toimintaa tulee jäntevöittää tekemällä päätöksiä entistä
aktiivisemmin myös sähköpostin avulla. Tomi Jaskari otti tehtäväkseen viedä
asiaa eteenpäin.


{34
{3Muut esille tulleet asiat

Toivottiin hallituksen sähköpostilistalle enemmän keskustelua ja
hallituksen jäseniltä parempaa kokousaktiviteettia. Janne Sirénin toimesta
kokouskutsu lähetettiin tällä kertaa sähköpostin lisäksi myös postitse muun
materiaalin ohella. Todettiin, että sunnuntai saattaisi olla parempi
kokouspäivä, sillä Valtteri Murto ja Tapani Tanskanen olivat ilmoittaneet
estyvänsä työkiireiden vuoksi.

Seuraava hallituksen kokous järjestetään vaihteeksi Helsingissä Tomi
Jaskarin kotiluolassa. Ohjelmassa mm. yhdistyksen Amiga 2000 -koneiden
puhdistustalkoot.

Timo Kemppaala saapui kokoukseen hieman myöhässä ensimmäisen kohdan
käsittelyn jälkeen. Kohdan asiat selvitettiin Timolle lyhyesti hänen
saavuttuaan.
Kiitos kokousjärjestelyistä Janne Pikkaraiselle ja Janne Sirénille,
tarjoiluista Janne Pikkaraiselle, muistion kirjoittamisesta Tomi Jaskarille
ja Janne Sirénille sekä oikoluvusta Anu Seiloselle.
