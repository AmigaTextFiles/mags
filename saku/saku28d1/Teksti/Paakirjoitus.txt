12
1
-1 Thoriel.IFF 0 0
0 Thoriel.IFF 0 0*
                                       Kevät on jälleen tullut.   Pari   viikkoa
                                       sitten näin vuoden ensimmäisen  moottori-
                                       pyörän tien päällä, ja se on  aina  moto-
                                       ristille merkki kevään saapumisesta. Veri
                                       alkaa vetää baanalle.  Mieleeni   muistui
                                       muuan lehtileike, jonka  ydinkohdat  olen
                                       joskus kopioinut itselleni talteen. Koos-
                                       tetta voisi  sanoa  vaikkapa   motoristin
                                       huoneentauluksi.
 
                                       "Jokaisella on ikään, rotuun, sukupuoleen
                                       ja sosiaaliluokkaan katsomatta  peruutta-
                                       maton oikeus olla motoristi. Ja  totises-
                                       ti: motoristi on motoristin  veli,  sillä
he tuntevat samaa jokakeväistä tuskaa, joka yhdistää. Mikä on se  kavala  virus,
joka näihin poloisiin keväällä iskee? Oireet ainakin ovat vakavat: suomalaiselle
luonteelle vieras veljellinen tuttavallisuus, outo tapa moikata maantiellä  sekä
pakottava vimma parveilla keväisin.
 
Ja miksi sama tauti ei vaivaa autoilijoita? Autoilijat eivät juurikaan parveile,
eivät heilauta kättä vastaantulijalle eivätkä varsinkaan ole  ystävällisiä  toi-
silleen. Tyypillistä motoristia ei siis ole, koska kaikkia kaksipyöräisen jalko-
jensa väliin ahtaneita riivaa tasa-arvoisesti sama tauti.  'Moottoripyörällä  ei
ajeta vain siksi, että päästään yhdestä paikasta toiseen paikkaan. Sen voi tehdä
autollakin, mutta me ei ajeta autolla, koska siinä on seinät.'"
 
Jollain tavalla huomasin tuon pätevän vallan mainiosti myös amigisteihin.  Sanan
"motoristi" tilalle voisi varsin hyvin vaihtaa sanan "amigisti", ja tekstin  pe-
rusajatus pysyisi silti samana. Korvaako sanan "autoilija" sitten  sanalla  "PC-
käyttäjä" tai vaikkapa "Windows-käyttäjä", sillä ei liene merkitystä. Asian ydin
on ajatus tiiviistä yhteisöstä, josta ketään ei kuitenkaan suljeta  ulkopuolelle
ja jossa yhteenkuuluvuuden tunne on suuri. Niin suuri, että alan  ammattilaiset-
kin sitä ihmettelevät yhä. Kuten Steve Folberg sen sanoi: "Tietokonemerkin  sel-
viäminen vielä kuusi vuotta tuotekehittelyn loppumisen  jälkeen  on  TÄYSIN  EN-
NENNÄKEMÄTÖNTÄ tietokoneteollisuuden historiassa."
 
En ole kiihkoamigisti. Minunkin pöydälläni Amigan vieressä pörisee  Wintel-kone,
P400 Windowsilla ja muilla mausteilla. Se on työkalu, juhta, kone vailla sielua.
Kun sen seinät alkavat ahdistaa, kun yksi "sovellus ei vastaa", toinen  on  ties
kuinka monennen kerran "suorittanut laittoman toiminnon ja se lopetetaan",  kol-
mas kieltäytyy käynnistymästä ja antaa  tekstittömän  virheilmoituksen  pelkällä
huutomerkillä ja OK-painikkeella varustettuna, olematon levylogiikka irvii sini-
sellä ruudulla "Virhe luettaessa CD-levyä asemassa I: Aseta CD-levy  asemaan  I:
Jos CD-levy on jo asemassa, se on luultavasti puhdistettava." ja saa koko koneen
niin juntturaan ettei itku ole kaukana - silloin  kiitän  Amigan  luojia  siitä,
että minulla on vaihtoehto.
 
En väitä Amigan olevan virheettömän vakaa  kokonaisuus.  Nykyisellään  Amiga  on
purkkaviritys. Tiedän sen, sillä neljä eri tavoin  varusteltua  A1200:aani  sekä
varsinainen pääkoneeni,  huippukuntoon  viritetty  liki  kymmenen  vuotta  vanha
A3000, ovat aika ajoin tuottaneet minulle harmaita hiuksia.  Olennainen  ero  on
siinä, että kun PC kaatuu tai joku sen sovellus tilttaa, peruskäyttäjällä on hy-
vin harvoin mahdollisuutta tietää mikä meni vikaan ja miksi.  Voi  vain  toivoa,
ettei sama tapahdu uudelleen. Amigoissani on kaatumisiin aina löytynyt syy. Joko
vika on ollut penkin ja näppiksen välissä, tai sitten  kyseessä  on  ollut  uusi
patchi tai hardisviritys. Ongelmat ovat kuitenkin aina ratkenneet, joko hetkisen
pähkäilyn tuloksena tai toisen amigistin ehdotuksesta, yksin tai yhdessä.
 
Amiga ei minulle merkitse tiettyä laitteistoa, tiettyä ohjelmistoa  tai  tiettyä
tuotemerkkiä. Kyseessä on tunne, kokonaisuus, jota on vaikea selittää sellaisel-
le, joka ei koskaan moista ole kokenut. Microsoftin ja Intelin ylimielinen  tapa
yrittää omistaa oikeudet kaikkeen ja  tasapäistää  tietokoneiden  käyttäjät  yh-
tenäiseksi harmaaksi massaksi aiheuttaa minussa lähes allergisen  vastareaktion.
Ikään kuin kaikkien  pitäisi  syödä  samanlaisilta  lautasilta  ja  vain  vanil-
jajäätelöä, vaikka muita makuja ja astioita  on  maailma  pullollaan.  Käyttäjän
tietoja hipihiljaa keräävät ja niitä isoveljelle valvomoon muka "vahingossa"  ja
"suunnittelijoiden tietämättä" lähettävät ohjelmistot ja laitteet vain vahvista-
vat käsitystäni.
 
Odotan mielenkiinnolla ja avoimin mielin, mitä Amigan  tulevaisuus  tuo  tulles-
saan. Uskon ja toivon, että amigismin "se  jokin"  siirtyy  myös  näihin  uusiin
laitteisiin ja ohjelmistoihin. En aio sairaalloisen fanaattisesti  roikkua  van-
hassa laitteistossa tai ohjelmissa loputtomiin,  sillä  kaiken  vanhan  pitääkin
särkyä, että uudelle tulee tilaa. Kun kaikki on kohdallaan, loppuu  liike.  Vie-
rivä Boing-pallo ei sammaloidu.
 
Anu Seilonen
