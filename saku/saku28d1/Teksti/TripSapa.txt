2
1*

{3                              TripSapa 1999 party
{3                              -------------------
 
                                  Ville Sarell
 
 
Tänään IRCissä oltuani kaverini Tatu Tamminen yllytti minua kirjoittamaan Sakuun
artikkelin jostain aiheesta. Hän ehdotti Delfina-arvostelua,  mutta  arvioituani
sen vaativan hieman parempaa tutustumista itse korttiin, tuli mieleeni  kirjoit-
taa juttu viime viikonloppuisesta privaattipartysta. Harva lukija oli  paikalla,
mutta eiköhän tämä innosta muita pitämään vastaavanlaisia "partyjä". :)
 
Partyt pidettiin 26.-28.3. ja paikkana oli nykyinen sivaripaikan kustantama  yk-
siöni Vinkkilässä, n. 45 kilometriä Turusta. Sijainti ei siis ollut  paras  mah-
dollinen, sillä kaikki kaverini (kuten minäkin periaatteessa) asuvat  pääkaupun-
kiseudun tuntumassa. Matkaan oli tarkoitus lähteä mahdollisimman  aikaisin  per-
jantaina, mutta totta kai tekevälle sattuu:  AriAP:n  tullessa  Falconin  kanssa
Vantaalle päin heille sattui pieni kolari. Kuulemma  loskaa  tai  vastaavaa  oli
lentänyt tuulilasiin, ja Arin hapuillessa pyyhkimiä edellä ajava auto  teki  no-
pean jarrutuksen. Tuloksena pienoinen peltivaurio sekä oikea etulasi  ja  vilkku
pimeinä. He menivät sitten korjauttamaan autoa, mutta saivat vain valot kuntoon.
Korjaus olisi varmaan vienyt pidemmän aikaa.
 
Loppujen lopuksi matkaan päästiin lähtemään kahdeksan  jälkeen  illalla.  Mukaan
tulivat AriAP, FalconAP, JuhoAP, Ozo, Cell, Rocco,  Skyfox  ja  minä  (Tripper).
Matkalla pysähdyimme pariin otteeseen kiroilemaan tapahtunutta, ja osalla oli jo
ennakkoluuloja miitin onnistumisen suhteen.  Perillä  olimme  n.  puoli  yhdeltä
yöllä. Kämpän olin valmiiksi siivonnut siedettävään kuntoon. Pelkona oli ahtaus,
koska kahdeksaa tyyppiä varten yksiötäni ei todennäköisesti ollut suunniteltu.
Neliöitä on 35, mutta se kuitenkin tuntui  riittävän,  ja  koneitten  kasaaminen
hiellä ja innolla alkoi. Eipä aikaakaan, kun kone yksi toisensa jälkeen käynnis-
tyi, ja viimeisen ollessa päällä saatoin hengähtää: "sulakkeet kestivät!" Konei-
na oli kolme PC:tä ja kaksi Amigaa, joten mistään Amiga-only-partystä  ei  ollut
suinkaan kyse, vaikka ns. invitaatiofileessä uhkailinkin  PC:iden  eliminoimista
Motorola Inside -tyyliin. ;) Partyverkko pistettiin pystyyn, mutta harmikseni en
edelleenkään saanut verkkokorttiani toimimaan. Ei se reagoi, ei sitten  millään.
Jos jollain on Hydra-Ethernet-kortti, ota yhteyttä!
 
Koska saavuimme vasta kahdentoista jälkeen yöllä, ei kajareita voinut  huudattaa
naapurien mielenterveyttä ajatellen. Vasta pienen torkkumisen jälkeen n. klo  10
pääsimme vauhtiin. Osa porukasta  lähti  kauppaan  ostamaan  pitsaa  ja  Pepsiä.
Yhtään kokispulloa ei näkynyt, mikä on aika harvinaista - liekö  markan  suurem-
masta hinnasta johtunut. Itse lähdin myös kauppaan, olihan viimeisetkin lihapul-
lat tullut syötyä edellisen yön aikana, ja palkinnotkin piti haalia.
 
Kilpailut itse asiassa alkoivat jo pari tuntia  saapumisemme  jälkeen.  Kyseessä
oli CD-heittoskabat. Tarkoituksena oli heittää  CD-levy  mahdollisimman  lähelle
kaljapulloa, jonka olimme sijoittaneet sen verran kauas, että porukalla oli vai-
keuksia hahmottaa koko pulloa. :) Vai liekö pullon värivalinta ollut  huono  pi-
meyden huomioon ottaen. JuhoAP voitti ylivoimaisesti, Ozo tuli  toiseksi.  (Jäin
vain puolen kengänmitan päähän, nyyh!)
 
Lauantain ensimmäinen kilpailu oli muistaakseni  PSX-linkkiskaba.  Käytössä  oli
kaksi pleikkaria ja pelinä Toca 2. Rocco voitti finaalissa  Falconin  täpärästi,
itse tipuin välierässä Falconille. (Pettymys oli suuri, olihan minulla edes hie-
man kokemusta!) Järjestimme päivän mittaan loputkin kilpailut, joihin kuului mm.
FAST-combot. Kilpailut pidettiin lähes sitä mukaa kuin ihmiset saivat  tuotokset
aikaan. FAST-musicissa tarkoituksena oli tehdä tunnissa PT2.2:lla valmiiksi  va-
lituista sampleista biisi. Osallistujia oli vain kolme, mutta hyvä  sekin.  Taso
ei ollut päätä huimaava, mutta olin kuitenkin toinen, hieman  kaikkien  yllätyk-
seksi Rocco voitti. Hän oli myös toinen organizereista. FAST-graffassa oli  tar-
koituksena piirtää kuva puolessa tunnissa Personal Paint 7:llä. Sen suosio  oli-
kin suurempi, sillä jokainenhan osaa jotain piirtää!  FAST-graffan  voitti  Cell
omaperäisellä banaaniteoksellaan. Toiseksi tulin jälleen minä.
 
Tässä vaiheessa tunnelma oli jo huipussaan. Keittiö oli virallinen  "tupakkahuo-
ne", jossa myös uuni oli lähes taukoamatta päällä, pitsa toisensa  jälkeen  kyp-
symässä. Sanomattakin on selvää, että kuuma  oli!  Varsinaisiin  pääkilpailuihin
pääsimme illalla kuuden jälkeen. Ensimmäisenä oli grafiikka, jonka  pääpalkinto,
litran olut, varmasti herätti kiinnostusta. Taso oli jo lupaavan korkea ja voit-
tajana selviytyi Rocco, jonka vuoden takainen  "Ship"-teos  pisteistä  päätellen
miellytti yleisöä. Toiseksi sijoittui Ozo, ehkä hieman  "yllättäen"  "OZO"-nimi-
sellä teoksellaan. ;) Jaetulla toisella sijalla oli myös JuhoAP mustavalkoisella
"enmietiä"-taideteoksellaan.
 
Organizereina päätimme, että musakilpailusta tulisi päätapahtuma, joten odotimme
rauhassa Cellin koodavan demonsa loppuun. Demoja oli kaksi: Juholta ja Celliltä.
En itse asiassa ollut odottanut moista, kun olin pistänyt vain yhden palkintosi-
jan. En siis odottanut ainuttakaan. Hyvä näin. Juhon demossa oli pari  klassista
efektiä, mm. mainio tuliefekti. Myös vanha kunnon scrolliteksti oli mukana. Cel-
lin ironinen "White-Power"-demo selvisikin voittajana. Mustalla huumorilla höys-
tetty demo olisi ilman musiikkia voitu käsittää rasistiseksi  mielipiteenilmauk-
seksi, mutta koska musiikki oli rappia, huomasimme jujun. :) Molemmat demot  oli
tehty PC:llä.
 
Pääkilpailu lähestyi... neljä kappaletta. Ehkä olisimme toivoneet  lisää,  mutta
kun pääsimme aloittamaan, hämmästyimme ensiluokkaisesta tasosta.  Mahtavia  bii-
sejä kerta kaikkiaan! Tason tiukkuus tulikin esille, kun kolme  ensimmäistä  si-
joitusta olivat kaikki pisteen päässä toisistaan. Falcon voitti "BadLuck"-tekno-
housebiitillään, minä tulin toiseksi orkesterityylisellä biisillä "Ballet Cosmi-
que" ja Juhon upea, funkahtava "Viilis"-housebiisi sijoittui  kolmanneksi.  Vii-
meiseksi jäi Rocco, mutta kaikki  olivat  todella  tyytyväisiä  hänen  "Syysapi-
na"-kappaleeseensa. Valinta oli vaikea.
 
Palkinnot jaettiin saman tien, koska menon piti jatkua pitkälle aamuun ennen uu-
vuttavaa kotiintulomatkaa. Kämpässä oli myös muutamia muurahaisia,  joista  minä
varsinkin sain aikaiseksi varsinaiset sopraanot. Taisin jopa  nähdä  painajaisia
viimeisenä yönä, kun Ozo tuli herätyskello  kädessä  herättämään:  huidoin  vain
edestakaisin mitään tajuamatta, taisinpa siinä jotain älähtääkin.  Varmasti  hu-
vittavaa, ehheh. Ei kyllä ollut sitten sängystä kömmittyäni kiva pistää  housuja
jalkaan, kun jostain syystä muurahaiset mieltyivät kovasti Jack&Jones-farkkuihi-
ni, ja niitä oli varmasti kymmenkunta sinne pesiytynyt. Heiluin siis monta  tun-
tia pitkillä kalsareillani.
 
Aamulla Ozo meni vielä keittämään kahvit, mutta  unohti  jostain  kumman  syystä
kannun kahvinkeittimen viereen! "Täähän lainehtii ihan  ****sti",  taisi  kuulua
Ozon ensireaktio tilanteeseen. Kaikenlaista hauskaa sitä siis tapahtui.  Toivot-
tavasti joku jaksoi tätä lukea. Ajattelin kuitenkin,  että  jos  Sakuun  saadaan
juttu, niin hyvä. Onhan tämäkin muisto ikimuistoisesta partysta. Seuraavat  par-
tyt ovatkin jo sitten kesällä.
 

{3Tulokset:  

CD-heitto:      1.  JuhoAP           2. OzO
PSX:            1.  Rocco            2. Falcon
FAST-musa:      1. "Cherry"/Rocco    2. "Porukat koisii"/Tripper
FAST-graffa:    1. "Banaani"/Cell    2. "Juhiz"/Tripper
Graffa:         1. "Ship"/Rocco      2. "OZO"/OzO sekä "enmietiä"/JuhoAP
Demo/intro:     1. "Raivo"/Cell      2. "Kyhäelmä"/JuhoAP
Musa:           1. "Bad luck"/Falcon 2. "Ballet Cosmique"/Tripper

Tuotoksia ei valitettavasti netissä ole (vielä), mutta niitä voi tiedustella
minulta sähköpostitse osoitteesta tripper@pp.inet.fi. Saatan myös piipahtaa
#amigafin-IRC-kanavalla.
