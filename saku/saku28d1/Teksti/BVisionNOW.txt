2
1*

{3                            BVisionPPC - Pelittääkö?
{3                            ------------------------
 
                                 Vesa Konttinen
 
 
{3Rajat uusiksi
{3-------------
 
Muutama kuukausi on tehnyt ihmeitä BVisionPPC:n ja PPC-turbon ohjelmistojen suh-
teen. On tullut Warp 3D 2 ja ensimmäiset sitä jotenkin hyödyntämään pyrkivät de-
mot ja pelin poikasetkin. Stormmesa ei  sekään  jätä  Permedia-piiriä  kylmäksi,
vaan hyödyntää kivasti piirin ominaisuuksia kolmion piirrossa.  Ei  sillä,  että
kortti ehtisi paljon huilailemaan normaalikäytössäkään, mutta  3D:n  tuoksinassa
näistä grafiikan ihmeistä yleensä revitään eniten tehoja irti.
 
 
{3Warp-myrsky
{3-----------
 
BVisionin ilmestyttyä ei Warp 3D tukenut ollenkaan Permedia 2:n  kivoja  ominai-
suuksia grafiikan piirrossa, vaan oli tyytyminen vain piirin muuten hieman riva-
kampaan ulosantiin AGAn jäljiltä. Ei ilman ongelmia selvitty  Warp3D:n  uudesta-
kaan tulemisesta version kaksi myötä. Ensimmäiset testit menivät harakoille  ko-
neen heittäytyessä selälleen aina, kun  jotain  hardware-kiihdytystä  yritettiin
ajaa.
 
Onneksi monella muullakin oli vastaavia ongelmia, eikä Warp 3D:n tekijä Sam Jor-
dan voinut paljon ripeämmin ihmisten ongelmia  hoitaa.  3DWorldin  postituslista
pursuaa ongelmista kärsivien kirjoituksia ja ratkaisuja niihin. Noiden ratkaisu-
jen joukosta omanikin kaivoin ja päivittelin CGX-kirjastoja sun muuta oheiskamaa
sekä tietenkin Warp 3D:n omia hardware-ajureita. Päivitysten avulla aukesi  vih-
doin taivas ja homma lähti niin sanotusti  rullaamaan.  Ainoa  harmi  oli  vielä
epämääräisesti käyttäytynyt ruudunkäsittely, jonka vuoksi vain ruudun yläreunaan
piirtyi kuvaa ja alareuna välkkyi ikävästi Stormmesan demoja  testaillessa.  Lo-
pullisen niitin löi MagicASL-valitsinpäivitys, jonka joku oli  todennut  antavan
vääriä tietoja näyttötiloista.
 
MagicASL:n poistettuani pääsin vihdoin nauttimaan häiriöttömästä  kuvasta.  Kii-
tettävä osa demoista ja ennen kaikkea näyttävä Warp 3D Engine -demo pelitti  ma-
koisasti - vai miltä tuntuu 1024x768x15bit kolmiulotteinen näkymä  noin  20  fps
siististi filteroituna. Se näyttää  kivalta,  eikä  640x480  samoilla  optioilla
näytä pahalta sekään. Vielä kun tuolla tarkkuudella homma pyörii koko  ajan  yli
35 fps, alkaa hieman hymyilyttää. Mikä hienointa, tuo Engine-demo on tehty tyys-
tin ilman PPC:n apua, siis tässä tapauksessa 040/25 MHz:n voimalla.  Prossutehoa
moinen ilmestys kuluttaa noin 70%, joten se kertoo jotain Permedia 2 -piirin ky-
vyistä hoitaa piirtoduunit omissa oloissaan samalla kun 040  keskittyy  johonkin
laskennan tapaiseen.
 
Lisää pökköä pesään lyö kivasti myös Skyfly-demo, jossa pääsee lentelemään pape-
riliidokkien seassa hulppeassa vuoristomaisemassa. Tämä demo käyttää jo hyödyksi
PPC:n   voimaa,   mikä   näkyy   lähinnä   piirtoetäisyyksissä.   Eihän    tuota
tyhjänpäiväistä liitelyä pitkään jaksa,  mutta  vastaavalla  tavalla  toteutettu
lentosimulaattori voisi kiinnostaa pidempäänkin. Stormmesan avustuksella  luodut
OpenGL-demot keskittyvät hieman vakavampiin aiheisiin ja tuovat  esiin  ammatti-
maisemman näkökulman. Stormin demot piirtävät erilaisin varjostuksin ja peilauk-
sin varustettuja kuvioita ja todellisia kappaleita reaaliaikaisesti sekä esitte-
levät paljon muita efektejä. Permediaa ei kaikissa  demoissa  käytetä  hyödyksi,
mutta sitä ei välttämättä huomaa, koska monet näistä demoista ovat melko  yksin-
kertaisia kuvioita. Toki PPC:n voima noissa näkyy, koska  demoista  on  olemassa
erikseen 68k- ja PPC-versiot.
 
 
{3Pelit ja vehkeet
{3----------------
 
Varsinaisesti pelipuolella ei vielä ole yhtään valmista peliä, joka tukisi  suo-
raan nyt tarjolla olevia parhaita, siis Permedia 2:n ja PPC:n ominaisuuksia  yh-
dessä. Demot lupaavat hyvää,  eikä  ominaisuuksista  ole  puutetta,  pitää  vain
löytyä jokunen rohkea kooderi urakoimaan ensimmäisiä kunnollisia pelattavia  pe-
lejäkin. Ja mitä nuo pelit olisivat? No, Napalm on hyvä esimerkki näyttökortteja
hyödyntävästä strategiasta, jonka demoversio pisti  jo  hieman  sormenpäät  syy-
hyämään, tosin aikarajoitus hieman vähentää demon vetovoimaa.
 
Toisaalta Napalm ei hyödynnä Permedian 3D-ominaisuuksia tai PPC:tä  vielä  lain-
kaan, vaan näyttää lähinnä mihin näyttökortilla terästetty Amiga pystyy. Huikei-
ta maisemia, monipuolisia yksiköitä, mahtavia räjähdyksiä ja parhaimmillaan kak-
sistaan tai useamman hengen voimin. Jos 3D-ominaisuuksia halutaan hyödyntää, tu-
levat heti mieleen autot, ne vetävät. Kyllä koneessa rahkeet riittävät, jos vain
tekijöitä vielä löytyy? Kovasti on kyllä  keskustelua  mitä  erilaisimmista  pe-
leistä postituslistoilla näkynyt, joten ehkä vielä jonain  päivänä  valon  näkee
uusi Maanteiden Siat -peli?
 
Vielä ei siis pääse upeita maisemia ja huikeaa pelattavuutta  esittävien  3D-pe-
lien kimppuun, vaan on tyytyminen toistaiseksi odottamaan uusia tuulia.  Omakoh-
taisesti tällä ei ole niin suurta merkitystä, mutta olisihan se  toisaalta  kiva
näyttää viimein, että Amigakin vielä kykenee uutuuspelejä pyörittämään.
 
Kirjoittajan tavoittaa sähköpostitse osoitteesta vek@sci.fi.
Lisätietoa BVisionPPC:stä löydät Saku #27:n Poweria!-artikkelista.
