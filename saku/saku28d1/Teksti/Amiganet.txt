15
1
-1 Ethernet.IFF 0 0
1 Ethernet.IFF 0 100*

{2                        Amiga ja kiinteä Internet-yhteys
{2                        --------------------------------

                               Janne Pikkarainen


Modeemit  väistyvät  pikkuhiljaa  nopeampien  vaihtoehtojen   tieltä   Internet-
käytössä. Puhelinyhtiöt tuputtavat ISDN:ää kuluttajille lähes väkisin, mutta it-
selleni tarjoutui mahdollisuus vielä  parempaan  vaihtoehtoon:  asuinalueellemme
rakennettiin kiinteä Internet-yhteys, jota toki itsekin päätin hyödyntää.

Alku aina hankalaa. Käytössäni on lautamallinen A1200, johon ei pahemmin  Ariad-
nea laiteta. Näin vaihtoehdoksi jäi kourallinen cnet.devicen (beta-asteella ole-
va PCMCIA-verkkokorttiajuri) ohjetiedostossa  mainittuja  PCMCIA-verkkokortteja.
Pahaksi onneksi kortit olivat merkiltään varsin eksoottisia, eikä tutuilla  Ami-
ga-jälleenmyyjilläkään ollut varastoissaan ainokaistakaan verkkokorttia.

Alkoi suunnaton korttien etsiminen niin lehti-ilmoitusten kuin  verkkosivujenkin
avulla. Noin viikon etsimisen jälkeen tärppäsi. Eräs  helsinkiläinen  pikkufirma
myi CNetin PCMCIA-verkkokorttia, vieläpä tarkalleen samaa mallia, joka oli  mai-
nittu cnet.devicen ohjetiedostossa. Kävin ostamassa kortin (490 mk), kytkin  sen
koneeseen ja käynnistin MiamiInitin.  Jännityksellä  katselin,  miten  MiamiInit
nuuski DHCP:tä. Noin puoli minuuttia tätä  osoitteenjakopalvelinta  pähkäiltyään
se löysikin kaiken tarpeellisen ja pyysi tallentamaan asetukset. Tein työtä käs-
kettyä ja käynnistin Miamin.

"Hui! Sehän toimii!" Kaksi sekuntia Online-nappulan painamisen jälkeen Miami il-
moitti olevansa linjoilla. Kyllähän se sitä olikin - AmIRC,  AmFTP,  IBrowse  ja
kaikki muutkin ohjelmat toimivat huomattavasti rivakammin kuin  ennen.  En  tätä
kirjoittaessani ole vieläkään oikein tottunut siihen, että postit tulevat YAMil-
la kotiin 2 Mbit/s. :-)

Ei niin hyvää, ettei jotain pahaakin. A1200  on  todellinen  säästömalli,  joten
myös sen PCMCIA-portista puuttuu yksi kondensaattori. Se ei haittaa muutoin kuin
ensimmäisen käynnistyksen ja joidenkin harvojen reboottien  yhteydessä.  Ongelma
ilmenee Miamin käynnistyessä, Miami valittaa ettei löydä korttia.  Onneksi  rat-
kaisukin on helppo - PCMCIA on ns. "hot pluggable" -väylä eli kortin voi  irrot-
taa ja laittaa takaisin virran ollessa päällä. "Verkkokortti irrota ja kiinnitä"
-operaation jälkeen kaikki toimii taas normaalisti.  Ellei  tätä  sinänsä  melko
harmitonta ongelmaa kestä ja tunnet kolvin pysyvän kädessäsi, niin  cnet.devicen
mukana toimitettava rakennusohje poistaa ongelman pysyvästi.











Kaiken kaikkiaan olen kuitenkin verkkokortin  toimintaan  erittäin  tyytyväinen,
ajurit toimivat vakaasti ja nopeasti, eikä virheitä siirrossa esiinny. Verkkomme
sisäinen nopeus on 10  megabittiä  sekunnissa  ja  testasimme  naapurini  (jolla
A1200T/060/Ariadne) kanssa, millaisiin nopeuksiin siinä  yllämme.  Naapuri  tuli
purkkiini muutamaa suurehkoa (5 megatavua) testitiedostoa siirtämään. Jo  telne-
tin avulla tiedostot liikahtivat noin 150-200 kilotavua sekunnissa, FTP-yhteyden
kautta luultavasti vielä vauhdikkaammin.
{2Verkkomme tekniikasta:
{2----------------------

  - Sisäinen (talonyhtiöiden välinen) nopeus 10 megabittiä/s
  - Nopeus kannuun asti (reititin, postipalvelin, proxy ym.)
    2 megabittiä/s, yhteys hoidetaan radiolinkillä
  - Nopeus kannusta eteenpäin 64 kbit/s, tätä lukiessasi luultavasti
    jo 256 kbit/s


{2Lisätietoja:
{2------------

http://kannu.hai.fi
ftp://ftp.sunet.se/pub/aminet/hard/drivr/cnetdevice.lha (76 kt)
