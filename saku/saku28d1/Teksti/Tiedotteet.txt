2
1*

{3               Suomen Amiga-käyttäjät ry:n alkuvuoden tiedotteet
{3               -------------------------------------------------

                                  Janne Sirén

 
Tämä on yhteenveto yhdistyksen viime Sakun jälkeen julkaisemista
tiedotteista.
 
{3---------------------------------------------------------------------------

14.02.1999

PHOTOALBUM/CYBERSHOW ALENNUKSELLA SUOMEN AMIGA-KÄYTTÄJÄT RY:N JÄSENILLE

Kuvien hallinta- ja esityspaketin PhotoAlbum/CyberShow rekisteröinti on
rajoitetun ajan tarjolla alennettuun hintaan Suomen Amiga-käyttäjät ry:n
jäsenille. Paketin alennettu hinta on 106,40 mk eli 17,90 euroa (normaali
hinta 152 mk eli 25,56 euroa). Lisäksi tarjolla on ImageFX-, Photogenics-
ja XiPaint-lisämoduulit alennettuun hintaan (á 21,28 mk eli 3,58 euroa).

Tarjous on esitetty pohjoismaisille Amiga-kerhoille. Suomen Amiga-käyttäjät
ry:n osalta se koskee vuoden 1999 jäsenmaksun maksaneita jäseniä. Yhdistys
ei järjestä ryhmätilausta, mutta jäsenet saavat pyynnöstä ohjelman tekijän
lähettämät ohjeet alennustilauksen tekemiseen. Voit pyytää tilausohjeet
yhdistyksen varapuheenjohtaja Janne Siréniltä (osoite siren@mikrobitti.fi).
Tarjous on voimassa 31. maaliskuuta 1999 saakka.

Lisätietoja ja esittelyversion PhotoAlbum/CyberShow-ohjelmistopaketista
(www.amigaworld.com/support/photoalbum) sekä Suomen Amiga-käyttäjät ry:n
kotisivut (http://batman.jytol.fi/~saku, http://tzimmola.tky.hut.fi/saku)
löydät Internetistä.

Esitetyt hinta- ja tilaustiedot on saatu PhotoAlbum/CyberShow-paketin
tekijältä. Suomen Amiga-käyttäjät ry. ei vastaa niiden oikeellisuudesta.

{3---------------------------------------------------------------------------

01.04.1999

SUOMEN AMIGA-KÄYTTÄJÄT RY:N SAKU-CD-ROM JÄLLEEN SAATAVILLA

Saku-CD-ROM-levyn ensimmäinen versio, joka sisältää lähes kaiken Suomen
Amiga-käyttäjien unionin ja Suomen Amiga-käyttäjät ry:n vuosina 1993-1997
julkaiseman materiaalin, on jälleen saatavilla edulliseen hintaan. Itse
poltettu levy maksaa vain 30 markkaa (lisäksi postikulut 12 markkaa) ja
saatu tuotto käytetään maksuttoman Saku 99 -tapahtuman rahoittamiseen.

CD-ROM sisältää mm. toiminnan alkuun sysänneen Amigakerho 1 -levykelehden,
kaikki Saku-lehdet numeroon 24 saakka, yhdistyksen kotisivut alkuvuodelta
1998, skannatun paperi-Sakun vuodelta 1993, moduuli- ja logokilpailujen
tuotokset sekä bonuksena PTV:llä vuonna 1995 pyörineen Amiga-mainoksen
MPEG-muodossa (tekijän luvalla) - yhteensä 88 megatavua huvia, hyötyä ja
historiaa.

Tilaus toimitetaan postitse tilisiirtoa vastaan. Levyn myyjä on Suomen
Amiga-käyttäjät ry., joka on voittoa tavoittelematon yhdistys, ja romppua
voi tiedustella sähköpostitse osoitteesta siren@mikrobitti.fi. Tarjous on
voimassa rajoitetun ajan.
Lisätietoja Suomen Amiga-käyttäjät ry:stä saat yhdistyksen kotisivuilta
(http://batman.jytol.fi/~saku/, http://tzimmola.tky.hut.fi/saku/).

{3---------------------------------------------------------------------------

04.04.1999

SUOMEN AMIGA-KÄYTTÄJÄT RY. JÄRJESTÄÄ SAKU 99 -TAPAHTUMAN

Suomen Amiga-käyttäjät ry. järjestää kolmannen vuotuisen Amiga-tapahtuman,
Saku 99:n. Tapahtuma seuraa viime vuoden menestyksekästä Saku 98:aa, jossa
vieraili arviolta 500 kiinnostunutta harrastelijaa, ja siitä kaavaillaan
taas kerran aikaisempaa suurempaa ja parempaa. Amigan Petro Tyschtschenko
on jo varmistanut osanottonsa ja muita kohokohtia suunnitellaan.

Saku 99 järjestetään lauantaina 4. syyskuuta 1999 tiedekeskus Heurekassa
Vantaalla. Paikka on sama kuin viime vuonna ja tapahtumatiloja on
laajennettu varaamalla käyttöön lisäaula. Tapahtuma alkaa alustavien
tietojen mukaan kello 12 ja päättyy kello 18. Sisäänpääsy on ilmainen.
Seuratkaa suunnitelmien edistymistä lähikuukausien aikana.

Lisätietoja Suomen Amiga-käyttäjät ry:stä saat yhdistyksen kotisivuilta
(http://batman.jytol.fi/~saku/, http://tzimmola.tky.hut.fi/saku/). Voit
pyytää lisätietoja sähköpostitse Janne Siréniltä (siren@mikrobitti.fi).

{3---------------------------------------------------------------------------

04.04.1999

JIM COLLASIN AMIGA '99 -PUHE PEILATAAN KOTIMAISELLE FTP-PALVELIMELLE
Amigan pääjohtajan Jim Collasin Amiga '99 -tapahtumassa St. Louisissa
maaliskuussa pitämä puhe on pian noudettavissa nopealta kotimaiselta
FTP-palvelimelta ADPCM3- ja MP3-muodossa. Amiga User Group Networkin
julkaisemat äänitiedostot on Suomen Amiga-käyttäjät ry:n toimesta siirretty
luvalla julkiselle ftp.funet.fi-palvelimelle.

Puheessaan Collas esittelee itsensä ja käsittelee mm. seuraavan sukupolven
Amiga-laitteita ja AmigaOS 3.5 -päivitystä. Äänitiedostot on noudettavissa
osoitteesta ftp://ftp.funet.fi/amiga/audio/misc/misc/ viimeistään ensi
torstaina, kun palvelimen ylläpito on siirtänyt ne julkisille alueille.

{3---------------------------------------------------------------------------

FOR IMMEDIATE RELEASE

Finnish Amiga Users Group Announces Saku 99

ESPOO, FINLAND - April 4, 1999 - Finnish Amiga Users Group is pleased to
announce it's third annual Amiga event, Saku 99. Following the success of
Saku 98, which was visited by some 500 Amiga enthusiasts, Saku 99 is aimed
to be bigger and better than the previous events. Mr. Petro Tyschtschenko
of Amiga has already confirmed his presence and other great highlights are
planned.

Saku 99 will be held on Saturday September 4th 1999 at the Science Centre
Heureka in Vantaa, near Helsinki. The venue is the same as last year and
available floor space has been increased by reserving an extra hall for the
event. The event is expected to open at 12:00 and end at 18:00. Admission
will be free of charge. Please stay tuned for more details as the planning
progresses.
For further information, visit Finnish Amiga Users Group's Web Site at
http://batman.jytol.fi/~saku/ or http://tzimmola.tky.hut.fi/saku/. E-mail
inquiries may be sent to Janne Sirén (siren@mikrobitti.fi).

About Finnish Amiga Users Group

Finnish Amiga Users Group (Suomen Amiga-käyttäjät ry.) is a non-profit
organization for promoting Amiga computing and helping Amiga users in
Finland. Also known as Saku, after it's disk magazine, the group is trying
to accomplish it's goals by organizing meetings and by publishing a disk
magazine. Since 1993 the Finnish Amiga Users Group and it's predecessors
have released almost thirty issues of the disk magazine and held several
public gatherings. Other accomplishments include the Web site and Sakunet,
a national Fidonet style network of Amiga related bulletin board systems.
