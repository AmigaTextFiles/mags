2
1*

Janne Sirén on seurannut Gatewayn Amiga-yhtiön suunnitelmia alusta  saakka  her-
paantumattomalla mielenkiinnolla. Janne on keskustellut  niistä  useiden  Amiga-
maailman merkkihenkilöiden kanssa ja tavannut  useita  Amigan  johtohahmoja,  ja
yrittää nyt poimia vallitsevan hämmennyksen keskeltä ne todelliset  avainkohdat.
Mikä onkaan Amigan suunnitelma, vai onko sellaista?
 
 
{3                     Amiga kuoli taas, kauan eläköön Amiga
{3                     -------------------------------------
 
                                  Janne Sirén
 
 
{3Epämääräinen julkisivu
{3----------------------
 
Olen mielenkiinnolla seurannut Amiga-yhteisön ja ulkopuolisten tahojen reaktioi-
ta Amiga-yhtiön  suunnitelmiin.  Loppukesästä  Amiga  oli  onnistunut  keräämään
hämmästyttävän määrän positiivista julkisuutta lehdistössä, kiitos paljolti  Jim
Collasin avoimemman informaatiopolitiikan. Vanha Amiga sai vihdoin jopa kiitosta
menneistä vuosista, sen sijaan että sitä olisi teilattu kuolleeksi.
 
Amiga-yhteisö osoittautui ristiriitaisemmaksi yleisöksi, eivätkä Amigan  suunni-
telmat Linux-valinnasta tai MCC:n rakentamisesta suinkaan saaneet  varauksetonta
kannatusta. Yksi  asia  oli  kuitenkin  yhteistä  useimmille  kommenteille  sekä
käyttäjien että median keskuudessa, joskin sitä ilmeni vielä enemmän ensin  mai-
nittujen riveissä:  Amigan  suunnitelmat  digitaalisesta  yhdentymisestä  jäivät
MCC:n varjoon. Linuxin TCP/IP:stä puhutiin suhteessa paljon  enemmän  kuin  Ami-
gaObjectsien mahdollisuuksista.
Ensisilmäyksellä tämä vaikuttaa aivan ymmärrettävältä. Onhan Amiga  PR  sekalai-
sessa viisaudessaan töräytellyt maailmalle tiedonantoja toisensa  perään,  jotka
ovat alleviivanneet nimenomaan tietokoneaspekteja heidän suunnitelmissaan:  MMC,
QNX, Linux, MCC jne. Asiaan vähemmän paneutunut on siis helpostikin voinut nähdä
perinteiset kotitietokoneet keskeisimpänä osana heidän  suunnitelmaansa,  vaikka
mikään ei voisi olla kauempana totuudesta.
 
Miksi meille sitten on syötetty "pajunköyttä" Amigan tulevaisuudesta tietokonee-
na? Yhteisö on kaivannut tietoa, ja tietokoneista on ollut helpompi puhua.  QNX,
Linux ja MCC eivät ole varsinaisesti olleet vallankumouksellisia eivätkä  Amigan
tarkoin varjeltuja salaisuuksia, joten paremman puutteessa  niistä  on  löytynyt
jotain sanottavaa Amiga-messuille. Ja kun Amiga-yhteisö on tottunut ajattelemaan
Amigaa tietokoneena, on Amigan julkilausumatkin ollut helppo ymmärtää siinä kon-
tekstissa.
 
Toisaalta Amigalta on puuttunut kunnollista PR-osaamista,  mikä  on  sekoittunut
Gatewayn tarjoamien  puutteellisten  resurssien  ja  satunnaisten  mahtikäskyjen
kanssa sotkuksi, joka on paitsi  romahduttanut  yrityksen  uskottavuuden  Amiga-
käyttäjien silmissä, myös saanut Amigan todellisen vision ja suunnitelman hukku-
maan taustakohinaan.
 
Kun sitten Jim Collas otti ja erosi ja uusi pääjohtaja Tom Schmidt ilmoitti Ami-
gan hyllyttäneen suunnitelmat rakentaa Amiga  MCC,  niin  media  kuin  Amiga-yh-
teisökin oli ripeästi toitottamassa Amigan kuolemaa. Osa  ulkomaisista  lehdistä
sentään ymmärsi asian vähäisen merkityksen Amigan  suunnitelmille,  mutta  monet
Amiga-käyttäjät, jopa ne jotka olivat vastustaneet  MCC:tä  henkeen  ja  vereen,
toivottivat Amiga-yhtiölle hyvää matkaa helvettiin.
 
Useat reaktiot olivat kaikessa ristiriitaisuudessaan ja  perättömyydessään  jopa
uskomattoman huvittavia. Tahot, jotka olivat vihanneet Amigan  MCC-suunnitelmia,
kaipasivat nyt niitä, jotkut moittivat Amigaa täysin  suunnitelmien  puutteesta,
toiset keksivät että Amiga tekee enää Java-appletteja, Amigan  jo  kauan  sitten
kuolleeksi katsoneet keksivät uudestaan että nyt se on kuollut - ja  lista  jat-
kuu.
 
Mutta unohdetaanpa hetkeksi ne "täysin merkityksettömät" QNX:t ja MCC:t, ja  pa-
lataan vuoteen 1997. Huomaamme, että Amiga on  itse  asiassa  puhunut  asiaa  jo
kauan.
 
 
{3Todellinen suunnitelma
{3----------------------
 
Gateway 2000, kuten Gatewayta silloin vielä  kutsuttiin,  osti  Amigan  keväällä
1997, ilmeisesti alun perin vain patenttien vuoksi. Alustavien,  ympäripyöreiden
feel good -puheiden jälkeen ensimmäinen konkreettinen kommunikaatioaskel muistuu
mieleen elokuulta 1997, jolloin uudenkarhean Amiga  Inc:n  toimitusjohtaja  Jeff
Schindler kokosi kymmenkunta vierasta, pääasiassa ICOA:sta, tutustumaan  yrityk-
sen suunnitelmiin ja tiloihin Dakota Dunesiin Yhdysvaltoihin.
 
Yksi näistä vieraista oli elektronisen Amiga  Report  -lehden  toimittaja  Jason
Compton, joka raportoi kokoontumisesta uskoa valavin sanoin  lokakuun  CU  Amiga
-lehdessä. Myöhemmin Compton on toistuvasti nähty  uutisryhmissä  muistuttamassa
Amigan suunnitelman avainkohdista, jotka ovat alusta saakka olleet aivan muualla
kuin kotimikromarkkinoilla. Itse asiassa Compton  muisteli  hiljattain  allekir-
joittaneelle kirjoittamassaan sähköpostissa, kuinka  "digital  convergence"  oli
Schindlerin huomion keskipisteenä jo elokuussa 1997.
 
Kölnin Computer '97 -messujen aikaan Amiga-uutisia  hallitsivat  vielä  lukuisat
Amiga-kloonit, joiden lisensoinnista Gatewayn Amigan alkumetrit  varmasti  hyvin
muistetaan. Ikävä kyllä vain harva näistä tuotteista koskaan  ehti  markkinoille
saakka, mutta Petro Tyschtschenko neuvotteli ahkerasti silloisten  Amiga-yritys-
ten kanssa mahdollisuuksista kehittää olemassaolevaa  Amiga-tuoteperhettä.  Ami-
gaOS 3.5 mainittiin ja puhetta oli radikaalimmista uudistuksista tulevina vuosi-
na.
 
Julkisesti tulevaisuuden suunnitelmista ei siis vielä puhuttu, vaikka ne  olivat
jo pitkään olleet työn alla vuoden 1997 kääntyessä loppusuoralle.  Ilmeistä  on,
että yritystä oli myös rajallisesti kehittää nykyistä Amiga-tuoteperhettä, josta
kielii mm. vuoden 1998 alussa PowerPC-korteille annettu moraalinen tuki.  Vuotta
myöhemmin Jim Collas kertoi ensi töikseen, kuinka Gateway oli sittemmin katkais-
sut suunnitelmat nykyisen tuoteperheen kehittämiseksi, ja ne jäivät lähinnä Pet-
ron näpertelyjen tasolle.
 
Amiga julkisti suunnitelmiensa varsinaiset suuntalinjat huhtikuussa 1998 Lontoon
World of Amiga -messuilla. Tarkkamuistiset  varmasti  muistavat,  kuinka  hieman
epämääräinen lehdistötiedote sai pian Internetin pullolleen huhuja uudesta  Ami-
gasta, jonka pääteltiin olevan lähestulkoon pelkkä PC. Itse asiassa Jeff Schind-
ler kuitenkin julkisti messuilla Amigan suunnitelman valloittaa digital  conver-
gencen eli digitaalisen yhdentymisen avaamat markkinat. Heinäkuun CU Amiga -leh-
ti mainitsee myös Jim Collasin, joka oli silloin Amigan yhteyshenkilö  Gatewayl-
la.
 
Digitaalisella yhdentymisellä  tarkoitetaan  visiota  tulevaisuuden  maailmasta,
jossa kaikki elektroniset laitteet keskustelevat keskenään ja hyödyntävät  tois-
tensa palveluita saumattomasti - tavalla, johon nykyiset tieto-  ja  kodinkoneet
eivät kykene. Schindler kertoi set-top-bokseista,  pelikonsoleista,  työasemista
ja kodinkoneista, mutta jatkoi samaan hengenvetoon, kuinka he eivät aio  valmis-
taa näitä itse, vaan keskittyvät pääasiassa ohjelmistoon. Tämä  siis  jo  huhti-
kuussa 1998.
Jälkeenpäin olemme kuulleet, kuinka silloinen  Amigan  käyttöjärjestelmäkumppani
vetäytyi projektista juuri ennen World of Amiga -messuja,  ja  julkistamistilai-
suus jäi paljon odotettua suppeammaksi. Sen sijaan Amiga  puhui  salamyhkäisestä
piiriteknologista, mediaprosessorista, jonka Amiga-yhteisö pian  nimesi  MMC:ksi
(Monster Mystery Chip). Vieläkään ei ole aivan varmaa, mistä piisirusta oli  ky-
symys, mutta Amiga on kertonut, että useita vastaavan teholuokan piirejä on sit-
temmin ilmestynyt horisonttiin.
 
Amiga-yhteisössä kiinnitettiin huomiota  lähinnä  uuteen  mediasuorittimeen,  ja
suurena huolena oli myös Classic Amigan, joksi perinteistä Amigaa alettiin tuol-
loin kutsua, hämäräksi jäänyt tulevaisuus. Digitaalinen yhdentyminen  mainittiin
kyllä muutamaan otteeseen, mutta se jäi selvästi taka-alalle, vaikka olikin  ni-
menomaan Amigan suunnitelmien kannalta tärkeä asia. Amigahan on useaan otteeseen
kertonut, kuinka sen teknologia on varsin riippumaton  käytetystä  laitteistosta
tai käyttöjärjestelmästä.
 
 
{3Pakka sekoittuu yhä enemmän
{3---------------------------
 
Vaikka Amiga puhui toistuvasti "tutkan alla pysyttelemisestä", sillä oli kuiten-
kin vastassaan kysymyksiinsä vastauksia odottava Amiga-yhteisö, ja niinpä  suun-
nitelmista tihkui lisää tietoa pitkin vuotta. Seuraava suuri uutinen  tuli  mar-
raskuun Computer '98 -messuilla Kölnissä, jossa yksi mediasuoritin oli jo  vaih-
tunut puheeksi kolmesta vaihtoehdosta,  ja  uusi  käyttöjärjestelmäkumppani  QNX
julkistettiin.
 
Uutta partneria kehuttiin tietysti  lukuisin  superlatiivein,  mutta  Commodoren
ajoilta tuttu Allan Havemose, joka oli tuolloin työskennellyt  Amigalla  osa-ai-
kaisesti jo vuoden päivät, kertoi vuoden  1999  helmikuun  CU  Amiga  -lehdessä,
kuinka he olivat harkinneet myös Linuxia, BeOSia  ja  muita  käyttöjärjestelmiä.
Yleisesti huhutaan BeOSin olleen se yhteistyökumppani, joka vetäytyi ennen  Lon-
toon World of Amiga -messuja.
 
Amiga puhui runsaasti QNX:n ominaisuuksista, mutta digitaalinen yhdentyminen jäi
edelleen hieman epämääräiseksi käsitteeksi ja oli sitä  myös  lehdistössä.  Itse
asiassa historiaa tutkittaessa käy varsin selväksi, kuinka vähän Amiga  loppujen
lopuksi suostui kertomaan omasta osuudestaan seuraavan sukupolven  tuotekehitte-
lyssä, mikä tietysti tekee yleisön häkeltymisestä varsin ymmärrettävää.
 
Mahdollisista tulevaisuuden tuotteista  mainittiin  Kölnissä  mm.  Internet-  ja
DVD-yhteensopiva pelikone, digitaalinen multimedia-set-top-loota, alle 500  dol-
larin tietokone, keittiön tai makuuhuoneen yhdistetty TV/tietokone,  opiskelija-
kannettava, suuriruutuinen TV/tietokone ja mediatyöasema. Amiga ei  edelleenkään
puhunut näiden tuotteiden valmistamisesta itse, vaan viittasi olemassaoleviin ja
potentiaalisiin yhteistyökumppaneihinsa.
 
Amigan julkisivua vaivasivat kuitenkin viivästykset, ja ulospäin saattoi näyttää
siltä, ettei Amiga oikeastaan tehnyt mitään. Esimerkiksi pariin kertaan lupailtu
kehitysympäristö antoi edelleen odottaa  itseään.  Uutta  puhtia  kuvioihin  toi
keväällä 1999 Jim Collas, joka nimettiin yhtiön uudeksi  pääjohtajaksi  ja  joka
kertoi tuoneensa mukanaan Gatewayn täyden tuen - joka aikaisemmin  Amigalta  oli
hänen mukaansa puuttunut.
 
Pian alkoikin tapahtua: Amiga palkkasi useita  nimekkäitä  työntekijöitä,  avasi
uusia toimitiloja ja kommunikoi ahkerasti. Jim Collas lanseerasi käsitteen  val-
lankumouksesta toistamalla sitä lempilausahduksenaan, ja tuntui kuin Amiga olisi
saanut aivan uuden suunnitelman. Tai siltä ainakin saattoi tuntua,  jos  seurasi
varomattomasti mutu-fiiliksiään, kuten liian monet Amigan tilannetta  arvioineet
ovat tehneet.
Itse asiassa vallankumouksellisesta tuotteesta puhui jo  Allan  Havemose  lehti-
haastattelussa kuukausia aikaisemmin, ja arkkitehtuurit, jotka Jim Collasin  en-
tistä avoimempi informaatipolitiikka toi ensimmäistä kertaa  tutuksi  (mm.  Ami-
gaObjects), olivat olleet työn alla jo ainakin vuoden. Nämä kuin tyhjästä ilmes-
tyneet konseptit ovat kenties eräitä kaikkein pahiten väärinymmärettyjä  asioita
Amigan historiassa, mutta juuri niissä piilee uuden Amigan  lahja  tulevaisuuden
tietotekniikalle. Ymmärrä tämä.
 
Vaikka Collas kiistatta toi mukanaan raikkaan tuulahduksen,  Gatewayn  rahaa  ja
tarvittavan sysäyksen suunnitelmien eteenpäin saattamiseksi, hän ei  tuonut  pu-
heidensa vallankumousta, vaan sitä Amiga oli työstänyt  kaikessa  hiljaisuudessa
jo vuodesta 1997. Unelma digitaalisesta yhdentymisestä ja sen tuomista  suunnat-
tomista, lähes koskemattomista markkinoista oli  ollut  ajavana  tekijänä  siitä
lähtien kun Gatewayn pääjohtaja Ted Waitt antoi Amigan avaimet Jeff Schindleril-
le.
 
 
{3Ollako tietokone vai ei?
{3------------------------
 
Tietokoneet ovat olleet jatkuvasti osa Amigan suunnitelmaa, mutta ne on mainittu
lähinnä ulkopuolisten valmistajien ja viitehardwaren yhteydessä. Jim Collas jul-
kisti ja ilmeisesti myös aloitti suunnitelmat Amiga Multimedia Convergence  Com-
puterin (MCC) valmistamiseksi; aikaisemmin Amiga oli kertonut valmistavansa itse
korkeintaan ensimmäisen kehittelykoneen. QNX vaihtui samalla Linuxiin, mikä  oli
lähinnä markkinastrateginen veto eikä teknisesti merkittävä - Amigahan on  tois-
tuvasti kertonut, kuinka laitteistoriippumaton  heidän  järjestelmänsä  oikeasti
on.
 

MCC:n oli tarkoitus olla langattoman tabletin ohella ensimmäinen seuraavan suku-
polven Amiga-tuote, ja sellaisena esimerkki niistä mahdollisuuksista, joita uusi
Amiga tarjoaa. Huomion arvoista on, ettei Amiga koskaan julkistanut suunnitelmia
jatkaa tätä tuoteperhettä, vaan MCC olisi hyvinkin saattanut jäädä kertaluontoi-
seksi kokeiluksi. Myös Collas puhui toistuvasti  siitä,  kuinka  tulevaisuudessa
Amiga-laitteita valmistavat useat yritykset ja kuinka Amiga-käyttöympäristö  le-
viää mitä erilaisimpiin järjestelmiin.
 
Jim Collasin erottua syistä, joita on spekuloitu lähinnä valtapoliittisessa  va-
lossa, uusi pääjohtaja Tom Schmidt kertoi hyllyttäneensä MCC:n, joka  oli  hänen
mukaansa epärealistinen hanke Amigalle. Sen sijaan Tom Schmidt  palasi  Collasin
valtakautta edeltäneille linjoille, jossa Amiga keskittyy vain  tekemään  ohjel-
mistoja ja lisensoi teknologiaansa yhteistyökumppaneiden käyttöön.  Kun  tarkas-
tellaan suunnitelmaa kokonaisuudessaan, huomataan kuinka pieni  ja  mitätön  osa
nyt hyllytetty MCC oikeastaan oli.
 
MCC sai kohtuuttomasti huomiota, koska  tietokoneet  ovat  lähellä  Amiga-kansan
sydäntä, ja digitaalisen yhdentymisen juju ja Amigan tarkka panos sen toteutumi-
seksi on edelleen paljolti hämärän peitossa. Amigan PR-työtä ei  voi  kovin  yh-
tenäiseksi  kehua,  itse  asiassa  se  on  ollut  paikoin  melko  karmeaa,  sekä
hyväksyttävistä että vähemmän hyväksyttävistä syistä, mutta yksi vallitseva tee-
ma löytyy: todella tärkeistä asioista puhumista on vältelty.

Collas kyllä väläytteli visioita suuresta vallankumouksesta, mutta samalla Amiga
puhui yksityiskohtaisesti vain MCC:n  tekniikasta,  jonka  kerrottiin  kuitenkin
olevan vähemmän vallankumouksellinen, ja että avainteknologiat ovat edelleen sa-
laisuuksia. Merkkejä hiljaisuudessa tehdystä työstä alkaa kuitenkin  pulpahdella
pinnalle, kuten toistakymmentä uutta Amigalle myönnettyä patenttia;  eivätkä  ne
vielä sisällä kesän alussa haettuja  patentteja,  jotka  Collas  arvioi  todella
tärkeiksi.
Tom Schmidt sai paljon haukkuja arvioidessaan valtaan astumisensa jälkeen,  että
"Amigassa ei koskaan ollut kysymys laatikosta... Amigassa  oli  yksinkertaisesti
kysymys paremmasta tavasta". Ehkäpä  Schmidt  erehtyi  Amigan  alkuperäisen  te-
kijäkaartin visiosta, ken tietää, mutta hänen sanansa kertovat  nykyisen  Amigan
suunnitelmasta enemmän kuin tuhat kuvaa: Amigalla ei olla kiinnostuneita yhdestä
laatikosta, vaan paremmasta tavasta yhdistää kaikki maailman laatikot. Tämä  vi-
sio ei ole muuttunut sitten vuoden 1997.
 
 
{3Digitaalinen yhteenveto
{3-----------------------
 
Olin paikalla, kun Jim Collas antoi tähänastisista  tarkimman  kuvauksen  Amigan
visiosta ja suunnitelmasta Lontoon World of Amiga -messuilla heinäkuussa. Collas
puhui innostavasti ja mieltä nostattavasti, ja on kieltämättä  harmi,  että  hän
jätti Amigan taakseen. Kaikki hänen eronsa jälkeen Amigalta kantautuneet  tiedot
kuitenkin alleviivaavat sitä, mitä olen yrittänyt tehdä edellä selviäksi:  suun-
nitelma on pysynyt samana, ja meillä on edelleen varsin heppoinen kuva sen  suo-
mista mahdollisuuksista.
 
Collas kuitenkin raotti hieman hypesanojen ja trenditermien luomaa verhoa ja an-
toi mielikuvitukselle ruokaa. Hän puhui AmigaObjectseista palveluina, joita  eri
laitteet kotona tai toimistossa tarjoavat. Ajatellaanpa esimerkiksi, että  tele-
visio sisältää näytön ja televisiovirittimen, tietokone joukon vakiokomponentte-
ja, ja langaton litteällä näytöllä varutettu tabletti Star Trekin hengessä lojuu
olohuoneen pöydällä - kaikki lähiverkotettuina toisiinsa.
 
Television katselu onnistuu kaikilla mainituilla laitteilla, vaikka vain televi-
siossa on varsinainen viritin - sen signaali voidaan ohjata minkä  tahansa  ver-
kossa olevan laitteen näytölle. Langaton tabletti kosketusnäytöllä  on  unelmien
kauko-ohjain: televisiokuva voisi näkyä suoraan sen näytöllä, ja television suu-
rella ruudulla näkyviä kanavavalintoja voisi suorakäsitellä tabletin näytöllä.
 
Puolisoiden välinen taistelu kaukosäätimen haltijasta saa  aivan  uusia  ulottu-
vuuksia, kun kodin Amiga-käyttöympäristö yhdistetään Internetiin,  ja  Japanissa
työmatkalla oleva aviomies hallitsee kodin televisiota omalla  kämmenmikrollaan.
Videoitakaan ei tarvita, onhan edellä mainitussa, verkkoon  kytketyssä  tietoko-
neessa kiintolevy, jolle ohjelmat voidaan  tallentaa  suoraan  televisiosta.  Ja
tämä oli vain yksi esimerkkiskenario, antakaa mielikuvituksenne miettiä lisää...
 
Nähtäväksi jää, millainen on tarkalleen Amigan teknologiapanos ja  mikä  on  sen
yhteistyökumppaneiden kuten Sunin merkitys, mutta  Amigaa  ei  kannata  ainakaan
tyhmien nettipäätteiden tai Java-applettien visioimisesta  moittia.  Suunnitelma
on paljon, paljon kiehtovampi, ja juuri siitä syystä onkin niin sääli,  että  se
on saanut kärsiä huonosta julkisuustyöstä, Gatewayn oikuttelusta ja paikoin huo-
nokäytöksisestä ja valikoivasti kuulevasta Amiga-yhteisöstä. Toivon vain,  ettei
se ole kärsinyt liikaa - onneksi Amiga ei ole ainoa yhtiö,  jolla  on  vastaavia
suunnitelmia.
 
Mihin tämä sitten jättää tietokoneharrastuksesta kiinnostuneen  Amiga-käyttäjän?
Siihen en osaa tähän hätään tarjota vastausta, mutta kehotan  seuraamaan  tilan-
teen kehittymistä avoimella  mielellä  ja  välttämään  hätäisiä  johtopäätöksiä.
Älkää myöskään jättäkö mitään yhden kortin varaan - on aivan  mahdollista,  että
seuraavan sukupolven Amiga löytyy nopeammin seuraavasta televisiostasi kuin tie-
tokonepöydältäsi.
