2
1*

{3                                  Assembly '99
{3                                  ------------
 
                               Risto Mäki-Petäys
 
 
Olimme varanneet neljä  pöytäpaikkaa  Hartwall-areenalta,  mutta  pahat  uutiset
kuultuamme kaksi tuttavaani päätti jättää messut käymättä  ja  myivät  lippunsa.
Kotisivuilla mainittiin, ettei halliin saa tuoda omia ruokia ja juomia ja nukku-
mista saa harjoittaa vain nukkumasalissa. Lipuista luopumisen jälkeisenä päivänä
selkisi kuitenkin, että säännöt oli saatu kumottua.
 
Aiemmista kerroista viisastuneina ja rutinoituneina otimme mukaan mm.  taskulam-
pun, makuupussit ja kylmäkaapin ja  jätimme  stereot  pois.  (Kaiutinjohtoja  on
käsittämättömän hankala ruveta vetämään pimeässä, eikä salissa  kuitenkaan  kuu-
luisi mitään hikisestä stereoyhdistelmästä.) Kuulosuojaimia  ei  löytynyt  tähän
hätään, mutta onneksemme tänä vuonna oli melurajoitus: saliin  ei  saanut  tuoda
300 wattia ylittävää laitteistoa. Toisena myönteisenä puolena  mainittakoon  pa-
rempi ilmastointi ja viileys - ainakin meidän pöydässämme.
 
Saavuimme Hartwall-areenalle perjantaina kello yhden tienoilla. Areena ei  ollut
kaikkein selvimpiä paikkoja parkkeerauksen suhteen, kulutimme siihen noin  15-20
minuuttia ja jouduimme maksamaan pysäköinnistä. Takaisin päin saimme  järjestet-
tyä ilmaispysäköinnin. Saimme  kuin  ihmeen  kaupalla  tavarat  ahdettua  yhteen
kärryyn, joskin tavarat hieman naarmuuntuivat. Kauhistuimme hieman,  kun  näimme
ovella massiivisen turvavartijan, joka epäselvällä puheellaan pyysi meitä purka-
maan lastimme. Kokemuksesta keksimme suostua vain, jos he auttavat kasaamaan ta-
varat takaisin, joten pääsimme sisään ilman tarkastusta.
 
Olin onnistunut kadottamaan paikkatodistuksen omaan huoneeseeni jo reilusti  en-
nen tapahtumaa, enkä ole sitä vieläkään löytänyt. Paikkojen sijainti sentään oli
tiedossa, mutta  jotkut  olivat  jo  vieneet  paikkamme.  Sen  sijaan  viereinen
pöytärivi oli tyhjänä, joten  päätimme  lastata  tavarat  siihen.  Paikoille  ei
ketään muita ilmaantunut jatkossakaan.
 
Tänä vuonna oli tarkoitus verkottaa koneemme (tornitettu A4000 sekä  pöytämalli-
nen A1200). Tilasimme verkkokortit  yksityiseltä  henkilöltä,  jota  ei  näkynyt
IRC:ssä kolmeen viikkoon ennen messuja, joten päätin ostaa omani (vaikka olinkin
jo maksanut etukäteen) Broadlinelta. Päivää ennen ostoa samainen henkilö  sitten
ilmaantuikin #AmigaFIN-kanavalle ilmoittaen, että kortit ovat saapuneet ja  että
saisimme ne messuilla.  En  ollut  kovin  innostunut  asentamaan  mitään  paikan
päällä, sillä siellä olisi varmasti pimeää, ja asennusongelmia tulee  kuitenkin,
mutta pakko oli.
 
Sain henkilön kiinni kännykästään melkein heti saavuttuamme saliin, ja hän  toi-
mitti kortit melko nopeasti. Valitti vain, että myyjä oli lähettänyt liian vähän
kortteja, joten kaksi asiakasta joutui  olemaan  ilman  korttiaan  tänä  vuonna.
Tällä kertaa halli oli suhteellisen valoisa ensimmäisinä tunteina, joten  kortti
asentui koneeseen melko näppärästi. Sitten vain  ostamaan  verkkokaapelia,  jota
sai tänä vuonna alennuksella 10 metriä 100 markalla.
 
Järjestäjiä  voi  kyllä  haukkua  siitä,  että  he   olivat   rahanahneuksissaan
järjestäneet paikat liian ahtaiksi; oli käsittämättömän  tuskallista  ylipäätään
ahtautua keskelle pöytäriviä saati sitten löytää keskitin. En  päässyt  verkkoon
ensi yrittämällä (Miami valitti ettei saa ip-osoitetta  DHCP-serveriltä),  mutta
pian selvisi, että koko pöydästä oli verkko pimeänä. Puolessa tunnissa  sinipai-
tainen verkkoryhmä oli saanut keskittimen käynnistettyä uusiksi, ja oma  koneeni
olikin jo netissä. A1200:n verkkoelämä jäi tältä vuodelta lyhyeksi: PCMCIA-verk-
kokortin valot eivät enää palaneet, eikä kone löytänyt korttia. Ilmeisesti kort-
ti oli maanantaikappale ja meni rikki itsestään, joten se  lähti  takuuhuoltoon.
Koneemme olivat myös mykkiä, sillä olin onnistunut unohtamaan mikserin muuntajan
kotiin, eikä kuulokkeisiin riittänyt Toccatasta kuiviltaan puhtia.
 
Verkossa harmitti palomuurit, jotka ilmeisesti olivat syypäinä siihen,  etteivät
FTP ja SSH toimineet kaikkialle ja postikin kulki vain sisään  päin.  WWW  toimi
ongelmitta, joskin verkko oli aika tukossa. Normaali siirtonopeus oli  20  kt/s,
parhaimmillaan 200 kt/s. Koneelleni tuntui olevan kovaa tunkua varsinkin perjan-
taina ennen kilpailujen deadlinea. Kaksi ryhmää halusi viimeistellä demonsa,  ja
useampi henkilö halusi lähettää tuotoksensa FTP:llä tuomaristolle. Samaan aikaan
oli lainassa 38 CD:tä, joista olisi pitänyt ottaa  kopioita.  Kaiken  kukkuraksi
verkko meni taas kumoon puoli tuntia  ennen  deadlinea  ja  palautui  vasta  sen
jälkeen. Kaiken kaikkiaan verkko oli noin 10 kertaa perjantain aikana kumossa ja
muutamaan otteeseen lauantaina. Sunnuntaina ei katkeiluja pahemmin tullut.  Jos-
tain kumman syystä CD-polttimeni poltti hallissa vain yksinopeuksisena,  jos  en
käyttänyt imagea. Onkohan sitten johtunut olosuhteista ja  heilunnasta  aiheutu-
neista varotoimista...
 
Lauantai-iltana oli myös amigistien tapaaminen pihalla. Tapeltuani IRC:ssä  sain
siirrettyä tapaamisen alkamaan puolta tuntia ennen java-introkilpailua. Paikalle
tuli odottamaani suurempi määrä väkeä - osa tuntematonta porukkaa (yksi  ruotsa-
lainenkin, joka ihmetteli mitä paikalla tapahtuu). Pian  keskityttyämme  parkki-
paikalle järjestysmiehet pyysivät siirtymään muualle, sillä  osalla  oli  kaljaa
mukana. Täten väki oli siirtymässä Boozembly '99:ään, johon en halunnut  sekaan-
tua. Lisäksi javakilpailu oli alkamassa, joten palasin saliin.  Kuuleman  mukaan
Boozemblyilla oli surkea loppu: jotkut olivat töhrineet säiliöitä ja sytyttäneet
avotulen, joten järjestysmiehet  katsoivat  parhaaksi  repiä  rannekkeet  osalta
väestä. Aika karu temppu, kun eivät päästäneet edes sisään hakemaan kotiavaimia.
 
Kilpailujen osanottajien taso oli mielestäni kauttaaltaan  huonompi  kuin  viime
vuonna. Amigalla 64-kiloiset introt olivat parhaimmistoa. Demoja oli neljä (vii-
des diskattiin kun ei toiminut järjestäjien laitteistolla, ja kuudes ei  valmis-
tunut), eivätkä ne olleet hirmuisen erikoisia. Parempi onni ensi kerralla. Harmi
sinänsä, ettemme Embassyn kanssa ehtineet tänä vuonna mukaan. Musiikkikilpailus-
ta mielestäni mp3-kisassa oli paremmat tuotokset keskimäärin kuin moduulikilpai-
lussa. Wildcompossa oli joukkoon eksynyt pari tuotosta, jotka eivät näille  mes-
suille kuuluneet. Ensimmäinen oli harvinaisen mitätön savianimaatio, toinen  il-
meisesti maalaismessuille tarkoitettu luontovideo, joka alkoi pitkästyttää  kes-
tollaan itse kutakin. Pari iloistakin  yllätystä  löytyi:  Ostoskanava-  ja  TV-
Shop-klooni Nosehelper-mainos sekä absurdi toimintapätkä Pekka ja kontakti.
 
Assemblyssa eniten on rasittanut se, että nykyään on  turhankin  muotia  haukkua
niitä. "Niissä ei ole enää skeneä" tai "siellä on vain kuakepelaajia" ovat  tyy-
pillisiä kommentteja, vaikka sama vaiva  on  muuallakin.  Satuimme  sijoittumaan
varmaan kaikista innokkaimpien pelaajien keskuuteen. Takanani oleva  nuorukainen
pelasi yhtä ja samaa peliä koko tapahtuman  ajan  lukuunottamatta  yhtä  hetkeä,
jolloin haki netistä pornoa. Mielestäni pelaajien määrä on jokseenkin  liioitel-
tu: pöydillä oli paljon itseänikin vanhempaa väkeä, ja kierrellessäni väestä pe-
lasi noin puolet. Tosin vähemmän pelausintoinen väki on tullut paikan päälle va-
raamatta pöytäpaikkaa. Joka tapauksessa,  vaikka  Assemblyilla  on  nuorempaakin
väkeä, he ovat mielestäni käyttäytyneet melko asiallisesti, mm. lainanneet  mik-
roaan sekä meiltä tavaraa ja palauttaneet ne.  Eräillä  mainitsemattomilla  par-
tyilla sain nähdä mm. vaahtosammuttimen kokoisen kakaran, joka kännipäissään tu-
li haukkumaan miten "paskaa musiikkia" teen.
 
Nukkuminen jäi aika vähäiseksi, sillä netissä oli paljon haettavaa  tavaraa,  ja
se liikkui hitaasti. Sen lisäksi kilpailuja oli aika tiheään. Järjestimme nukku-
misen kolmivuorotyönä: kaksi nukkui ja yksi vartioi koneita. Nukuin itse  pöydän
alla, kaverini reuna-alueilla sijaitsevilla penkkiriveillä.  Nukkumasaliin  emme
menneet, sillä siellä haisi kuolleelta. Lattia oli tosin aika kylmä ja kova. Sen
lisäksi jotkut talloivat päälle, ja vastapäätä oleva henkilö rupesi luukuttamaan
Lou Begaa aamusta kymmenen kertaa putkeen. Penkkiriveille  eksynyt  kaverini  ei
herännyt sunnuntaina olleille kilpailuille lainkaan, vaikka laittoi  kännykkänsä
herättämään.
 
Tungos suututti etenkin silloin kun yritimme kiskoa toista  verkkokaapelia  pois
ja lainata sitä kaverille. Reititintä ei löytynyt enää mistään, saati että  oli-
simme löytäneet oman kaapelimme  sieltä  seasta.  Pahimman  tungoksen  häivyttyä
saimme muutaman henkilön avustuksella ensimmäisen kaapelin irti ja ennen  lähtöä
jälkimmäisenkin, joka oli uinut lattian liassa...
 
Väki näytti olevan jokseenkin pettynyttä järjestelyihin.  Järjestäjät  näyttivät
ties kuinka monta kertaa Future Crew:n Second realityn kankaalla, eikä  se  niin
upea ole että sitä jaksaisi loputtomiin  katsoa.  Olisivat  ennemmin  näyttäneet
C64-version samaisesta demosta. Sen lisäksi Sonera sai päähänsä näyttää  mainok-
siaan kankaalta, jolloin raikui buuauksia, meidänkin  pöydästämme.  Palkintojen-
jaossa osa väestä ilkkui järjestäjille aika kärkevästi. (Tuttavani wildcompo-vi-
deo oli kadotettu aika perusteellisesti, eivätkä he ottaneet korjattuja versioi-
ta demoista vastaan.)
 
Tällä kertaa jäi järjestyksen puolelta vähän laimea kuva tapahtumasta, mutta po-
sitiivisina asioina olivat hiljaisuus, viileys  (ajoittain  jopa  palelimme)  ja
raittius. Osa väestä salakuljettaa  juomansa  koneitten  sisällä,  mutta  paikan
päällä ei ole juoppoja pahemmin näkynyt. Sotkemista oli tänä vuonna aika  paljon
vähemmän kuin edellisinä vuosina, jolloin reitillä käymälöihin tuli vastaan  ok-
sennuslammikoita. Toivottavasti pahimmat ongelmat ovat ensi vuonna kunnossa.


Assembly-kilpailujen tulokset löydät  tämän  Sakun  artikkelista  "Assembly  '99
tulokset".
