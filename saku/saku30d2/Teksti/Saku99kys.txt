2
1*

{3                        Saku 99 -kävijäkyselyn tulokset
{3                        -------------------------------
 
                                 Valtteri Murto
 
 
Tuskin kukaan Saku 99:ssä käynyt lähti kotiin tyhjin taskuin. Siitä piti  huolen
rakas yhdistyksemme sekä lahjoituksia tehneet yritykset. Promo-tuotteiden saami-
sen edellytyksenä oli kuitenkin myös aikaisemmilta vuosilta tutun  vierailijaky-
selyn täyttäminen, jossa kysyttiin muun muassa vastaajan Amiga-laitteistoa  sekä
kartoitettiin erilaisten tiedostuskanavien toimivuutta.
 
Viime vuonna ensimmäistä kertaa kokoamani yhteenveto ei  ehkä  yllättänyt  vielä
ketään, olihan se ensimmäinen laatuaan, mutta tänä vuonna sai olla välillä huuli
pyöreänä: sen verran odottamattomia tuloksia 227:sta  tänä  vuonna  palautetusta
kyselystä saatiin. 


{3Tuloksien lukeminen
{3-------------------

Tulosten selventämiseksi noudatin tänä vuonna seuraavanlaisia periaatteita:
 
- Jos vastaus puuttui kokonaan, se tulkittiin kieltäväksi tai neutraaliksi vastaukseksi. 
- Tulokset ilmoitetaan prosentin tarkkuudella.
- Suluissa vuoden 1998 Saku 98:ssa pidetyn kyselyn tulokset. (osuus/sijoitus)



{3Tulokset
{3--------

{51. Kuinka kaukaa tulet tapahtumaamme?

1.  -50km : 46% (51% 1.)
2. 100-200: 20% (19% 2.)
3. 200-400: 12% (15% 3.)
4. 50-100 : 10% (10% 4.)
5. 400-600:  7% ( 4% 5.)
6. 600-800:  3% ( 1% 6.)
7. 800-   :  2% ( 0% 7.)
 
Tulokset ovat hyvin samanlaiset kuin viime vuonna, sijoitukset jopa täysin muut-
tumattomat. Ainoastaan yli 400 km päästä saapuneet  ovat  selvästi  kasvattaneet
osuuttaan. Oli piristävää huomata, että myös ei-amigisteja saapui kauempaakin. 


{52. Mistä sait ensimmäisenä tietää tapahtumastamme?

1. Kaverilta                : 29% (  -   )
2. Yhdistyksen kotisivuilta : 28% (38% 1.)
3. Saku-lehdestä            : 15% ( 9% 4.)
4. Amiga-postituslistalta   : 10% (  -   )
5. IRC:stä                  :  6% (11% 3.)
6. Muualta                  :  5% (30% 2.)
7. Mikrobitistä             :  4% ( 7% 5.)
8. Kutsukirjeestä           :  3% ( 5% 6.)
 

Nämä tulokset eivät varsinaisesti  ole  vertailtavissa  viime  vuoden  tuloksien
kanssa, sillä moni vaihtoehdoista ei ollut tuolloin kyselyssä. Esimerkiksi vaih-
toehto "Kaverilta" sisältyi viime vuonna vaihtoehtoon "Muualta".
 
Muita tiedotusvälineitä olivat mm.  Amiga  Format,  BBS:t  sekä  erinäiset  muut
WWW-sivut. 


{53. Mikä Saku-lehden versio on suosikkisi?

1. World Wide Web          : 32% (21% 2.)
2. Perinteinen levykelehti : 31% (44% 1.)
3. En lue Sakua            : 23% (16% 3.)
4. AmigaGuide              : 14% (19% 4.)

Tulokset puhukoot puolestaan. Sakun WWW-versio kiri rintakarvan mitalla  levyke-
lehden ohi suosituimmaksi versioksi. WWW-version suosiota selittänee muun muassa
monien Amigaa omistamattomien henkilöiden vierailu tapahtumassa. Heistä  suurim-
man osan valinta suosikkiversioksi oli WWW. Suosiota selittänee  myös  se,  että
vasta nyt meillä on kuvilla varustettu ja varta vasten toimitettu HTML-Saku. Ai-
kaisemmat versiothan ovat olleet lähes pelkästään koneellisia muunnoksia  Amiga-
Guide-Sakusta.
 
Lehden lukijoista 42% lukee WWW-versiota, 40% levykeversiota ja 18%  AmigaGuide-
versiota. 


{54. Oletko yhdistyksemme jäsen?

1. En         : 69% (79%, 1.)
2. Kyllä      : 26% (21%, 2.) 
3. Olen ollut :  5% (-)

Hieman yli neljännes kävijöistä on yhdistyksemme jäseniä. Muutama entinen jäsen,
joka ei enää käytä Amigaa, otti myös osaa tapahtumaan. 


{55. Oletko aikaisemmin osallistunut Saku-tapahtumiin?

1. Saku 98 : 45%
2. Saku 97 : 19%

On mukavaa huomata, että täysin samat ihmiset eivät kierrä  vuosittain  tapahtu-
missamme, vaan myös uusia ihmisiä saadaan paikalle, mikä  jatkuvuuden  turvaami-
seksi onkin tärkeää. Noin joka kymmenes oli osallistunut kaikkiin  Saku-tapahtu-
miin. 


{56. Eniten käyttämäsi Amiga-malli?

 1. A1200                       : 54% (57% 1.)
 2. A4000                       : 11% (15% 2.)
 3. En ole omistanutkaan Amigaa : 10% (11% 3.)
 4. A500                        :  9% ( 6% 4.)
 5. A4000T                      :  4% ( 3% 6.) 
 6. En enää omista Amigaa       :  4% (  -   )
 7. A2000                       :  3% ( 4% 5.)
 8. A3000                       :  3% ( 3% 7.)
 9. Jokin muu,mikä?             :  1% (.5% 9.)
10. A600                        :  1% ( 6% 4.)
11. A3000T                      :  0% ( 1% 8.)
12. A500+                       :  0% ( 4% 4.)

Viime vuoden vaihtoehto Amiga 500/600 oli tänä vuonna hajotettu  kolmeksi  vaih-
toehdoksi (A500, A500+ ja A600). Ainakin saimme selville sen,  että  aika  harva
enää edes omistaa kyseisiä koneita. Amiga 500:sta suurin osa ei ole aktiivisessa
käytössä, vaan kaapin pohjalla keräämässä pölyä, joten tulokset eivät sikäli ai-
van pidä paikkaansa eniten käytössä olevista Amigoista.
 
Muita malleja olivat CD32 sekä WinUAE, jota seuraavissa kysymyksissä  ei  notee-
rattu Amigaksi, sillä mitä olisi laitettu esimerkiksi  kohtaan,  jossa  kysytään
prosessoria? Pentiumia kun ei ollut  vaihtoehdoissa  (eikä  toivottavasti  tule-
kaan). 


{57. Oletko kiinnostunut uuden Amigan hankinnasta?

1. Kyllä (AmigaNG)       : 71%
2. En                    : 18%
3. Kyllä (Classic Amiga) : 17%

Virheen taisivat tehdä Gatewayllä, kun Amiga MCC:n  hyllyttivät.  Jo  pelkästään
kävijöissä olisi ollut pari sataa potentiaalista ostajaa. AmigaNG:stä huolimatta
joka kuudes kävijä on kiinnostunut uuden Classic Amigan hankinnasta.  Kiinnostu-
neita  oltiin  A4000:sta  ja  varsinkin  BoXeRista.  Markkinoita  luulisi   siis
riittävän edelleen Suomessakin.
 
Koska jotkut olivat kiinnostuneita sekä Classic Amigan että AmigaNG:n hankinnas-
ta, on tulosten yhteenlaskettu summa yli 100%.  Ei-amigisteista  lähes  80%  oli
kiinnostunut jonkinlaisen Amigan hankkimisesta. 
{58. Mitä seuraavista varusteista Amiga-laitteistostasi löytyy?

 1. CD-ROM-asema         : 75% (74% 2.)
 2. Modeemi              : 59% (75% 1.)
 3. Tornikotelo          : 44% (35% 3.)
 4. Näyttökortti         : 39% (27% 5.)
 5. Zorro3-väylä         : 23% (26% 4.)
 6. Verkkokortti         : 20% ( 8% 8.)
 7. Kirjoittava CD-asema : 17% (  -   )
 8. I/O-kortti           : 14% (14% 7.) 
 9. Äänikortti           : 13% ( 7% 9.)
10. Zorro2-väylä         : 11% (18% 6.)
11. ISDN                 :  3% (  -   )

Yksi mielenkiintoisimmista tuloksista. Ensinnäkin on huomioitava, että  tuloksia
vääristävät ne kymmenet kaapeissa pölyttyvät Amiga 500:t, joissa ei lisälaittei-
ta ole lainkaan. Todelliset tulokset ovat siis muutamia prosenttiyksikköjä  kor-
keampia.
 
CD-asema löytyy nykyäänkin noin kolmelta neljäsosalta amigisteja, ja  joka  kuu-
dennelta myös kirjoittava sellainen. Modeemien määrä on laskenut viime  vuodesta
kohtalaisen reippaasti. Tämän kuitenkin selittävät  verkkokorttien  (kasvu  250%
viime vuodesta!) sekä ISDN:n yleistyminen.
 
Hieman hämmennystä aiheuttaa Zorro2-väylien määrien  putoaminen  lähes  puoleen.
Välillä tosin tuntui kaavakkeita lukiessa, että Zorro2-rasti on vain jäänyt ruk-
saamatta, sillä kaikki rastit näyttö- ja verkkokorttia sekä tornikoteloa  myöten
oli rastittu.
 
Yhteenvetona voidaan  todeta,  että  suomalaisten  Amiga-laitteistojen  lisälai-
temäärä sen kuin kasvaa. Menekkiä luulisi olevan jatkossakin. 


{59. Mikä on eniten käyttämäsi Amigan paras prosessori?

1. 68030 : 24% (37% 1.) 
2.  603e : 21% ( 1% 7.)
3. 68060 : 18% (20% 2.)
4. 68040 : 12% (17% 3.)
5. 68000 : 10% ( 7% 5.)
6.  604e :  8% ( 4% 6.)
7. 68020 :  7% (14% 7.)
8. 68010 :  0% ( 1% 8.)

Mielenkiintoisin tuloksista. 68030 pitää 35% laskusta huolimatta  edelleen  pin-
tansa yleisimpänä prosessorina, muttei enää kauaa. Määränsä jopa 21-kertaistanut
603e hengittää jo niskaan, eikä varmaankaan mene kauaa, ennen kuin se on  Suomen
ykkönen Amiga-prosessoreista. 68020:en määrän puolittuminen viime vuodesta  ker-
too osaltaan, että turbokorttien määrä on kasvanut.
 
Jos tuloksissa olisi huomioitu myös PowerPC-korteissa olevat  kakkosprosessorit,
olisi ykkössija mennyt 68060:lle, ja 68040:kin olisi  ollut  luettelossa  hieman
ylempänä. Mutta tällä kertaa, kuten viimeksikin, huomioitiin vain paras  proses-
sori. Tästä huolimatta PowerPC tulee ja lujaa. Pian sellainen on jo joka kolman-
nella. 


{510. Onko Amigasi aktiivisessa käytössä?

Kyllä : 85% (97% 1.)
Ei    : 15% ( 3% 2.)

Kyselyyn vastanneista 192:sta amigistista lähes kaikki käyttävät  edelleen  Ami-
gaansa aktiivisesti. Kyllä-äänien määrä kertoo siitäkin, että paikalla oli  run-
saasti myös ex-amigisteja, joiden ainoa Amiga, Amiga  500,  pölyyntyy  kaapissa,
kuten olet varmaankin jo huomannut.
 
 
{511. Oletko kiinnostunut seuraavan sukupolven Amigan (AmigaNG)  tarjoamista  mah-
{5dollisuuksista? 

1. Erittäin paljon : 50%
2. Melko paljon    : 34%
3. En osaa sanoa   : 11%
4. Enpä oikeastaan :  4%
5. En todellakaan  :  1%

Edelleen ei voi kuin harmitella, että MCC hyllytettiin. Vain  5%  kävijöistä  ei
ole kiinnostunut AmigaNG:stä, jolle olisi tulosten varjossa  voinut  povata  ai-
noastaan ruusuista tulevaisuutta Suomessa ...
 
 
{3Palautetta
{3----------
 
Kuten viimeksikin, myös tällä kerralla oli mahdollisuus  lähettää  järjestäjille
ruusuja tai risuja palautekaavakkeessa. Tänä vuonna palautteen määrä  jäi  tosin
hieman viime kertaa alhaisemmaksikin. Palautteet oli helppo jakaa kolmeen osaan:


{51. Tuuletusta lisää. 

"Parempi tuuletus, kiitos"
"Tuuletuslaitteistoja lisää"

Nyt viimeistään luulisi järjestäjien ymmärtävän, ettei tuulettimia  yksinkertai-
sesti voi olla liikaa. Tämän vuoksi olemmekin ensi vuodeksi jo varanneet MD-11:n
turbiinimoottorin näyttelytilan kulmaan. Valittajat  ohjaamme  sitten  säätämään
tuulettimen takana olevasta kytkimestä tuuletusta hieman kovemmalle... :) 


{52. Vaihtelevampaa musiikkia.

"Vaihtelevampaa musiikkia taustalle, kiitos"
"Voisiko DJ soittaa myös muuta kuin teknoa?"
"Musiikki voisi olla hiljemmalla"
 
Ensi vuonna järjestetään Sakun kanssa samaan aikaan Heurekan takapihalla  oheis-
tapahtumana jokaiselle-jotakin festivaali. :) 


{53. Kiitokset. 

"Kiitoksia erittäin paljon Promo-tuotteista!"
"Komee tapahtuma! Upeet järjestelyt!" 
"Vaikka nykyisessä pyörityksessä alkaakin jo pahoinvointi vaivaamaan, on
kannustavaa nähdä ettei Sakusta henki lopu!"

Näitä lisää. :)

{3Kummajaiset
{3-----------

Kun laitetaan 227 onnesta soikeana olevaa kävijää  vastaamaan  kyselyyn,  syntyy
vähemmästäkin hieman kummempia vastauksia.
 
Ensinnäkin tulosten kerääjän päätä  sekoittivat  wannabe-amigistien  vastaukset,
joissa oli rastittu esimerkiksi "Amiga 1200" ja "en enää omista Amigaa" -rastit.
Ettei vain olisi alkanut tehdä mieli yhä omistaa Amiga, kun näkee,  kuinka  suo-
sittuja kaikki amigistit ovat...
 
Matkaetäisyyksistä voisi tehdä vaikka kuinka pitkän litanian  kummallisuuksista.
Tuloksia kerätessäni opin ainakin, että Hämeenlinnasta Tikkurilaan on 50-400 ki-
lometriä ja että  Jyväskylään  ajaa  vaivaiset  100  kilometriä.  Toyotani  myös
näköjään kulkee keskimäärin 400 km/h, (niin muuten kulkeekin -kirj. huom.) sillä
ajoin erään kävijän ilmoittaman 200 km  mittaisen  matkan  Espoosta  Tikkurilaan
puolessa tunnissa. Mahdollista (tosin tuskin todellista) voi myös olla, että ky-
seisen henkilön matkamittarissa on pieni mittavirhe, tai voisin suositella  kar-
tan luvun pikakurssia. :)
 
Koneista kummallisimpia olivat Zorro2-väylillä varustetut Amiga 4000:t sekä Zor-
ro3-väylä ja 604e ilman Amigaa.
 
Amigistien osaavuudesta minut vakuutti lopullisesti Amiga 560T, nimittäin torni-
tettu Amiga 500 68060-prosessorilla.
 
Kiitokset kaikille kyselyyn vastanneille!
