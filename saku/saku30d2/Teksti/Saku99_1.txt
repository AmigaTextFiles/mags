2
1*

{3                                    Saku 99
{3                                    -------
 
                                Jari Ristiranta
 
 
Saku 99 on tullut ja mennyt. Itse en ole päässyt menneiden vuosien  tapahtumiin,
mutta tänä vuonna paikalla lienee ollut suurinpiirtein yhtä paljon ihmisiä (noin
500) kuin viime vuonnakin. Kuhinaa siis riitti koko päivälle.
 
Paikalla olivat innokkaiden  messuvieraiden  lisäksi  järjestäjä  Suomen  Amiga-
käyttäjät ry., Amigator, Gentle Eye, Elysée Arena, Petsoff ja saksalaisen  Indi-
vidual Computersin Jens Schönfeld.
 
Järjestäjäyhdistys oli  haalinut  kiitettävästi  Amiga-oheistuotteita  Amiga-yh-
tiöltä, mm. AmiColaa, julisteita, Annexin Amiga-musiikkilevyjä,  tulitikkuja  ja
tarroja. Sokerina pohjalla oli kaksi Amiga Magic -pakettia sisältäen  A1200-tie-
tokoneet, jotka arvottiin kaikkien kyselyn täyttäjien kesken. Valitettavasti  en
ollut yksi onnellisista voittajista. Yhdistys värväsi uusia jäseniä, myi  uusit-
tuja Saku-romppuja ja ylläpiti käytettyjen Amiga-tarvikkeiden myyntiä. Maailman-
laajuisista tietoliikenneyhteyksistä vastasivat koko päivän käytössä ollut  IRC-
kone sekä vakavien kiintolevyongelmien jälkeen toimimaan saatu web-kamera,  joka
välitti kuvia messuilta Internetiin.
 
Paikalla olleet suomalaiset Amiga-jälleenmyyjät olivat tuoneet  paikalle  paljon
Amiga-tuotteita, jotka vaihtoivatkin omistajaa vilkkaasti.  Jens  Schönfieldillä
ei ollut tuotteita paikan päällä mukana, mutta hän  oli  ihmisten  jututettavana
sekä messuilla että IRC:ssä. Joku esitteli PPC-varustetussa  Amiga-koneessa  Li-
nuxPPC:tä. Lisäksi messuilla järjestettiin pelikilpailuja eri peleissä.
Uuden AmigaOS 3.5:n esittelyversio pyöri koko päivän kaikkien  käytettävissä  ja
kokeiltavissa. Päällisin puolin huomio kiinnittyi uusiin ikoneihin, jotka olivat
todella hienoja. Workbench oli saanut myös muita pienehköjä parannuksia ja uusia
ominaisuuksia Prefs-ohjelmiin. Miami, AWeb ja html-ohjeet puuttuivat vielä esit-
telyversiosta.
 
Monet varmasti pettyivät, kun  Petro  Tyschtschenko  perui  osaanottonsa,  mutta
hänet onnistuttiin saamaan puhelinlangan päähän, ja näin  hän  loppujen  lopuksi
kuitenkin piti puheen Heurekan auditoriossa. (Puhe on saatavana MP3-muodossa  (5
Mt) Suomen Amiga-käyttäjät ry:n kotisivuilta.) Petro pahoitteli poissaoloaan  ja
kertoi syyksi tärkeät neuvottelut Yhdysvalloissa. Hän kertoi  tapaavansa  Amigan
uuden johtajan. Yleisöllä ei ole syytä joutua paniikkiin, sillä Petroa ei erote-
ta, ja hän uskoo, että MCC:n kehitys jatkuu edelleen.  Petro  oli  tuttuun  tyy-
liinsä täysin varma Amigan kirkkaampaakin kirkkaammasta tulevaisuudesta.
 
Petron puheen jälkeen auditoriossa esitettiin Deathbed Vigil, itse Dave  Haynien
kuvaama puolitoistatuntinen video Commodoren viimeisistä päivistä ja sen työnte-
kijöiden turhautumisesta konkurssin jälkeen. Tunnelmat olivat haikeat.
 
Itselleni tapahtumasta jäi hyvän mielen lisäksi käteen  muutamia  Amiga-tarroja,
Annexin CD-levy ja Saku-romppu. Annexin CD ei toki ollut mitään listahittiaines-
ta, mutta onhan mukavaa, että Amigalla on oma nimikkoyhtye. Saku-romppu oli sen-
sijaan toimiva ja monipuolinen kokonaisuus, johon en olisi lisännyt  muuta  kuin
jonkinlaisen html-käyttöliittymän koko levyn sisällölle.
 
Toivottavasti ensi vuoden versiossa messuista saamme ihastella uusia  Amiga-mal-
leja!
 
Jari Ristiranta, joka pyöri messuilla uutiset.amiga.tm-nimilappu rinnassaan.
 
(Artikkeli on julkaistu alun perin http://surf.to/amigauutiset -palvelussa ja se
julkaistaan Sakussa Jari Ristirannan luvalla.)
