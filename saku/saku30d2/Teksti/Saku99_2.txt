15
1
-1 DJLOHi.IFF 0 0
2 DJLOHi.IFF 320 0*

{1                              Saku 99 -päiväkirja
{1                              -------------------
 
                            Teemu "DJ LOHi" Tammela
 
 
{1Torstai 2.9.
{1------------
 
Paniikki iskee, kun kaveri ilmoittaa ettei pääsekään kuskiksi lauantaina. Onnek-
si ei ole ongelmaa, johon  #AmigaFINiltä  ei  löydy  ratkaisua.  Pienen  kyselyn
jälkeen rajis kertoo, että Claustro olisi lähdössä myös Lahden suunnalta,  joten
pirautan hänelle. Sovimme että Claustro ilmoittaa huomenna, jos on  lähdössä  ja
jos on, pääsen hänen kyydillään. Myös ittel tarjoutuu pienen ruinaamisen ja lah-
jomisen jälkeen tekemään "pienen koukkauksen" Hämeenlinnasta (tjsp.) jos ei muu-
ta kyytiä järjesty. Tieto Petro Tyschtschenkon tulon peruuntumisesta  ei  oikein
nosta jo valmiiksi kettuuntunutta mielialaa, mutta silti odotan toiveikkaana Sa-
ku 99 -tapahtumaa.
 
 
{1Perjantai 3.9.
{1--------------
 
Claustro pelastaa päivän ilmoittamalla olevansa lähdössä, joten kyyditys on sit-
ten selvä. Claustro käy vielä kotonani tarkistamassa reitin ja samalla  mittail-
laan silmämääräisesti, mahtuvatko kaikki kamat Claustron  Talbotiin.  Loppupäivä
ja ilta sujuu laitteiston ja muun kaman kasaamisessa, koulusta lainatulla  digi-
kameralla leikkiessä ja IRC:ssä kaikkia kotiinjääviä haukkuessa.  Pienen  petty-
myksen muodostaa se, että kun aiemmin oli jouduttu luopumaan ideasta  ottaa  vi-
nyylisoittimet mukaan, jouduttiin luopumaan myös värivaloista, sillä  niistä  ei
onnistuttu purkamaan vastusta, minkä vuoksi volyymiä pitäisi olla  todella  rut-
kasti ennen kuin valot välkähtäisivätkään. Koska jo pikkujouluissa  volyymi  oli
jouduttu pitämään valojen takia turhan kovalla, katsoin parhaaksi olla  tuomatta
valoja ollenkaan, sillä moinen volyymi ei käy laatuun Saku 99:n tyyppisessä  ta-
pahtumassa.
 
 
{1Lauantai 4.9.
{1-------------
 
Kello 9.45
Ängetään kaikki kamat Claustron Talbotiin ja lähdetään liikenteeseen. Matka  su-
juu ilman sen kummempia ongelmia ja perille löydetään ilman ihmeempää etsimistä.
 
11.15-11.30
Saavutaan perille ja aletaan hirveällä kiireellä pistää kamoja kasaan, sillä ta-
pahtuman alkuun on enää puoli tuntia. Heti  ensimmäisenä  törmään  Mysticaan  ja
BassCadetiin. Maistan myös ensi kertaa AmiColaa, joka ei ole  yhtään  hassumpaa,
sekä tappelen 10 minuuttia Amiga Theme CD:n muovikääreiden kanssa.
 
12.00
Tapahtuma alkaa ja ihmisiä alkaa virrata sisään.
 
12.21
Ihmisiä on virrannut sisään jo useampia kymmeniä, enkä tietenkään ole  huomannut
heitä kirjoittaessani tätä.
 
12.38
Tapahtuma on kestänyt vasta noin 40 minuuttia ja tupa alkaa näyttää  vaarallisen
täydeltä... mikä on  pelkästään  posi-
tiivista.
 
12.49
Kamasaalis vain kasvaa, kun käyn ryös-
tämässä tiskiltä Amiga-sukat ja  -hii-
rimaton.  Claustro  onnistuu   saamaan
Boing-bokserit, joiden  luulin  olevan
vain myytti.
 
13.39
ZZZZZZzzz... Tunnelma latistuu hieman,
kun volume pitää  kääntää  pienemmälle
Malice-skaban takia. Claustro on  niin
ihastunut  digikameraani,   että   hän
roiskii sillä koko  ajan  kuvia   jopa
vanhoista mummoista. Tälläkin hetkellä kamera on taas ties missä.
 
14.07
Jengi hilluu vain ympäriinsä... ei oikein  mitään  erikoista.  Väkimäärä  näemmä
tuntuu pysyvän koko ajan vakiona, mutta paljon uusia naamoja on ilmestynyt, har-
mi vain etten ole ainakaan vielä törmännyt irkkitutuista muihin kuin ioniin Mys-
tican, BassCadetin ja Thoronin lisäksi... tai sitten he eivät ole  vaan  tulleet
esittäytymään. Toisaalta tässä ständini yläpuolella on iso  DJ  LOHi  -kyltti...
Ehkä nämä irkkinöröt ovatkin vain antisosiaalisia tai ujoja =). Hmmm, voisi tie-
tysti harkita lähtevänsä taas pienelle kierrokselle. Minneköhän se  Claustro  on
taas hävinnyt sen kameran kanssa?  Ai  joo,  tossahan  se  onkin  latauksessa...
heh... (kamera siis, ei Claustro) ;)
 

14.20
Isoäiti käy tervehtimässä ja törmään Tripperiin #AmigaFINiltä.
 
14.40
Ruoka-aika: Heurekan mautonta hampurilaista ja AmiColaa - totta kai!
 
14.57
Kielitaitoakin tulee  taas  hiottua  ulkomaisen  vieraamme  (whateverhisnamewas)
kanssa.
 
15.49
Onnistun jotenkin tuurilla voittamaan Malice-skaban välierän. Eno tulee  vierai-
lulle. Claustro voittaa muistikortin arvonnassa. Ainakin toinen  A1200:sta  vai-
kutti menevän ennemmin Amigaa omistamattomalle, mikä ilahduttaa suuresti.
 
16.30
angel livahti tähän ja heittää merkkinsä. :)
 
16.32
Jotenkin ihme tuurilla voitan koko Malice-skaban. Koska en omista  enää  Amigaa,
joudun valitsemaan palkinnoksi jonkin ihme Kara-Collection  CD:n.  =)  Yrittävät
tarjota Amiga Foreveriä (v1.0) palkinnoksi, mutta ostin  sen  juuri  (v3.0)  340
markalla 5 minuuttia aikaisemmin. Noh, onneksi oli rahaa,  kun  Thematicin  veli
osti Power Towerini 750 markan pilkkahintaan.
 
16.40
Pääsali on jo aika hiljainen, sillä kaikki ovat katsomassa videota auditoriossa.
Petron puhelu Saksasta oli todella mukava yllätys.
 

16.50
Hiljainen ilmapiiri suo mahdollisuuden esteettömään  luukuttamiseen  =),  heitän
pienen pikatsekin reppuun ja pöytään: rutkasti AmiCola-tölkkejä,  paljon  Boing-
promokamaa (tarroja, hiirimatto, kynä, sytkäri, tulitikkuja, sukat ja Amiga-tee-
ma-CD), repussa paljon cd:itä + sekalainen setti Claustron kamoja, taskussa tuk-
ku satasia... Hmmm, ihan OK saldo.
 
16.56
Tapahtuma kuulutetaan päättyneeksi. Tarkoittaa sitä, että pitäisi varmaan  kohta
ruveta purkamaan kamoja.
 
17.05
Aika panna kamat kasaan ja lopettaa popittaminen... pläää! =(
 
17.40
Kamat on nyt ängetty Claustron Talbotiin, ja viimeisten valokuvailujen ja  moik-
kailujen jälkeen nostamme kytkintä.
 
18.??
Köröttelemme kotia kohti ja kuvaamme kaiken mahdollisen aina Claustron  karvano-
pasta ja Wunderbaumista ojaan ajaneeseen Ladaan. Matka sujuu joutuisasti  turis-
tessa kaikkea Amiga-aiheista asiaa.
 
19.05->
Kotona ollaan! Puretaan kamat autosta ja viritellään kone toimintakuntoon taloni
eteiseen, jotta voimme kopsata Claustrolle kaikki ne terakiljoona otettua  kuvaa
Sakuilta. Huomaamme, että Sakuilla vallinneen intensiivisen lämpötilan  johdosta
antiperspiranttimme on kohdannut voittajansa, joten heti kun Claustro on  lähte-
nyt, säntään suihkuun. Loppuilta koostuu lähinnä Amiga  Foreverillä  kikkailusta
ja Babylon 5:n tuijottamisesta... niin ja tietysti tämän kirjoittamisesta.
Kaiken kaikkiaan Saku 99 oli mielestäni täydellinen menestys! Tapahtuma oli kai-
kin puolin hieno osoitus siitä, kuinka Amigan käyttäjäkunta on vielä voimissaan.
Vaikka Petro Tyschtschenko joutui valitettavasti perumaan tulonsa, mikä varmasti
sai monet  jäämään  kotiin,  oli  mukavaa  nähdä  näinkin  monta  kiinnostunutta
kävijää.
 
Haluaisin vielä henkilökohtaisesti kiittää Toni "Claustro"  Waltheria  kyydityk-
sestä ynnä muusta avusta sekä kaikkia muita Saku 99:n järjestelyyn osallistunei-
ta, sekä tietysti kaikkia paikalle saapuneita, joita ilman tapahtuma olisi ollut
varsin vaisu kokemus.
 
KIITOS KAIKILLE!
