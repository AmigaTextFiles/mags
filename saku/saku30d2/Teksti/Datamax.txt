2
1*

{3                                  DataMax '99
{3                                  -----------
 
                                    "Boogie"
 
 
Tampere, Hervanta, 16.09.1999, klo 10.00-16.00
 
Perinteiset Teknillisen Korkeakoulun tietotekniikkamessut olivat tänä  vuonna  -
lievästi ilmaistuna - vaakalaudalla, sillä Konetalon remontin valmistuminen osui
messujen ajankohtaan. Onneksi järjestäjille jäi vielä  kaksi  viikkoa  aikaa  ja
osallistujia saatiin riittävä määrä tapahtuman järjestämiseksi. Tällä kertaa mu-
kana olivat PC-kauppiaista Bitpoint Oy, Cadmandata, Data Duster, ICL  Weer@,  MJ
Data Oy, NovoShop, Pirkanmaan Konttorikone, Pirkkalan Kopiotiimi, PirkkaSoft Oy,
JTS MM. Muita osallistujia olivat SOT Oy - OY Suomen  Ohjelmistotyö  AB  ja  me,
Gentle Eye Ky. Ikävää oli, etteivät SiliconGraphics ja/tai MAC olleet tänä vuon-
na mukana. Syynä oli lyhyt varoitusaika, joka ei kummallekaan sopinut.
 
Esa tuli meille kuuden maissa aamulla, ja pakkasimme autoon laatikot ja  koneet,
jotka olin edellisenä päivänä ja yömyöhään laittanut valmiiksi. Tulimme  koneta-
lolle aamuseitsemän maissa, ja roudattuamme tavarat  sisään  pystytimme  osastoa
kaikkineen vajaan kahden tunnin verran. Paikkamme oli vastapäätä aulan  ikkunoi-
ta, mikä sanomattomasti haittasi monitoreiden näkyvyyttä,  varsin  huono  tuuri.
Tätä täytyy osata varoa jatkossa ja seuraavan kerran. (:
 
Mukana meillä oli kaksi A1200:aa,  toinen  Blizzard  1260:llä  ja  toinen  Power
Tower/BPPC/200&060:llä.  Jälkimmäisen  kahdessa  monitorissa   olivat   näytillä
OpenGL-demot, Photogenics 4, Quake ("voi ei, taas") ja AmiAmp. Quake oli  esillä
16-bittisenä Workbench-ikkunassa. Monetkaan  kävijöistä  eivät  tajunneet,  että
näytillä oli kahden monitorin systeemi, ja muutaman ihmisen kanssa oli  pidempi-
kin keskustelu koneen (ja yleensäkin Amigan) ominaisuuksista. Muutama  ennestään
tuttu amigisti poikkesi paikalla ja tulipa näkyviin uusia kasvojakin.
 
Järjestäjät olivat muistaneet meitä kaksilla  kahveilla  ja  ruokailulla,  johon
tällä kertaa peräti vuorotellen ehdimmekin. Mukavaa oli saada järjestäjiltä kii-
tos osallistumisesta ja "ensi vuonna uudelleen!" -repliikki.
 
Kun seuraavana päivä purin kaikki takaisin paikoilleen, siunasin sitä, että  ko-
neet ja laitteet olivat ehjinä, sekä myös sitä, että tapahtuma  oli  nyt  sitten
suhteellisen kunniallisesti "hoidettu" pois päiväjärjestyksestä!
