2
1*

{3                              Amiga ja vuosi 2000
{3                              -------------------
 
                   "Vaihtoehtoinen tapa viettää uutta vuotta"
 
                                 Esa Heikkinen
 
 
Oli tullut taasen vuoden viimeinen päivä. Tällä kertaa erikoista  oli  se,  että
kyseessä oli vuosituhannen viimeinen päivä. Tämän huomasikin jo aamulla, esimer-
kiksi televisiosta tuli aamupäivästä asti uudenvuoden  viettoa  ympäri  maailmaa
suorana lähetyksenä. Uusivuosi tulisi selvästi olemaan erilainen  kuin  aiemmin.
Toisaalta; jos elämästään oikein etsimällä etsii jotain onnea, niin lieneehän se
tuuria, että näkee vuosituhannen vaihtumisen - se mahdollisuus kun  sattuu  vain
harvoille sukupolville.
 
Näin jälkeenpäin ajatellen uusivuosi ei oikeastaan ollut juurikaan kummempi kuin
aikaisemmin. Se ero oli, että nyt ensi kertaa ostin ja  ammuin  raketteja,  ehkä
siksi että tänä vuonna oli varaa törsätä niihin. Tai no, oikeastaan ei olisi ol-
lut, sillä budjetti heittikin tonnilla, mutta sain tietää siitä vasta arjen tul-
tua kun pankista tuli kirje...
 
 
{3Ylimainostettu millennium
{3-------------------------
 
Koko loppuvuoden 1999 ovat asioita ymmärtämättömät toimittajat  suoltaneet  joka
paikasta tuutin täydeltä millennium-kauhukuvia. Kaikki lakkaisi toimimasta: tie-
tokoneet menevät sekaisin, sähkönjakelu lakkaa, lentokoneet putoavat, elektroni-
set laitteet eivät enää toimisi, auto saattaisi lakata toimimasta. Jossakin leh-
dessä kehotettiin jopa ostamaan joditabletteja, koska itärajan takana voi  ydin-
voimala posahtaa!
 
Tämä vouhotus alkoi jo vuosia sitten. Entisessä työpaikassani muistan jo vuodel-
ta 1997 tilanteen, kun paikallislehden toimittaja soitti ja alkoi kysellä siitä,
mitä tapahtuisi tietokoneille vuosituhannen vaihtuessa. Hän oli  jostain  saanut
vihiä, että elektroniset laitteet eivät enää toimi  vuonna  2000.  Jutellessamme
siinä tovin havaitsin, ettei toimittajaparka paljon asioita ymmärtänyt. Hän  ky-
syi jopa, meneekö kelloradio sekaisin kun siinä on kello! No, onhan toki  kello-
radiossa kello, mutta kun sen maailmankaikkeus rajoittuu enintään 24  tuntiin...
:) Puhelimessa antamani vastaukset olivat sitten seuraavan päivän lehdessä sopi-
vasti filtteröitynä ja invertoituna tuttuun lehtimiestyyliin.
 
Aikaa kului, ja satuin kerran seikkailemaan erään suuren laitevalmistajan  koti-
sivuilla. Vasta tässä vaiheessa tajusin, millaista Y2K-vouhotus  voi  huipussaan
olla. Ilmeisesti Y2K-vouhotuksella aivopestyt asiakkaat olivat kyselleet paljon-
kin laitteista, sillä valmistaja ilmoitti kaikista tuotteistaan - ei  ainoastaan
sellaisista joissa on kello - niiden vuosi 2000 -yhteensopivuuden! Hymyssä  suin
siinä sitten lueskelin listaa, jossa vakuutettiin mm. höyrysilitysrautojen, par-
takoneen, hiustenkuivaajan, hieromakoneen  tai  sähkövatkaimen  toimivan  vuonna
2000. Jokainen malli oli listattuna tyyppinumeron ja valmistusvuoden kera  erik-
seen.  Siinä  sitä  on  insinööreillä  riemua  riittänytkin  hieromakoneiden  ja
sähkövatkaimien Y2K-testaamisessa...
 
Kun uusi vuosituhannen vaihde sitten koitti, oli pettymys  suuri.  Sähköt  eivät
katkenneet (hyvä UPSin testaustilaisuus meni sivu suun), ydinvoimaloita  ei  po-
sahdellut eikä muitakaan suuronnettomuuksia sattunut. Sähkövatkain  toimii  yhä,
sillä vatkattiin tänäänkin kermavaahtoa. Myös kerma toimii, se vatkaantui  vaah-
doksi ihan normaalisti. Pannukakkukin onnistui, uuni toimii sekin vielä,  vaikka
se on todella vanha eikä sen periaatteessa enää pitäisi toimia. Niinhän  televi-
siossakin sanottiin, että vanhat laitteet eivät ehkä  toimi.  Televisio  toimii,
satelliittikanavat toimivat, videoitakin voi katsella -  nauhoituskin  onnistuu,
kasetit suostuvat ottamaan nauhoituksen vastaan! Eikä sähköt ole vieläkään  kat-
kenneet. Kaikki elämän perustarpeet ovat siis kunnossa! Selvästi  ylimainostettu
mediatempaus koko millennium!
 
 
{3Testejä jo syksyllä
{3-------------------
 
Päätin jo syksyllä valmistautua mahdollisiin ongelmiin tutkimalla hieman  asioi-
ta. Asetin tämän boksikoneenakin toimivan Amiga 3000T:n kellon  johonkin  vuoden
2000 päivään, boottasin koneen ja järjestelmät  ylös  ja  aloin  testailla.  En-
simmäisenä heti bootissa ilmeni, että tuolloinen scsi.devicen patch, jonka  jos-
kus Amigan sivuilta hain, ei enää toiminut. Se heitti alertia ruutuun,  betaver-
sio kuulemma. Kyseessä ei ollut varsinainen Y2K-ongelma, koska patch vanheni  jo
marraskuussa. Poistin patchin ja jatkoin testejä. Kokeilin myös boksin perustoi-
minnot pikaisesti läpi.  Isompia  ongelmia  ei  löytynyt  eikä  patchin  poiston
lisäksi muita toimenpiteitä tarvittu. Amigan  Y2K-yhteensopivuus  näytti  olevan
hanskassa.
 
Sakunet hieman mietitytti, sen testaaminen olisi ollut hankalaa,  koska  bokseja
on ympäri Suomea ja niiden kaikkien kello pitäisi säätää yhtäaikaisesti johonkin
2000-luvulle, kirjoitella viestejä ja  suorittaa  testipollauksia.  Aivan  liian
vaivalloista. Näin ollen päätin, että antaapa mennä siltänään, katsotaan  sitten
mitä tuleman pitää ja kuinka Y2K-yhteensopiva boksisofta kelläkin on.
 
 
{D                                                                     ---------->
{3Uusivuosi koittaa
{3-----------------
 
Vuosituhannen viimeisenä iltapäivänä ajattelin huvikseni testailla myös  toisen,
videokäytössä olevan Amiga 3000:n Y2K-yhteensopivuutta. Asetin kellon tällä ker-
taa vain vuorokautta edelle, arvoon 1.1.2000. Käynnistin  Scalan,  ja  se  toimi
moitteetta. Päätinkin jo saman tien korjailla muutamia juttuja, esimerkiksi  vi-
deokasettien alkuun tulevassa testikuvassa olevan päivämäärän vuosiluvun,  koska
tiesin ettei enää tarvitsisi nauhoittaa testikuvaa  millekään  kasetille  vuonna
1999.
 
Sen jälkeen käynnistin videokasettirekisterin, jonka olen itse tehnyt  Basicilla
joskus 90-luvun alkupuolella. Ohjelma käynnistyi normaalisti, mutta  päänäytössä
seisoi päivämäärän kohdalla komeasti  "1.1.1910".  Ensimmäinen  Y2K-ongelma  oli
löytynyt!
 
 
{3Videorekisteri ja AC-Basic compiler
{3-----------------------------------
 
Koska tuo jo vuosia käytössäni ollut videokasettirekisteri oli varsin laaja  so-
vellus (lähdekoodi lähes 3000 Basic-riviä), ei sitä voinut ajaa laisinkaan  var-
sinaisen AmigaBasicin alla (resurssit  eivät  riitä).  Lisäksi  tuo  Microsoftin
kötöstys ei edes toimi esimerkiksi KS 3.0 -koneessa. Siksipä olinkin  kehitellyt
koko ohjelman sellaiseksi, että se voidaan kääntää ajettavaksi  tiedostoksi  AC-
Basic compilerilla. Tämä kääntäjä on AmigaBasic-yhteensopiva, mutta tarjoaa rei-
lummat resurssit mm. muistin käytölle ja ohjelman koolle. Tietokonepohjainen vi-
deokasettirekisteri on tottakai välttämätön, kun kasetteja on tälläkin  hetkellä
noin 350. Ohjelman olisi siis ehdottomasti toimittava myös jatkossa, koska  kor-
vaavaa ohjelmaa vastaavilla herkuilla ei ole tullut vastaan.
Tutkittuani ongelmaa tarkemmin havaitsin, että itse rekisteri on Y2K-yhteensopi-
va. Elokuvia pystyi syöttämään normaalisti, vaikka nauhoituspäivämääräksi kirja-
sikin esim. 01.01.00. Tämä tallentui rekisteriin normaalisti.  Tietojen  katselu
onnistui myös normaalisti, samoin  ryhmittely  päivämäärien  mukaan.  Ainoastaan
päänäytön   vuosi   oli   pielessä,   sekä   tietoja   syötettäessä   rekisterin
päivämääräkenttään  oletuksena  tarjoama  menossa  oleva  päivä   näytti   arvoa
01.01.10.
 
Sinänsä tästä ei olisi mitään haittaa, koska  rekisterin  tarjoaman  päivämäärän
voi kuitata sellaisenaan ainoastaan silloin,  kun  rekisteröi  elokuvan  nauhoi-
tuspäivänä. Ehkäpä tämä olikin yleistä joskus vuosia sitten, mutta nykyinen  ti-
lanne on se, että kirjoittelen tiedot paperilapulle ja laitan lapun kasetin  ko-
teloon. Kun kasetti on sitten myöhemmin nauhoitettu täyteen, se menee nauhoitet-
tujen kasaan. Kun tuo kasa sitten kasvaa niin isoksi, että hyllystä loppuu tila,
kerään lappuset kasettien välistä ja rekisteröin  elokuvat.  Nauhoituspäivämäärä
on siis kaikkea muuta kuin rekisterin tarjoama!
 
Vaikka homma olisi toiminutkin, kaivoin ajankuluksi lähdekoodin  esille  ja  ha-
vaitsin, että vuosiluku tulee sellaisenaan Basicin DATE$-funktiosta. Vika täytyi
siis olla Basicissa. Sen vuosiluku hyppäsi arvoon 19100, mutta koska  vuosi  voi
olla vain 4 merkkiä pitkä, tuli funktiosta ulos arvo 1910. Tämä  tarkoittaa  sa-
malla myös sitä, että vuosi pysyy seuraavat 10 vuotta arvossa 1910.  Näin  ollen
vuositieto on käyttökelvoton.
 
Nopein korjaus ongelmaan olisi muuttaa lähdekoodi  sellaiseksi,  ettei  se  enää
käytä Basicin DATE$-funktion vuositietoa. Vuositieto ladattaisiin  asetustiedos-
tosta, jonne sen voisi sitten aina kerran vuodessa vaihtaa tekstieditorilla. On-
neksi lähdekoodi oli siinä määrin selkeä, ettei muutosten tekoon  mennyt  viittä
minuuttia kauempaa. Ainoastaan asetusten lataus- ja  tallennusaliohjelmiin  tuli
yksi ladattava/tallennettava asia  lisää  ja  sitten  päivämääriä  käsittelevään
aliohjelmaan pikku muutos. Tämän jälkeen piti enää kääntää ohjelma ajettavaksi.
 
Kääntäminen olikin sitten helpommin sanottu kuin tehty. AC-Basic compiler ei ni-
mittäin pyöri  68030-pohjaisessa  Amigassa,  vaan  jumiutuu  kesken  käännöksen.
Kääntäjällä käännetyt ohjelmat kuitenkin toimivat normaalisti. Kumpikin A3000 on
68030-pohjainen. Mutta ei hätää - ongelmaan oli olemassa ratkaisu, jota olin  jo
aiemminkin käyttänyt. Noin puolen tunnin  kaivamisella  löysin  diskettikaapista
disketin, jossa oli AC-Basic compiler ja startup-sequence, joka suorittaa "Sour-
ce"-nimiselle lähdekoodille käännöksen automaattisesti, ilman että  näyttöä  tai
näppäimistöä tarvitaan.
 
Koneeksi käännöshommaan oli toisessa kaapissa Commodoren  CDTV,  tavallisen  CD-
soittimen näköinen vekotin, joka pitää sisällään Amiga 500 -yhteensopivan tieto-
koneen 68000-prosessorilla.  Ei  muuta  kuin  ulkoinen  korppuasema  paikoilleen
(CDTV:ssä ei ole lainkaan omaa korppuasemaa),  lähdekoodilla  varustettu  korppu
sisään, verkkojohto kiinni ja pian CDTV jo suoritti käännöstä, ja homman  etene-
mistä saattoi seurata korppuaseman LEDistä. Kun se viimein sammui,  oli  käännös
tehty. Näppistä ja näyttöä ei siis tarvittu!
 
Käännetty ohjelma sitten vain videokoneelle ja testaamaan... Muuten hyvä,  mutta
ei toiminut. Kaatui heti alussa virheilmoitukseen. Koska minulla ei  enää  ollut
missään listaa AC-Basic compilerin virheilmoituksista, oli tuo  numeerinen  vir-
heilmoitus varsinainen mysteeri. Tästä seurasikin muutaman tunnin rupeama, jonka
aikana muuttelin lähdekoodia, käänsin ja  testasin  useita  kertoja.  Myös  CDTV
siirtyi eri paikkaan, niin että sen perään saattoi kytkeä näytön.  Kaivoin  myös
esille avonaisen "hakkerimallin"  A500-näppiksen,  johon  oli  juoteltu  kaapeli
kiinni siten että sen pystyi liittämään CDTV:n perään, ja  näin  CDTV  sai  myös
näppiksen. Kääntäjän asetukset piti ainakin käydä läpi pariin kertaan, mutta  ei
ollut vikaa niissäkään. Tässä vaiheessa päätin lähteä ulos ampumaan  osan  rake-
teista, niitä pieniä, joita ostamassani paketissa tuli mukana.
Tultuani ulkoa ajattelin jatkaa hommia, koska ulkona sain idean, josta koko  on-
gelma voisi johtua. Muistin, että olin jossakin välissä yrittänyt saada videore-
kisteriä toimimaan paremmassa  näyttötilassa  (Picasson  24-bittinen  Workbench)
kuin mihin se alunperin oli tehty (lomittamaton PAL). Siinä kuitenkaan  onnistu-
matta olin luopunut toivosta ja jättänyt homman sikseen. Etsiskelin aikani  myös
jonkinlaista "promotoria", jolla ohjelman olisi  voinut  komentaa  esim.  omalle
ruudulleen, mutta en löytänyt toimivaa.
 
Näin ollen ratkaisu olikin siirtää videorekisteri  kokonaan  toiselle  koneelle,
eli tuolle videokoneelle. Siinä sen ajaminen ei ole ongelma, koska  tuon  koneen
Workbench on PAL-tilassa. Olin kuitenkin noiden testien aikana tehnyt  muutoksia
lähdekoodiin, nimenomaan sellaisia, joissa yritettiin avata uutta  ruutua,  kui-
tenkaan onnistumatta siinä. Nuo muutokset olisivat mitä ilmeisimmin  yhä  mukana
lähdekoodissa, ja tätä en heti alussa muistanut!
 
 
{3Monitorin Y2K-yhteensopivuus koetuksella
{3----------------------------------------
 
Eipä siis muuta kuin pienellä penkomisella esiin paperilla oleva lähdekoodi vuo-
sikymmenen alkupuolelta - ja  vertaamaan.  Tämä  homma  kuitenkin  tyssäsi  kuin
seinään, sillä käynnistettyäni A3000T:n monitorin kuului sen  sisältä  melkoinen
pamaus. Ajattelin, että nyt se sitten tuli tiensä päähän. Tämän monitorin  tari-
nahan on sellainen, että sain sen ilmaiseksi vanhalta työmaalta ja se oli  tuol-
loin rikki. Korjasin sen sitten ja näin  sain  silloisen  pöytämallisen  A3000:n
flickerfixerin perään SVGA-näytön.
 
Vuosien varrella tämä on sitten alkanut reistata enemmän  ja  vähemmän,  yleisin
vika on lähinnä ollut löystynyt kuvaputken kanta. Kantaa ja sen  varassa  olevaa
suurta piirilevyä piti alun perin paikoillaan muovipanta,  joka  oli  kuvaputken
kaulan ympärillä, mutta muistan yhä sen pamauksen, kun tuo panta räsähti  poikki
vanhuuttaan, ja tästä ongelmat sitten alkoivat. Ja niin myös nyt oli kuvassa ol-
lut häiriöitä väreissä jo monta kuukautta. En kuitenkaan jaksanut korjata vikaa,
koska olin korjannut sen jo 5-6 kertaa, aina muutaman kuukauden toimii ja sitten
se alkaa taas. Aivotkin olivat jo kuitenkin tottuneet siihen,  että  kuvan  koko
vapisee ja harmaa Workbench näyttää välillä  violetilta,  välillä  vihreältä  ja
siinä vilisee vaakaraitoja em. värisävyjen väliltä. Kylässä käyneet vieraat aina
jaksoivat kummastella häiriöitä monitorissa, johon minä totesin etten edes  huo-
maa niitä enää...
 
Ei sitten auttanut muukaan kuin purkaa näyttö ja alkaa tutkia, mistä pamaus  oi-
kein kuului. Yllätyksekseni en löytänyt mitään räjähtänyttä komponenttia,  joten
päätin laittaa vekottimen takaisin kasaan ja testata, heräisikö  se  vielä  hen-
kiin. Kasattuani ja asennettuani sen paikoilleen painoin  virtakytkintä  samalla
sopivasti maastoutuen - jos vaikka päättää tulla silmille koko värkki. Mitään ei
kuitenkaan tapahtunut, ei inahdustakaan. Laitoin virran pois ja kokeilin  hetken
kuluttua uudelleen. Ei vieläkään mitään.
 
Jätin virran päälle ja tarjosin kulmaan hieman nyrkkiä, jolloin virtavalo syttyi
ja monitori heräsi henkiin kuten aina ennenkin! Jee - se  toimii  sittenkin!  Ja
kuvassa ollut värihäiriökin oli poissa! Eipä ollut turha korjaus tälläkään  ker-
taa. Ilmeisesti vika on jälleen kuvaputken kannassa. Tämänkin korjauksen  yhtey-
dessä tulin painaneeksi sen kunnolla paikoilleen vanhasta tottumuksesta.  Ilmei-
sesti pamaus liittyi siihen, että kanta irtosi kokonaan ja syntyi läpilyönti fo-
cusjännitteestä. Mitä taas nyrkin antamiseen tulee - sitä se on tarvinnut ennen-
kin: hyvin monesti esim. kylminä talviaamuina tämä ei oikein  jaksa  käynnistyä,
mutta nyrkillä se aina lähtee...
 
Jotain kulumistakin tässä on alkanut ilmetä, sillä kuva pyrkii  vetämään  ajano-
loon kohti vasenta laitaa, se ikäänkuin  valuu  sinne  käyttötuntien  funktiona,
poikkeutuspiireissä taitaa olla joku komponentti vähän "väljä"... :) Vielä jokin
aika sitten kuvan sai säädettyä takaisin keskelle näytön  takapinnassa  olevista
rei'istä,  joista  pääsee  käsiksi  trimmereihin.  Hiljattain   sivusuuntaisesta
säädöstä kuitenkin loppui säätövara, ja kuvaa piti  siirtää  Picassosta.  Sitten
kun Picassostakin loppuu säätövara, on kai pakko harkita uuden monitorin hankin-
taa. 19-tuumaista tuossa olen jo haaveillut, mutta saapa sitten nähdä  koska  on
varaa sellaiseen sijoittaa.
 
 
{3Korppuasema, joka ei ollut Y2K-yhteensopiva
{3-------------------------------------------
 
Monitori oli siis taas kunnossa, takaisin käännöshommien pariin. Verrattuani pa-
perilla ollutta lähdekoodia kiintolevyllä olleeseen sain viimein selville, missä
vika oli. Tein muutokset ja aloin kääntää, nyt toivon mukaan  viimeistä  kertaa.
CDTV ruksutteli korppuasemaansa ja homma eteni, kunnes tuli KS1.3:n karu reques-
teri varustettuna "Volume compiler has a read/write error"  -tekstillä  ja  Ret-
ry/Cancel painikkeilla. No niin, se siitä korpusta. Päätin kokeilla korjata kor-
pun DiskSalvilla. Se onnistuikin, ja sen jälkeen tein siitä kopion. Kopio sitten
vain sisään ja boottia CDTV:lle, jotta käännös alkaisi. Niin se alkoikin,  eteni
tasan samaan paikkaan kuin aiemminkin -  ja  taas  levyvirhe.  Selevä...  CDTV:n
korppuasema siis tuli tiensä päähän!
 
Homma oli taas seis. Ei kuitenkaan pitkään, sillä romukaapista löytyy jos  jota-
kin. Sieltä löytyi myös ostamani pöytämallin A3000:n (eli tuon videokoneen)  mu-
kana tullut, omatekoinen CD-asema/korppuasema-yhdistelmä. Kytkin tästä  korppua-
seman CDTV:n perään ja käynnistin käännöksen. Tällä kertaa se eteni viimein lop-
puun saakka, ja sain korjatun version  asennetuksi  videokoneelle.  Homma  lähti
toimimaan ja ensimmäinen Y2K-ongelma oli korjattu. Aikaakin noiden parin  Basic-
rivin muutokseen oli kulunut jo sen verran, että oli aika lähteä  ulos  ampumaan
raketteja, tällä kertaa niitä isoja.
 
 
{3TechnoBBS 0.93
{3--------------
 
Näin sitten vuosituhat vaihtui. Tinojen valamisen aikana nousi mieleen, että mi-
tenkähän sitä nyt Sakunetin käy, näinköhän mukana olevien boksien softat  olisi-
vat Y2K-yhteensopivia, onko koko Sakunetin pohjana oleva Fidonet-standardi  Y2K-
yhteensopiva, ovatko mailerit yhteensopivia eli voiko viestiliikenne  enää  jat-
kua, kuoleeko Sakunet  kenties  Y2K-ongelmiin?  Päätin  kokeilla  ja  kirjoittaa
AZ.Amiga-alueelle viestin, jossa toivottaisin hyvää uutta vuosituhatta.
 
Kirjauduttuani sisään meni kaikki hyvin siihen asti, kun aloin kirjoittaa  vies-
tiä. TechnoBBS:n online-editorissa  seisoi  päivämäärän  kohdalla  "01-Jan-100".
Hups - Techno oli hypännyt vuoteen sata... haittaakohan tuo.. Kirjoitin viestini
loppuun ja tallensin sen. Viimeinen  elonmerkki,  jonka  boksi  itsestään  tämän
jälkeen antoi, oli "Viesti tallennettu" -ilmoitus. Sen  jälkeen  tuli  uskomaton
hiljaisuus - mitään tekstejä ei tulostunut, mikään toiminto ei toiminut, kiinto-
levyllä oli hiljaista... Jumissa! Toinen Y2K-ongelma löydetty, ja tämä  oli  pa-
hemman sorttinen!
 
Hädissäni boottasin koneen. Systeemien latauduttua kirjauduin boksiin  ja  menin
lukemaan viestejä. Viestini oli todellakin  tallentunut,  ja  se  näkyi  oikein,
päivämäärällä 01-Jan-00. Koska boksi jumiutui viestin kirjoituksen jälkeen, enkä
siksi kyennyt kirjautumaan ulos normaalisti, ei tämä viesti lähtenyt  boksistani
eteenpäin muille Sakunetin nodeille. Nodeille lähtevä posti kun käsitellään vas-
ta käyttäjän kirjautuessa ulos. Toiveikkaana kokeilin uudelleen, josko koko jumi
olisi vain johtunut siitä, että kone olisi ollut "jotenkin sekaisin". Mutta Ami-
gassa tämä ei yleensä auta - Windows voi tehdä asioita eri tavalla eri  kerroil-
la, mutta Amiga tekee yleensä kaiken joka kerta samalla  tavalla.  Niin  nytkin.
Sama jumi toistui.
 
Viestejä ei enää voinut kirjoittaa boksissa online! Kauhistuneena mietin, toimi-
vatkohan QWK- ja WWF-offline-toiminnotkaan. Niiden toimiminen olisi boksin  jat-
kuvuuden kannalta välttämätöntä, koska Amiga Zone elää pääasiassa viesteistä  ja
Sakunetistä, joka sekin elää viesteistä. Bootattuani koneen jälleen päätin  heti
testata ja pakkasin itselleni WWF-paketin. Käynnistin WWF-readerin,  joka  sekin
näytti toimivan hienosti vuosituhannen vaihteesta riippumatta, purin paketin  ja
lueskelin viestejä. Toimi ainakin yhteen  suuntaan.  Sitten  kirjoitin  viestin,
jossa kerroin Technon online-editorin Y2K-ongelmasta, pakkasin viestipaketin  ja
lähetin sen boksiin.
 
Vapisevin käsin kirjoitin shelliin komennon "ImportWWF", joka käynnistää sellai-
sen replypaketin importtauksen, joka on kopioitu localissa (eli samalta koneelta
kuin missä boksi on). Techno prosessoi viestipaketin normaalisti ja  palasi  ko-
mentotilaan jäämättä jumiin. Tässä vaiheessa pääsi äänekäs "Jessss!" ilmoille  -
tämä tiesi sitä, että boksilla oli vielä tulevaisuutta. Sakunetiä ja Amiga Zonea
käyttävät aktiiviset messuilijathan käyttävät  ainoastaan  offline-tukea,  joten
nyt löytynyt Y2K-ongelma online-editorissa ei oikeastaan  haitannut  muita  kuin
minua itseäni. Toisaalta oli jotenkin ironista,  että  jouduin  hakemaan  omasta
boksistani viestejä offlinena, lukemaan niitä offline-readerilla ja  "uppaamaan"
vastauspaketit takaisin - kaikki tämän yhdellä ja samalla koneella, jolla boksi-
kin pyörii... :)
 
Hätäratkaisuna poistin kaikista valikoista, joista  viestiedikan  saattoi  käyn-
nistää, ne toiminnot joilla editoriin pääsi, siten että kyseiset komennot tulos-
tivat vain ilmoituksen ongelmasta. Hieman mietitytti se, että onko  tätä  offli-
ne-ruljanssia todellakin harrastettava loppuun asti. Lisäksi toinen  huoli  oli,
että viestieditoriin pääsi myös viestien lukutilasta painamalla R (Reply),  eikä
tätä toimintoa ollut mistään mahdollista estää. Tyydyin  poistamaan  string-tie-
dostoista (joissa boksisoftan käyttämät teksti-ilmoitukset ovat) kohdan R samal-
la toivoen, ettei joku käyttäjä paina R:ää vanhasta tottumuksesta.
 
Nyt kyseinen toiminto oli ainakin haudattu piiloon. Koska TechnoBBS:stä käytössä
ollut versioni oli vuodelta 1994, hieman epäilytti, saako siihen enää korjausta.
Muistelin, että Technon tekijä myi lähdekoodit jollekin kolmannelle osapuolelle,
jota en edes tiennyt. Tämä kolmas  osapuoli  kehitteli  TechnoBBS:ää  eteenpäin,
mutta uutta versiota ei kai koskaan julkaistukaan, ja homma taisi jäädä  kesken.
Oli siis varsin epätodennäköistä, että vanhaan 0.93-versioon enää edes  löytyisi
lähdekoodeja.
 
Päätin kuitenkin kysellä, tietäisikö  kukaan,  kenellä  TechnoBBS:n  lähdekoodit
ovat. Muutakaan tietoa ei löytynyt kuin Ville-Pertti  Keinonen,  joka  on  alku-
peräinen tekijä. Laitoin hänelle mailia ja kerroin 0.93-version  Y2K-ongelmasta.
Sain varsin pian vastauksen, jossa Ville-Pertti kertoi, että  hänellä  on  vielä
kyseisen version lähdekoodi jäljellä, mutta uudempia versioita ei ole, koska  ne
hän on myynyt. Kävipä tuuri, että juuri oikea  lähdekoodi  löytyi!  Lisäksi  hän
kertoi, että hänellä on vielä toimiva Amiga olemassa,,  vaikka  onkin  siirtynyt
FreeBSD-ympäristöön, ja että hän voisi korjata ongelman!
 
Piakkoin sainkin sitten uuden mailin, jossa oli korjattu versio liitteenä. Asen-
nettuani sen alkoi online-editori taas toimia, ja poistin aiemmin  tekemäni  va-
likko- ja string-muutokset. Korjattu versio  TechnoBBS  0.93:sta  on  saatavilla
Amiga Zonelta, mikäli joku muukin sysop sitä tarvitsee. Tiedosto  löytyy  filea-
lueelta Amiga/Tietoliikenne/BBS-Ohjelmistot ja sen nimi on TBBS-Y2K.LhA.
 
 

{D                                                                     ---------->
{3Sakunetissä ei Y2K-ongelmia
{3---------------------------
 
Muita Y2K-ongelmia boksissa ei sitten ilmennytkään, ja myös Sakunet selvisi vuo-
situhannen vaihteesta ilman minkäänlaisia ongelmia. Viestiliikenne sujui normaa-
listi. Oman vivahteensa toki antoi Gurulandian, yhden vanhimmista Amiga-bokseis-
ta, toiminnan loppuminen vuodenvaihteeseen. Siinä meni taas yksi Amiga-boksi, ja
myös Telemaa lopetti toimintansa joulukuussa.
 
Internet  näyttää  tekevän  bokseista  kuolevaa  kansanperinnettä,  mutta  silti
käyttäjiä riittää. Sakunetissä on kuin ihmeen kaupalla  riittänyt  kirjoittajia,
ei ruuhkaksi asti, mutta kuitenkin. Ehkä yksi syy on se leppoisa tunnelma,  jol-
lainen löytyy vain sopivan kokoisesta (ei  liian  suuresta)  yhteisöstä.  Mukaan
kuitenkin mahtuisi vielä uusiakin jäseniä, joten kellä  modeemi  on  käytössään,
niin tutustukaapa myös Sakunetiin! Viestien hakemisesta ei synny suuria  kustan-
nuksia kaukopuhelunakaan, sillä viestipaketti pakkautuu varsin nopeasti ja vies-
tejä voi lueskella ja kirjoitella offlinena ilman että puhelukustannuksia syntyy
siitä.
 
Amiga Zonella viestien hakeminen on kehitelty  hyvin  pitkälle  ja  sellaiseksi,
että se olisi käyttäjän kannalta mahdollisimman nopea ja joustava. Viestipaketti
voidaan esimerkiksi pakata tausta-ajossa, jona aikana boksia voi käyttää normaa-
listi, esimerkiksi vastauspaketin voi lähettää tai imuroida tiedostoja. Jos  eh-
tii käynnistää tiedostojen imuroinnin ja paketti valmistuu tänä aikana, se lähe-
tetään automaattisesti tiedostojen siirron jälkeen, ilman  että  sitä  tarvitsee
erikseen pyytää. Viestipaketin pakkaamisen voi myös asettaa käynnistymään  auto-
maattisesti heti kun käyttäjä on kirjautunut  sisään.  Näillä  automaattitoimin-
noilla on ajateltu varsinkin kauempaa kaukopuhelutaksalla  soittavia  käyttäjiä,
jotta heille tulisi mahdollisimman vähän kustannuksia Sakunetin käytöstä.
 
Jos boksilla riittää aktiivisia käyttäjiä vanhaan malliin, voisin vielä  yrittää
hankkia  koneeseen  060-korttia,  varsinkin  kun  Y2K-ongelmistakin   selvittiin
säikähdyksellä  ja  boksin  tulevaisuus  on  ainakin  siinä  mielessä  turvattu.
060-kiihdytettynä suuremmatkin viestipaketit pakkaantuisivat  hetkessä  ja  kau-
koyhteyksien takaa soittaville syntyisi entistäkin vähemmän kustannuksia.
 
Myös uudet boksit ovat lämpimästi tervetulleita Sakunetiin! Mukaan haluava sysop
voi katsoa nodelistalta boksia, josta pollata viestejä.  Sakunetiä  voi  pollata
niistä bokseista, joiden nodenumero päättyy /1. Tällä hetkellä näistä aktiivise-
na on kolme. Ottamalla yhteyttä lähimmän sopivan boksin sysopiin voi pyytää  no-
denumeroa ja sopia pollauksista. Lisäinfoa voi myös kysellä suoraan  minulta  e-
mailitse tai boksin kautta: 

Amiga Zone BBS                          Esa Heikkinen
015 - 348 968, 24h                      oh4kju@sci.fi
Sakunet 65:10/1

Tervetuloa tutustumaan Sakunetiin!
