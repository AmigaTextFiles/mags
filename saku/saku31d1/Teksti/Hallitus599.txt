2
1*
{3SUOMEN AMIGA-KÄYTTÄJÄT RY.                                   KOKOUSMUISTIO
{3HALLITUS 1999-2000
{3                                                             9.1.2000

{3HALLITUKSEN KOKOUS 5/99


AIKA            20. syyskuuta - 31. joulukuuta

PAIKKA          Internet-postituslista

LÄSNÄ           Terho Henriksson
                Tomi Jaskari
                Timo Kemppaala
                Oliver Kruusi
                Valtteri Murto
                Jarmo Piippo
                Janne Pikkarainen
                Anu Seilonen
                Tapani Tanskanen
                Paula-Christiina Wirtanen


{31 
{3Tästä kokousmuistiosta
 
Tähän muistioon on kerätty Suomen Amiga-käyttäjät ry:n hallituksen  Internetissä
postituslistallaan 20.9.-31.12.1999 käymän keskustelun  pääkohtia.  Otteet  ovat
erittäin tiiviitä lyhennelmiä, eikä muistion ole edes tarkoitus sisältää  selvi-
tystä kaikista käsitellyistä aiheista, vaan tuoda esille yhdistystoiminnan  kan-
nalta merkittävät seikat.

Hallituksen postituslista tavoittaa kaikki  hallituksen  jäsenet,  mutta  kaikki
eivät välttämättä ole ottaneet osaa kaikkiin aiheisiin.  Listalla  oli  1.1.2000
saakka myös Janne Sirén, vaikka hän ei enää kuulunut varsinaisesti hallitukseen.
 

{32 
{3Käsiteltyjä aiheita
 
Yhdistyksen kahden edellisen tilikauden  tilinpäätösasiakirjojen  kirjoittaminen
ja tarkastus ovat yhäkin tekemättä tilinhoidosta vastaavan henkilön muiden  kii-
reiden vuoksi. Siksi ei ole myöskään ollut  mahdollista  järjestää  suunniteltua
ylimääräistä yhdistyskokousta vastuuvapauden myöntämistä varten aiemmille halli-
tuksille ja vastuuhenkilöille. Alkuvuoden kaikkein tärkein tavoite  onkin  saada
asiakirjat ajan tasalle ja kokous järjestettyä päätösten virallistamiseksi.
 
Yhdistyksen Internet-kotisivujen webmasterointi on  lokakuussa  siirretty  Janne
Pikkaraiselle. Hänen mahdollisuutensa hoitaa tehtävää ovat kuitenkin syksyn  ai-
kana oleellisesti heikentyneet, joten seuraava  muutos  tilanteeseen  tulee  to-
dennäköisesti jo vuoden 2000 tammikuussa. Tehtävä  siirtyy  tuolloin  ilmeisesti
Jarmo Piipolle.
 
Sakunetin tulevaisuudennäkymiä selviteltiin pienellä tilannekyselyllä  Sakunetin
BBS-viestialueella. Kysely epäonnistui, sillä vastauksia tuli vain kolmelta  Sy-
sOpilta. Vaikka tuloksista ei voikaan mitään varmaa  purkkimaailman  tilanteesta
päätellä, on kuitenkin varsin mahdollista, että pieni aktiivinen  joukko  jatkaa
vielä ainakin toistaiseksi Sakunetin ylläpitoa. Toisaalta purkkien  jatkamisesta
riippumatta yhdistyksen koko jäsenistön (ja amigistien yleensäkin) saamista  mu-
kaan myös Internetin käyttäjiksi pidetään toivottavana.
Aloitettiin  taustaselvittely  ja  tilannearviointi  siitä,  onko  yhdistyksellä
riittävästi  resursseja  käytettävissään  mahdollisen  Saku   2000   -tapahtuman
järjestämiseen. Lopullista päätöstä järjestämisestä ei voida tehdä ennen  laajo-
jen selvitystöiden  valmistumista.  Todettiin  kuitenkin  kaikkien  keskusteluun
osallistuneiden toivovan, että tapahtuma voitaisiin pitää.
 
Paikkakuntakohtaisten kerhoiltojen järjestämistä pidettiin mahdollisena,  mikäli
tarkoitukseen sopivia tiloja ja asiansa todella osaavia järjestäjiä löytyy. Vaa-
timuksena yhdistyksen nimissä pidettäville tilaisuuksille tietysti on, että toi-
minta on kaikkien taiteen sääntöjen mukaista  ja  antaa  kaikille  tilaisuudessa
kävijöille yhdistyksestä hyvän ja ammattimaisesti organisoidun kuvan.
 
Ideaa yhdistyksen omista kerhotiloista pidettiin hyvänä, mutta tilat  vaatisivat
runsaasti ylimääräistä aikaa omaavan,  luotettavan  vastuuhenkilön  huolehtimaan
niiden siisteydestä, turvallisuudesta, käytön ja käyttäjien asiallisuudesta jne.
Lisäksi tilojen tulisi olla ainakin kohtalaisen edustuskelpoiset,  joten  niiden
saaminen ilman kohtuuttoman suurta rahallista panostusta on epätodennäköistä.
 
Saku-lehden levykeversion ulkoasun päivitys on ollut jälleen tapetilla, ja asian
tärkeydestä ei ole epäilystäkään, onhan nykyinen lehtikoodi kieltämättä selvästi
vanhentunut, Janne Sirénin tekemiä toiminnallisia  parannuksia  lukuunottamatta.
Tehtävä on kuitenkin erittäin vaativa, eikä yhdistyksen voimavaroja haluta sitoa
siihen ainakaan nykytilanteessa. Uusi lehtikoodi voidaan tietysti  teettää  myös
ulkopuolisella vapaaehtoisella, mutta tuloksen laadun ja toimivuuden lisäksi oh-
jelman tekijän täytyy pystyä takaamaan myös sitoutuvansa  ylläpitämään  ja  aina
tarvittaessa päivittämään ohjelmaa, jos muutoksille on kysyntää.  Ohjelmointityö
on nimittäin palveluammatti, eikä suinkaan kertaluonteinen rakennusprojekti.
 
Sakun HTML-version rakenne ja ulkonäkö päätettiin uusia täysin, ja varmistaa uu-
den ja entistä vaativamman HTML-lehden tekemiselle olevan  riittävästi  työaikaa
käytettävissä luopumalla kokonaan AmigaGuide-version julkaisusta. Todettiin, et-
tei ohjeita artikkelien lähettämisestä toimitukseen tarvitse muuttaa muilta osin
kuin että deadlinen noudattamisen tärkeys korostuu, jotta lehden  molemmat  jul-
kaisumuodot saadaan täydellä varmuudella ilmestymään samana päivänä.
 
Yhdistyksen Internet-kotisivuille on ehdotettu  monenlaisia  uudistuksia.  Janne
Pikkarainen esitti tietokantapohjaisten palvelujen tarjoamista, esimerkiksi  uu-
tispalvelun tai ilmoitustaulun voisi  toteuttaa  kyseisellä  tekniikalla  varsin
edustavasti ja monipuolisesti. Harmi kyllä tekniikan  luotettavuus  ei  ainakaan
nykyisellään vakuuttanut, ja vaikka tietokanta olisikin  vain  pieni  osapalvelu
kotisivuillamme, olemme silti vastuussa sen sisällöstä  ja  toiminnasta.  Jäämme
siis odottamaan varmatoimista tietokantaratkaisua, ennen kuin liitämme sellaisen
mukaan sivustoomme.
 
Taannoin julkaisujen Päivän namupalojen paluuta kuvioihin  on  toivottu.  Työhön
sitoutumaan valmiita kirjoittajia vain ei ole, joten epävarmasti toimivaa palve-
lua emme voi hyväksyä. Lisäksi jos namupaloja joskus  alettaisiin  tehdä  uudes-
taan, olisi ehkä parempi ettei enää puhuttaisi päivän tai  edes  viikon  namupa-
loista, vaan niitä julkaistaisiin sitoutumatta aikatauluun.
 
Pohdittiin saatua ehdotusta osallistua bannerien vaihteluun  eri  web-sivustojen
kesken. Liikennemääriä ja julkisuutta ajatellen se olisi  tietysti  positiivinen
ajatus, mutta jouduimme toteamaan, ettemme halua muuttaa etusivumme ilmettä niin
oleellisella tavalla, vaan haluamme säilyttää sen tyylikkään asiallisena ja puh-
taana ylimääräisestä "krääsästä".
 
Yhdistyksen pikkujoulujen tapahtumavastaavaksi valittiin Timo Kemppaala, ja tie-
dotuksesta huolehti hallituksen luvalla Janne Sirén. Janne auttoi myös  suurelta
osin varsinaisissa järjestelyissä. Tapahtumassa ei  ollut  yhdistyksen  puolesta
kuvaajaa, ja vastaisuudessa tapahtumien dokumentointi ja erityisesti  kuvaaminen
onkin otettava jo etukäteen suunnittelussa huomioon.
 
Hallituksen varajäsen Valtteri Murto siirtyi vuoden 2000 ensimmäisessä palveluk-
seenastumiserässä suorittamaan varusmiespalvelustaan.
 
Esitettiin huoli DOT:n Amiga-aiheisen sähköpostilistan keskustelun tasosta  lis-
talla välillä esiintyneiden loukkaavaan sävyyn  kirjoitettujen  viestien  takia.
Vaikka yhdistyksellä ei listan toimintaan sananvaltaa olekaan,  ehkäpä  voisimme
vaikka pyytää listan ylläpitoa julkaisemaan listalle sellaisen ohjetiedoston tai
FAQ:n kuin joillakin news-ryhmillä on ollut, dokumentin jossa  sanellaan  listan
viestiliikenteen säännöt. Amiga-postilistan tilanne kuitenkin  onneksi  rauhoit-
tui, joten päätimme jäädä seuraamaan tilannetta.
 
Yhdistyksen entinen varapuheenjohtaja Janne Sirén on aikaa ja vaivaa säästämättä
toiminut koko syksyn ajan yhteistyössä uuden hallituksen kanssa ja antanut meil-
le korvaamattoman arvokasta konsultointiapua työssämme. Väsymyksestä  huolimatta
hän on jaksanut valppaasti selittää kulloisellekin ruorimiehelle, mihin suuntaan
yhdistyslaivaa pitää ohjata ja opettanut, miksi jonkun on aina  oltava  keulassa
tähyilemässä eteenpäin ja huutamassa tarvittaessa "Jäävuori  edessä!".  Hallitus
kiittää Jannea ja lupaa muistaa, ettei tämä purkki suinkaan ole uppoamaton, vaan
pysyy pinnalla ainoastaan siten että miehistö omistautuu ihan  tosissaan  jokai-
seen saamaansa tehtävään.
 
Muistion kokosi ja kirjoitti Jarmo Piippo. Oikoluvusta kiitos Anu Seiloselle.
