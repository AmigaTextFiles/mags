1
1
-1 Y2K.IFF 0 0
0 Y2K.IFF 0 64* 

{3                  Amiga ja vuosi 2000 - Tervetuloa vuoteen 100
{3                  --------------------------------------------
 
                                  Janne Sirén
 
 


Vuosituhat vaihtui ja olemme ainakin toistaiseksi välttyneet sen suuremmilta ka-
tastrofeilta. Tuhoutuneita korkeakoulukirjastojen kirjavarauksia ja hetkeksi hu-
kattuja vakoilusatelliitteja lukuunottamatta kaikki on  tuntunut  sujuvan  hyvin
(kop kop). Odotetusti kaikenlaista pientä häikkää on  kuitenkin  tullut  vastaan
etenkin vanhempien ohjelmien kohdalla, näin myös Amiga-puolella.  Vaikka  Micro-
softin kotisivut palasivatkin  perinteikkäästi  työpaikkailmoituksineen  vuoteen
1900, eräät ohjelmat, myös Amigalla, arvelevat meidän palaneen vuoteen  100  tai
kenties hypänneen vuoteen 19100.
 
AmigaOS:n kaikki versiot ovat Y2K-yhteensopivia, vain  80-luvulla  julkaistuissa
versioissa 1.2 ja 1.3 on SetClock-komennossa varsinainen Y2K-ongelma.  Yllättäen
AmigaOS 3.0:n ja  3.1:n  version-komento  sisältää  kuitenkin  asiaan  liittyvän
epäloogisuuden: komento tulostaa tiedoston sisältävän  versiomerkkijonon  perus-
teella vuosiluvun 1900+n, jossa n on tiedostosta löytynyt vuosiluku - näin ollen
vuonna 2000 valmistuneen  ohjelmatiedoston  versiomerkkijonosta  pitäisi  löytyä
vuosi 100. Tämä (kuten myös em. SetClock-ongelma) on korjattavissa Amigan  koti-
sivuilta (http://www.amiga.de) löytyvällä päivityksellä.
 
Myös Suomen  Amiga-käyttäjät  ry:n  kotisivuja  tuottavista  apuohjelmista  yksi
sisälsi tällaisen bugin (sittemmin korjattu), vaikka ohjelmia oli pikaisesti de-
bugattu tämän nimenomaisen ongelmakohdan osalta ja useita korjattukin. Kotisivu-
ja pakkaava ohjelma  ilmoitti  vuosituhannen  vaihduttua  kompressoriohjelmalle,
että pistetäänpä pakettiin kaikki vuonna 19100 luodut tiedostot.  Zip-pakkausoh-
jelma reagoi tähän pakkaamalla kaikki vanhatkin  tiedostot,  laskuri  kun  taisi
kierähtää pari kertaa ympäri.
 
Tämän näennäisen epäloogisuuden ja satunnaisuuden takana on aivan yhtä  looginen
selitys kuin paremmin tunnetulla "vuosi 2000 on vuosi 1900" -pulmalla.  Suositun
C-ohjelmointikielen standardikirjastot nimittäin ilmoittavat vuosiluvun  vuosina
vuoden 1900 jälkeen. Vuosi 1999 on siis 99 ja vuosi 2000 on  100,  mikä  sinänsä
siis  ei  ole  bugi  -  varsinainen  bugi  siitä  tulee  ohjelmoijan  vahingossa
käyttäessä tätä päiväystä väärin. Huolimattomalta kooderilta vuosisadan  vaihtu-
misen seuraukset jäävät helposti huomaamatta, mikäli  kirjastorutiinilta  saatua
vuosilukua käsitellään sellaisenaan. Edellä mainittu vuosiluku 19100 syntyi, kun
ohjelma päätteli, että ollaan 1900-luvulla ja iski  kirjastorutiinilta  saamansa
vuosiluvun eteen numeron 19.
 
Uutisryhmässä sfnet.atk.amiga raportoitiin muutamasta muustakin  Y2K-ongelmasta.
Janne Salmijärvi kertoi Protracker-musisointiohjelman versioiden 3.x ja 4.x kaa-
tuvan heti kättelyssä, Protracker 2.3 sen sijaan toimii. Ongelma lienee päiväyk-
sen näyttämisessä ruudulla, sillä kun kellon siirtää 1900-luvun puolelle, ohjel-
ma toimii moitteetta. Janne kertoi myös LhA-pakkausohjelmassa olevan edellä  ku-
vaillun "vuosi 100" -bugin, kun taas LZX ilmoittaa eksoottisesti vuoden 2000 si-
jaan pakettien sisällä olevien tiedostojen päiväyksessä vuodeksi 128 ja koko pa-
ketin päiväyksessä vuodeksi 256.
 
Sakunetissä Jarmo Piippo kertoi, että AmyBW:n  viime  vuonna  ilmestynyt  versio
2.16 väittää vuoden olevan 1969. 30.11.1999 julkaistu versio ei  siis  toiminut-
kaan kunnolla vuoden 2000 puolella... Hätäratkaisuna  Jarmo  korjasi  päiväykset
suoraan viestipakettiin heksaeditorilla. Jarmo aikoi kysyä  ohjelman  tekijältä,
onko Y2K-päivitystä tehtynä tai tekeillä. Seuraamme asiaa.
 
Joona Palaste kertoi samaisessa uutisryhmässä Title Bar Clock -ohjelman  ilmoit-
tavan vuonna 2000 vuodeksi 100. Tero Loppi puolestaan huomasi  Filemaster  2.1:n
näyttävän päiväyksen 1.1.2000 muodossa 1.15.1999, mutta seuraava päivä hänen mu-
kaansa näkyi jo oikein. Onneksi hätä ei ole tämännäköinen, korjauksiakin löytyy:
 
LhA (Aminet):
http://ftp.sunet.se/pub/aminet/util/arc/LhA_y2k_pch.lha (4 kt)
http://ftp.sunet.se/pub/aminet/util/pack/LHAY2KPatch.lha (10 kt)
 
LZX (Aminet):
http://ftp.sunet.se/pub/aminet/util/arc/LZX121r_pch.lha (11 kt)
http://ftp.sunet.se/pub/aminet/util/arc/LZXY2KPatch.lha (11 kt)
http://ftp.sunet.se/pub/aminet/util/arc/lzx_y2k_patch.lha (471 tavua!)
 
ProTracker (useita versioita):
http://e.t.dk/~jens/pt_y2k/
 
Title Bar Clock (Aminet, vastaava ohjelma):
http://ftp.sunet.se/pub/aminet/util/time/TBClock.lha (9 kt)
 
Petri Koistinen puolestaan suositteli sfnet.atk.amiga-uutisryhmässä  kokeilemaan
Filemasterin uudempaa versiota, jonka saa osoitteesta:
http://www.sci.fi/~twilen/fm.html
 
Lisää Y2K-päivityksiä on listattu osoitteessa:
http://www.realdreams.cz/amiga/local/10_1y2k.html
 

Tutustu myös oheiseen Esa Heikkisen artikkeliin vuosituhannen vaihteen ongelmis-
ta. Tarkemmin  Amigan  käyttöjärjestelmän  kellon  käyttäytymistä  vuosituhannen
vaihteessa ja sen jälkeen käsittelimme Saku-lehdessä #29. Teknodetaljeista kiin-
nostuneiden kannattaa tutustua Amigan kotisivuilla olevaan vuosi 2000 -selvityk-
seen:
 
http://www.amiga.de/diary/developers/y2k.html
 
Mikäli kohtaat Y2K-ongelmia joista haluaisit kertoa muillekin,  lähetä  ihmeessä
kokemuksiasi Saku-lehteen artikkelien tai kirjeiden muodossa. Päätoimittaja  Anu
Seilosen tavoittaa sähköpostiosoitteesta thoriel@sci.fi.
