14
1
-1 Janne.IFF 0 0
0 Janne.IFF 0 0*
                     Suomen Amiga-käyttäjät ry. on ollut  viime  Sakun   jälkeen
                     melkoisessa muutoksen tilassa, kun uusi hallitus on   siir-
                     tynyt vetämään jo varsin vakiintuneeseen  tilaan  ehtinyttä
                     kelkkaa. Itse hallituksesta vetäytyneenä   olen   seurannut
                     tilannetta sivusta ja avustanut   aikaisemmin   vastuullani
                     olleiden toimintojen siirtämisessä uusiin käsiin. Kulissien
                     takana tapahtuva toiminta jää  helposti  julkista  kiitosta
                     vaille, joten haluan käyttää tämän tilaisuuden  ja  kiittää
                     omasta puolestani erityisen roolin ottaneita  uuden  halli-
                     tuksen jäseniä (aakkosjärjestyksessä).
 
Terho Henriksson: Saku 99:n mediayhteyksistä vastannut Terho lähti  terhakkaasti
viemään eteenpäin keskustelua Saku-lehden uusista vaatteista. Paitsi  että  kes-
kustelun pohjalta tehtiin hallituksen kesken päätöksiä lehden tulevista  formaa-
teista, Terho suunnitteli ja toteutti uuden upean ilmeen HTML-pohjaiselle  Saku-
lehdelle. Loistava esimerkki siitä, miten yksi henkilö  saa  paljon  aikaan  kun
oma-aloitteisuutta ja pitkäjänteisyyttä riittää.
 
Timo Kemppaala: Timo, joka tunnetaan Saku-lehden sivuilta ja  Amiga-postituslis-
talta loppumattomasta kiinnostuksestaan  teknisiin  yksityiskohtiin,  otti  oma-
aloitteisesti loppuvuodesta työstettäväkseen yhdistyksen pikkujoulut hallituksen
postituslistalla käydyn keskustelun pohjalta. Juttelimme marras-joulukuussa  Ti-
mon kanssa useamman tovin puhelimessa kaikesta tällaisen kerhoillan  järjestämi-
seen liittyvästä ja toivoa sopii, että Timo hyödyntää keräämäänsä kokemusta jat-
kossakin.
 
Jarmo Piippo: Viimekeväisen Saku-rompun postimyyntikampanjan toimitukset toteut-
tanut Jarmo on tuonut arvokkaan lisän hallituksen  postituslistan  keskusteluun.
Jarmo on ollut aidosti kiinnostunut yhdistyksen  toiminnan  periaatteista,  teh-
dyistä virheistä ja opituista asioista, mikä on  auttanut  merkittävästi  vanhan
tietotaidon siirtämistä uudelle hallitukselle.
 
Janne Pikkarainen: Aikaisemmin mm. tapahtumajärjestelyissä avustanut yhdistyksen
nykyinen varapuheenjohtaja otti ylläpidettäväkseen yhdistyksen  kotisivut.  Kir-
joitin  Jannelle  kotisivujen  ylläpito-ohjeet  ja  toimitin   sivukokonaisuuden
ylläpito-ohjelmineen hänelle rompulla.  Toistaiseksi  sivuille  ei  ole  ehditty
tehdä kuin muutamia ehdottamiani peruspäivityksiä, mutta Janne on alustanut hal-
lituksen listalla keskustelua tietokantapohjaisten palveluiden  hyödyntämisestä.
Webmasterointi on siis siirtynyt hitaasti, mutta varmasti uusiin käsiin -  tästä
on hyvä jatkaa.
 
Anu Seilonen: Kiitoslista ei varmasti olisi  täydellinen  ilman  Anua,  joka  on
paitsi ahkerasti päätoimittanut Saku-lehteä, ollut myös kiinnostunut yhdistyksen
yhteyksistä ulkomaille. Anu käänsi ja muokkasi esimerkiksi Saku-lehteen kirjoit-
tamani artikkelin Saku 99 -tapahtumasta saksalaiselle Amiga-lehdelle  julkaista-
vaksi, ja Anu on muutenkin vastaillut tarmokkaasti  ulkomailta  tuleviin  yhdis-
tystä koskeviin tiedusteluihin.
 
Kiitos myös Risto Mäki-Petäykselle jatkuneesta työstä HTML-Sakun  toimittamises-
sa, Veli-Matti Vuorensyrjälle Saku-postitusten hoitamisesta ja  Tomi  Jaskarille
kirjanpitotyöstä.
 
Haluan samalla kiittää kaikkia lukijoita ja yhdistyksen  parissa  puuhastelleita
kuluneista vuosista. Kiitos! Vaikka Amigan tilanne on koetellut meitä  jatkuvas-
ti, hauskoja hetkiä on silti takana lukemattomia. Toivottavasti polkumme kohtaa-
vat jatkossakin.
 
Hyvää uutta vuosituhatta!
 
Janne Sirén
