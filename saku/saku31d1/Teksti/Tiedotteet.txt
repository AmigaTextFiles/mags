2
1*

{3                    Suomen Amiga-käyttäjät ry:n tiedotteita
{3                    ---------------------------------------

                                  Janne Sirén

 
Tämä on yhteenveto yhdistyksen viime Sakun jälkeen julkaisemista tiedotteista.
 
{3---------------------------------------------------------------------------

19.10.1999

SUOMEN AMIGA-KÄYTTÄJÄT RY:N TOIMINTA JATKUU ENTISELLÄÄN

Viime viikkojen tapahtumat Amiga-maailmassa ovat herättäneet paljon
kysymyksiä, jotka perustuvat sekä todellisiin huolenaiheisiin että
epäselvän tilanteen synnyttämiin huhuihin. Useat Amiga-käyttäjät ovat
ilmaisseet huolestuneisuutensa myös Suomen Amiga-käyttäjät ry:n toiminnan
ja Saku-lehden jatkumisesta.

Suomen Amiga-käyttäjät ry. on luonnollisesti pahoillaan Amiga-maailman
ajautumisesta epävarmaan tilaan mutta muistuttaa samalla, että koko
yhdistys perustettiin taannoin Commodoren konkurssin jälkeen ja että
toiminta on jatkunut kaikki vuodet, niin myötä- kuin vastamäessäkin. On
myös syytä tiedostaa, että monet nykyhetken epävarmuudet perustuvat väärin
ymmärrettyihin ja jopa täysin virheellisiin huhuihin.

Saku-lehti ja Suomen Amiga-käyttäjät ry. jatkavat toimintaansa niin kauan
kuin jäsenkunta haluaa ja toiminnan ylläpitämiseen riittää kiinnostusta ja
resursseja. Ainakin tällä hetkellä riittävät toimintaedellytykset ovat
olemassa, ja itse kullakin on mahdollisuus vaikuttaa toiminnan jatkuvuuteen
esimerkiksi kirjoittamalla lehteen.

Yhdistys uskoo edelleen, että Amiga-yhtiö saattaa tuoda markkinoille
Amiga-käyttäjiä kiinnostuvaa teknologiaa, mutta samalla tutkitaan myös
mahdollisuuksia tukea alkuperäisen ja virallisen Amigan lisäksi
vaihtoehtoisia Amigan seuraajia, mikäli sellaisia ilmaantuu ja jäsenkunta
sekä suomalainen Amiga-yhteisö niistä kiinnostuu.

Suomen Amiga-käyttäjät ry. on kerännyt vuosien saatossa yhteisen
harrastuksen ympärille satoja, kenties tuhansia tietokoneharrastajia.
Yhdistys on luonut yhteyksiä ja ystävyyksiä, jotka loppujen lopuksi
painavat toiminnan jatkumisessa paljon enemmän kuin Amigan tilanne
maailmalla.

{3---------------------------------------------------------------------------

2.12.1999

SUOMEN AMIGA-KÄYTTÄJÄT RY. JÄRJESTÄÄ AMIGA-AIHEISET PIKKUJOULUT

Suomen Amiga-käyttäjät ry. kutsuu Amigasta ja hyvästä seurasta
kiinnostuneet pikkujouluhenkiseen kerhoiltaan. Luvassa on vapaamuotoista
ohjelmaa AmigaOS 3.5 -esittelyn, Amiga-aiheisten videoiden, Internet-
yhteyden ja alkoholittomien virvokkeiden siivittämänä. Paikalla on myös
Amiga-jälleenmyyjä tuotteineen sekä mahdollisuus ostaa Saku-rompun
kakkospainos ja liittyä yhdistyksen jäseneksi. Pikkujouluihin on vapaa
pääsy.

Tapahtumapaikka on sama kuin yhdistyksen elokuisella vuosikokouksella eli
taloyhtiön kerhotila osoitteessa Kaivomestarinkatu 8, Espoo. Paikka löytyy
Helsingin puhelinluettelon karttasivulta 17 ruudusta 36-77. Pikkujoulut
järjestetään lauantaina 11.12. noin kello 16-20. Suosittelemme kuitenkin
seuraamaan tiedotuskanavia siltä varalta että joutuisimme taloyhtiön
tilatarpeiden vuoksi turvautumaan varapäivämäärään.

Kaivomestarinkatu on lyhyen kävelymatkan päässä Espoon juna-asemalta
(Helsingistä lähijunat E, L, S) ja se sijaitsee hotelli Kuninkaantiestä
katsoen Kirkkokadun vastakkaisella puolella. Läheltä kulkee lähiliikenteen
linja-autoja ja henkilöautoille on maksutonta pysäköintitilaa. Kerhotilan
edessä, Kaivomestarinkadun kääntöpaikalla, on tilaisuuden alkaessa
opashenkilö.

Lisätietoja löytyy Suomen Amiga-käyttäjät ry:n kotisivuilta osoitteesta
http://batman.jytol.fi/~saku/ tai http://tzimmola.tky.hut.fi/saku/.
Tarjolla on mm. kuvitettu saapumisopas ja tapahtumapäivänä web-kamera.
Sähköpostitse lisätietoja voi udella tilaisuuden tiedotushenkilöltä Janne
Siréniltä (siren@mikrobitti.fi).

{3---------------------------------------------------------------------------

4.12.1999

LAHJANVAIHTOA JÄLLEEN SUOMEN AMIGA-KÄYTTÄJÄT RY:N PIKKUJOULUISSA

Suomen Amiga-käyttäjät ry. järjestää pikkujouluhenkisen kerhoillan
lauantaina 11. joulukuuta noin kello 16-20 Kirkkojärvellä, Espoossa (päivä
ja aika voivat muuttua). Aikaisemmin ilmoitettujen ohjelmanumeroiden
lisäksi viime vuonna suosituksi osoittautunut lahjanvaihto on mukana. Kun
tuot pikkujouluihin paketoidun Amiga-aiheisen joululahjan, esimerkiksi
vanhan, toimivan alkuperäispelin tai -ohjelman, saat vaihdossa jonkun
toisen vierailijan tuoman lahjan mukaasi.

Tervetuloa viihtymään! Suomen Amiga-käyttäjät ry. toivottaa samalla
jäsenilleen ja kaikille Amiga-käyttäjille erinomaista joulua ja sopivan
tapahtumarikasta vuosituhannen vaihdetta.

Lisätietoja löytyy Suomen Amiga-käyttäjät ry:n kotisivuilta osoitteesta
http://batman.jytol.fi/~saku/ tai http://tzimmola.tky.hut.fi/saku/.
Tarjolla on mm. kuvitettu saapumisopas ja tapahtumapäivänä web-kamera.
Sähköpostitse lisätietoja voi udella tilaisuuden tiedotushenkilöltä Janne
Siréniltä (siren@mikrobitti.fi).

{3---------------------------------------------------------------------------

FOR IMMEDIATE RELEASE

Finnish Amiga Users Group Announces 1999 Christmas Meeting

ESPOO, FINLAND - December 4, 1999 - To celebrate the holiday season,
Finnish Amiga Users Group, famous for its Saku events, will once again host
a small christmas meeting for Amiga users on Saturday December 11th from
16:00 to 20:00 (time and date may change) in Espoo, Finland.

Amiga related activities include an AmigaOS 3.5 demonstration, Internet
connection and video films. Also, visitors can exchange christmas presents
and an Amiga retailer will be present with Amiga items for sale. Admission
will be free of charge.

Please visit http://batman.jytol.fi/~saku/ or our mirror site
http://tzimmola.tky.hut.fi/saku/, for instructions on how to get there,
latest news, webcam and more. E-mail inquiries may be sent to Janne Sirén
(siren@mikrobitti.fi).

About Finnish Amiga Users Group

Finnish Amiga Users Group (Suomen Amiga-käyttäjät ry.) is a non-profit
organization for promoting Amiga computing and helping Amiga users in
Finland. Also known as Saku, after its disk magazine, the group is trying
to accomplish its goals by organizing meetings and by publishing a disk
magazine. Since 1993 the Finnish Amiga Users Group and its predecessors
have released over thirty issues of the disk magazine and held several
public gatherings. Other accomplishments include the Web site and Sakunet,
a national Fidonet style network of Amiga related bulletin board systems.
