7
1
-1 Thoriel.IFF 0 0
0 Thoriel.IFF 460 0*
Myydään: Amiga
 
Amiga myytiin jälleen. Kyseessä  on  järjestyksessä  jo
viides varsinainen  omistaja  viimeisen  kahden  vuosi-
kymmenen aikana. Amigan, Commodoren, Escomin,  melkein-
VIScorpin ja viimein Gatewayn jälkeen on  palattu  jäl-
leen alkuun: Amigan vuodenvaihteessa Gatewaylta ostanut
Amino  Development  Corporation  muutti  nimensä  Amiga
Incorporatediksi. Amiga  omistaa Amigan. Lohdullistako?
Ehkä. Toivottavasti.
 
Commodoren merkitystä Amigan historiassa tuskin kiistää
kukaan. 10 vuoden  aikana  yhtiö  valmisti  kymmenkunta
erilaista Amiga-tietokonetta ja päivitti Amigan käyttöjärjestelmää aina  kolmos-
versioon saakka. Kaikki nykyisetkin Amiga-kokoonpanot pohjautuvat näihin  konei-
siin, sillä pieniä kosmeettisia emolevymuutoksia lukuunottamatta myöhemmät omis-
tajat eivät ole malleja muuttaneet tai uusineet. A500 ja  A3000  olivat  aikansa
lippulaivoja ja A1200/A4000-koneissakin oli ainesta, vaikka kaikkien ominaisuuk-
sia karsittiin alkusuunnitelmiin verrattuna  lopulta  rajusti  ennen  lopullista
julkistamista.
 
Commodore teki myös virheitä. Markkinointi oli surkeaa, eikä yrityksen johdossa-
kaan aina ollut kehumista.  CDTV:n  ajatus  oli  hyvä  (ja  ehkä  myös  aikaansa
edellä), mutta markkinoinnin ja myyntilukujen valossa se oli täydellinen floppi.
Samaa tietä menivät myös A500+ ja A600. A4000  oli  ilmestyessään  liian  kallis
suurimmalle osalle kuluttajista, mutta A1200  myi  kohtuullisesti.  Ylihypetetty
CD32 ei myynyt tarpeeksi, ja pitkään jatkunut kuilun  reunalla  taiteilu  päätyi
viimein rotkon pohjalle, kun ylihinnoiteltujen ja alivarusteltujen PC-koneidensa
surkean myynnin vuoksi jatkuvaa tappiota tehnyt  Commodore  ajautui  konkurssiin
huhtikuussa 1994.
Commodoren tuotemerkkiä ja logoa omille PC-koneilleen himoinnut Escom osti  Com-
modoren jäämistön  pitkän  ja  mutkikkaan  oikeusprosessin  jälkeen  yli  vuotta
myöhemmin, heinäkuussa 1995. Kauan tyhjän  päällä  roikkuneet  amigistit  saivat
hieman balsamia haavoilleen: Escom perusti Amiga Technologiesin ja alkoi valmis-
taa uudelleen A1200- ja A4000T-koneita, jotka varustettiin käyttöjärjestelmäver-
siolla 3.1 ja uudella ohjelmistopaketilla.  Suuriakin  suunnitelmia  oli,  kuten
PowerPC-pohjaiset uudet Power Amigat.
 
Ja sitten: historia toisti itseään. Escom joutui taloudellisiin vaikeuksiin yli-
hinnoiteltujen PC-koneidensa huonon menekin ja samoihin aikoihin ostamansa  tie-
tokonekauppaketjun kustannusten vuoksi. Interaktiivista televisiotekniikkaa  ke-
hitellyt VIScorp tarjoutui ostamaan Amiga Technologiesin Escomilta.  Kauppaa  ei
kuitenkaan koskaan ehditty viedä loppuun saakka,  sillä  Escom  teki  konkurssin
loppuvuonna 1996.
 
Jälleen taikinoitiin puolisen vuotta, kunnes konkurssituomioistuin vahvisti tou-
kokuussa 1997 Amiga Technologiesin myynnin Gateway 2000:lle (nykyään pelkkä  Ga-
teway). Gatewaylla oli rahaa ja visioita. Uutta henkilöstöä  palkattiin  ja  li-
senssejä jaettiin. Messuilla kierrettiin promotuotteita jaellen ja julkistettiin
yhteistyökumppaneita, joiden nimet saivat leuat loksahtelemaan.  Suunniteltiinpa
siinä sivussa myös uuden sukupolven Amiga-laitteistoa,  ja  uutta  käyttöjärjes-
telmäpäivitystäkin lupailtiin. Pitkästä aikaa Amigan tulevaisuus näytti hyvältä.
 
Viime vuoden lopulla Saku 99:n aikoihin myllersi taas. Jim Collas  erosi  Amigan
johdosta, ja vanavedessä lähti muitakin johtohenkilöitä. Uusi Amiga, multimedia-
kone MCC, hyllytettiin ja myöhemmin ilmoitettiin, ettei  Gateway  aiokaan  tehdä
uutta Amiga-konetta,  vaan  voisi  antaa  sen  kolmannen  osapuolen  tehtäväksi.
Käyttöjärjestelmäpäivitys AmigaOS 3.5 sentään saatiin tuutista ulos  lokakuussa.
Gatewayn omistuksessa uuden Amiga-malliston kehitys muuntui siis  lopulta  uuden
sukupolven Internet-laitteiden ja niiden käyttöjärjestelmän ja sovellusten kehi-
tykseksi.
 
Onneksi Gatewayllä sentään oli järkeä tehdä jotain toisin edellisiin  omistajiin
verrattuna. Amiga-nimellä ei ollut sille enää käyttöä,  joten  miksipä  sitä  ei
voisi myydä? Tämän vuoden alussa Amiga ja sen tavaramerkit myytiin Amino  Devel-
opment Corporationille, jossa vaikuttavat mm. Amiga-veteraanit  Bill  McEwen  ja
Fleecy Moss. Ensimmäinen uuden Amigan yhteistyökumppani on Tao Group (lue  lisää
uutisista!).
 
                                     * * *
 
Perjantaille päivätyssä postituslistaviestissään Fleecy Moss kertoi lisää  uuden
Amigan jatkosuunnitelmista. Pääteemana on digitaalinen tulevaisuus kaikessa laa-
juudessaan: laitteistot, sovellukset, video, audio, pelit, sähköpostit, mitä ta-
hansa. Moss kertoo samaan hengenvetoon, että myös uuden sukupolven Amiga on  tu-
lossa. Vanhojen Amigoiden kehitystyötä tuetaan (esim. uusien AmigaOS-julkaisujen
muodossa, jos niin on tarve), sillä siirtyminen  aikanaan  uusiin  koneisiin  on
tehtävä mahdollisimman helpoksi. Yritys pyrkii kaikin tavoin varmistamaan,  että
vanhat ohjelmat toimivat uusissa koneissa tavalla tai toisella.
 
Amiga keskittyy  kahteen  pääalueeseen,  markkinaryhmään.  "Pathfinder"-ryhmäksi
Moss mainitsee "digitaaliseikkailijat", tehokäyttäjät, pelaajat, suunnittelijat,
taiteilijat,  videotyöläiset  jne.  Ensimmäiset  Pathfinder-tuotteet  suunnataan
x86:lle ja PPC:lle. Toinen pääalue on "Domestic  Digital  Habitat",  DDH,  josta
Moss ei kerro enempää mutta jonka nimestä voi jotain päätellä. Nämä kaksi  mark-
kina-aluetta pidetään erillään, mutta niiden tuotteet toimivat  myös  keskenään,
jos käyttäjä niin haluaa.
 
Myös uudet kotisivut ovat tulossa lähiaikoina.  Sivustoa  on  testattu  kaikilla
(tietenkin myös Amigan) selaimilla mahdollisimman hyvän toimivuuden  varmistami-
seksi, ja avaamisen jälkeen sivustoa pyritään  laajentamaan  mahdollisimman  no-
peasti. Moss toivoo, että sivustosta tulee amigistien  kokoontumispaikka,  jossa
he voivat ilmaista mielipiteensä tai vaikka vain jutella keskenään.
 
Kehitystyö  on  myös  käynnistymässä.  Vastuuhenkilöt  ja  suurin  osa  kehitys-
työryhmästä on valittu, ja kehityslaitteisto- sekä ohjelmistopuoli on työn alla.
Jotain Amigakin on menneestä oppinut: päivämääriä ei julkisteta, ennen kuin tuo-
te todella on valmis. Suunnitelmistaan Amiga kyllä tiedottaa, mutta ilman  kiin-
teitä päivämääriä. "Tarpeeksi vahinkoa on jo tehty", Moss sanoo  viitaten  tällä
mitä ilmeisimmin aiempiin Gatewayn aikaisiin julkistuksiin, joista  yksikään  ei
toteutunut määräajassa.
 
                                     * * *
 
Onko Amigan vihdoinkin ostanut joku, joka todella saa jotain uutta ja  konkreet-
tista aikaiseksi? Ainakin yrityksen riveissä on paljon Amiga-veteraaneja, joille
Amiga on aina ollut sydämen asia - aivan kuten meille "tavallisille"  käyttäjil-
lekin. 1980-luvun alussa Hi-Toro-yhtiön Lorraine-koneenrääpäleestä alkunsa  saa-
nut uskomaton tarina ansaitsisi jo saada kunnon juonenkäänteen  -  tällä  kertaa
mieluummin vaikka sen pelastavan ritarin valkoisessa haarniskassaan niiden  iän-
ikuisten kurpitsavaunujen sijasta.
 
Anu Seilonen
