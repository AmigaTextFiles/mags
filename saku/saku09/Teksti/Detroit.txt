5
1*

{3                                    Detroit
{3                                    -------

                                 Jari Nieminen


Armon vuonna 1908 olet nuori ja innokas kansalainen, jonka unelmana on saada uu-
sin tekniikka hyödynnetyksi ja rakentaa hevosettomia vaunuja tavallisille  ihmi-
sille. Perustat autotehtaan. Vaatimattomana tavoitteenasi on levittää  autoimpe-
riumisi ympäri maailman sadan vuoden aikana. Tietenkin  yritystä  on  hoidettava
niin, että saat mahdollisimman paljon taaloja kasaan.

Tavoitteen saavuttaminen ei kuitenkaan ole aivan yksinkertaista.  Maailmalla  on
myös kilpailijoita, jotka ovat keksineet saman  liikeidean.  Hetkeäkään  ei  saa
huilia, sillä muutoin kilpailijat pääsevät teknisessä kehityksessä edellesi. Uu-
sia malleja on tuotava  säännöllisesti  markkinoille  ja  vanhoja  paranneltava.
Markkinointia pitää hoitaa, työntekijöitä on palkattava tai  erotettava,  töissä
olevat saattavat lakkoilla ja vaatia lisää palkkaa. Lisäksi suhdanteet vaihtele-
vat. Sota tai lama sotkevat suunnitelmasi. Konkurssi  kolkuttaa  nurkan  takana!
Tehtävä ei siis ole mitenkään liian helppo.


{3Erillinen AGA-versio
{3--------------------

Ennakkotiedoista ja pelin manuaaleista poiketen 32-värinen ja 256-värinen versio
myydään eri paketeissa. Pelin kannalta ei ole  isoakaan  eroa,  kumpaa  versiota
käyttää, vaikkakin 256-värisessä versiossa kuvat ovat yksityiskohtaisempia.  Mo-
lemmat versiot toimivat hyvin myös isommissa Amigoissa, ja Detroit asentuu kiin-
tolevylle omalla asennusohjelmalla. Äänimaailma pelissä on  köyhä  ja  taustamu-
siikki karmea. Onneksi äänet voi kytkeä halutessaan pois päältä.

Massiiviset grafiikat tai äänet eivät kuulukaan tämän pelin  houkuttimiin,  vaan
itse peli-idea on erinomainen. Pelkkien toimintapelien ystäville tiedoksi,  että
Detroitissa et pääse ajamaan autolla lainkaan! Detroit on strategiapeli, yritys-
simulaatio, jossa omilla päätöksilläsi vaikutat yrityksesi menestykseen.


{3Pelaamista riittää pitkäksi aikaa
{3---------------------------------

Peli etenee kuukauden mittaisissa jaksoissa. Kun olet mielestäsi tehnyt tarpeek-
si töitä myynnin ja voittojen kartuttamiseksi, päätät kuukauden ja  saat  eteesi
listan, josta näet, kääritkö voittoa vai persnettoa kuun aikana. Edellisen  kuun
tulosten pohjalta tehdään taas seuraavan kuun päätökset.

Yhden kuukauden pelaaminen saattaa toisinaan kestää todella pitkään,  kun  pitää
tehdä monia valintoja ja miettiä sitä, mikä kulloinkin olisi  järkevintä  tehdä.
Kun pelattava aika on 100 vuotta, on siinä kuukausia 1200. Jos kunkin  kuukauden
pelaaminen kestäisi 10 minuuttia, niin pelin läpivieminen veisi 200 tuntia!

Alussa sinulla on käytössäsi yksi tehdas, myyntikonttori, hieman pääomaa ja  au-
ton prototyyppi. Tehtaan voit perustaa minne tahansa osaan maapalloa, mutta hel-
poimmin alkuun pääsee Yhdysvalloissa tai Pohjois-Eurooppaan. Muualla ei 1900-lu-
vun alkupuolella autoja paljon myydä. Päävalikossa on kuva tehdasalueesta, jossa
eri rakennuksissa on  erilaisia  toimintoja.  Tehdassalissa  rakennetaan  autoja
usealla eri  linjalla.  Markkinointia  hoidetaan  yhdessä  toimistossa  ja  hen-
kilöstöasioita toisessa. Autojen suunnittelu-  ja  testausosasto  löytyy,  kuten
myös uusien osien kehitysosasto.

Kuukauden aikana sinun on käytävä näissä kohteissa. Alussa  pitää  palkata  hen-
kilöstöä ja laittaa se työskentelemään omille  paikoilleen  joko  kokoonpanolin-
joille tai tuotekehitysosastolle. Tehtaan tuotantolinjoille on valittava sopivat
automallit siten, että kutakin  automallia  valmistettaisiin  menekkiä  vastaava
määrä. Ihan alussa kannattaa pitäytyä yhdessä tavallisessa  perheautossa,  mutta
jatkossa voit lisätä malleja tarpeen ja halujesi  mukaan.  Voit  valita  uudeksi
malliksi urheilu-, perhe-, luxus- tai pakettiauton lisäksi avolava-auton.  Suun-
nitteluosastolla valitset autoosi sopivan moottorin, iskunvaimennuksen,  jäähdy-
tyksen ja muita tingeltangeleita sen mukaan, miten tuotekehityksen kaverit  saa-
vat uusia osia valmiiksi. Sopivan kokonaisuuden valittuasi pitää rakentaa proto-
tyyppi ja testata se. Testauksessa mitataan autosi kiihtyvyys, jarrut,  ajo-omi-
naisuudet, matkustaja- ja tavaratilat sekä bensankulutus. Näistä  arvoista  saat
lasketun yleisarvosanan autosi ominaisuuksista. Autojen suunnittelu  on  mukavaa
puuhaa, mutta tietenkin sekin maksaa. Jos taas ei itse jaksa suunnitella  malle-
jaan, on aina mahdollisuus ostaa suunnittelutyö muualta. Erilaisia  malleja  voi
olla valmistuksessa olla 16. Mitä enemmän sinulla on malleja,  sitä  enemmän  on
töitä ja valintoja on tehtävä joka kuukausi.

Markkinointiosastolla päätät, paljonko käytät rahaa mainostamiseen eri  mediois-
sa. 1900-luvun alussa markkinointi rajoittuu lähinnä sanomalehtiin ja tienvarsi-
mainoksiin, mutta myöhemmin kuvioihin tulevat myös radio  ja  TV.  Mainostaminen
kuitenkin kannattaa jo yrityksesi alkuvaiheissa, jotta autosi tulevat tunnetuik-
si.

Pelin edetessä, kun tehtaita on useita ja myyntikonttoreitakin useassa eri maan-
kolkassa, alkaa kaikkien lankojen käsissä pitäminen selvästi hankaloitua. Jokai-
selle myyntikonttorin myymälle automallille on valittava oikea tehdas, josta au-
toja otetaan myyntiin. Kuljetuskustannukset on otettava  huomioon  autojen  hin-
noittelussa. Helposti pääsee käymään niin, että jokin  tehdas  tekee  satamäärin
jotain automallia, mutta kaikki jäävät varastoihin, jos on valinnut väärän  toi-
mitustehtaan myyntikonttoreissa. Tarkkana pitää siis olla. Autojen hinnoitteluun
pitää myös kiinnittää huomiota. Jos myynti yllättäen putoaa, saattavat syynä ol-
la kilpailijoiden tekemät hinnanlaskut. Vuosilukuja pitää myös seurata ja  lukea
silloin tällöin ilmestyvät lehtiotsikot, jotta osaa varautua pörssiromahdukseen,
sotaan tai johonkin muuhun katastrofiin.


{3Taulukkomaanikon pakkohankinta
{3------------------------------

Aina kuukauden päätyttyä sinulla on mahdollisuus tutustua  lukuisiin  erilaisiin
raportteihin. Saat nähtäväksesi pylväsgrafiikkaa tuotannon ja  myynnin  kehityk-
sestä oman yrityksen ja kilpailijoiden osalta ja myyntiraportteja  myyntialueit-
tain ja malleittain. Voit vertailla kuukauden tulosta  kilpailijoihisi.  Tarvit-
taessa voit ostaa konsulttiapua ja lukea eri  lehtien  kirjoittamia  kommentteja
omista ja kilpailijoiden autoista. Taulukoista näet, montako autoa olet  edelli-
sessä kuussa valmistanut malleittain sekä niiden varastotilanteen.  Tarvittaessa
saat kaikki tärkeät taulukot tulostettua printterille.  Nämä  raportit  ovat  se
pohja, jonka perusteella lähdetään muokkaamaan seuraavan kuukauden myyntistrate-
giaa, toisinaan onnistuen, toisinaan häviten.

Amiga-versiosta on jätetty modeemiyhteysmahdollisuus pois. Peliä  voi  kuitenkin
samalla koneella pelata neljä eri henkilöä kilpaillen keskenään. Jos pelaa  vain
yksinään, hoitaa tietokone kolmen muun kilpailijan työt.

Kaiken kaikkiaan Detroit (eurooppalaisittain  Rüsselheim)  on  vaikuttava  peli.
Harvoin kahdelle korpulle on saatu mahdutettua näin  laaja  ja  mielenkiintoinen
peli. Tosin pitkät pelirupeamat saavat pelaajan puutumaan, joten hieman  enemmän
voisi vaihtelua olla.  Onneksi  edes  silloin  tällöin  tulee  näkyviin  lehtien
lööppejä tärkeistä tapahtumista, ja autojen muotoilukin muuttuu  ajan  kuluessa.
Hyvää ohjelmassa on sen helppo käytettävyys. Vaikka valintoja yleensä joutuu te-
kemään paljon erilaisia, se on hämmästyttävän helppoa. Käytettävissä on hiiriva-
likot ja näppäinkomennot.

Harvasta pelistä saa yhtä hyvän onnistumisen tunteen kuin Detroitista. Mikään ei
ole sen riemukkaampaa, kuin todeta tehneensä todella  menestyvän  automallin  ja
kääriä miljoonavoittoja samalla kun  kilpailijat  taistelevat  olemassaolostaan.
Tai kun selviät nousuun pitkällisen tappioputken jälkeen,  voit  päästää  pitkän
huokauksen. Detroit todellakin tempaa pelaajan mukaansa jollakin maagisella  ta-
valla. Pelaamisen lomassa voit lukea mukana tullutta autoilun historiasta kerto-
vaa kirjasta.

{3        Detroit

        Julkaisija: Impressions Software, Inc. 
