5
1*

{3                        Tietokone auttaa, vai auttaako?
{3                        -------------------------------

                                Heimo Laukkanen


Yleensä voit lukea lehdistä vain tietokoneharrastuksen ja  tietokonepelien  hai-
toista. Hyödyistä puhutaan varsin harvoin, mikä pistääkin miettimään, onko niitä
lainkaan.

Ne, joilla on onni omistaa modeemi, ovat yleisesti ottaen ainakin kerran vastan-
neet eri paikoissa normaaliin keskustelun aloittelukysymykseen "mitä  teet  Ami-
gallasi?" ja joka kerran kirjoittaneet enemmän tai vähemmän samaan tapaan kaikki
ne pienimmätkin asiat, joihin konettaan käyttävät. Huomattavasti harvemmin  aja-
tellaan, mitä hyötyä siitä monien tuhansien markkojen laitteesta on.  Toki  tämä
kysymys tulee aina aiheelliseksi, kun jotakin uutta pitäisi  hankkia  koneeseen,
mutta ilman ulkoisia pakotteita tuskin kukaan alkaa mietiskelemään asiaa sen sy-
vemmin.

Tällä kertaa aion olla erilainen ja kirjoittaa  teille  esimerkin  siitä,  miten
tämä vanha rupuinen Amigani on läpi vuosien palvellut ja ennen kaikkea miten  se
on auttanut minua matkallani kohti parempaa huomista.


{3Kaiken alku
{3-----------

Kaikki sai alkunsa silloin vuonna yksi ja kaksi, kun Amiga 500 saapui maihin  ja
toi suhteellisen halpaan hintaan  mahdollisuuden  uskomattomaan  grafiikkaan  ja
kaikkeen siihen ihanuuteen, jota silloisen C-lehden  sivuilla  hehkuteltiin.  On
kai turha  sanoa,  kuinka  suuri  vaikutus  niillä  tuhansilla  peleillä,  joita
päivittäin eri liikkeissä kavereiden kanssa kävimme ihastelemassa,  oli  pieneen
poikaan, joka vuosikausia oli  näpräillyt  tasavallan  tietokoneen,  C-64:n,  ja
Pitstop II:n parissa. Tuo kone oli saatava, tapahtui mitä tahansa!

Kun vihdoin sitten oli aika mennä Hirvoxilta hakemaan se ihmekone,  kuljin  var-
maankin viisi senttiä maan yläpuolella suupielet lähes korvissa. Voi sitä  ihme-
tystä ja ihanuutta, kun kotona lopulta kokeiltiin itse konetta ja niitä muutamaa
peliä, jotka kaupungilta olin saanut käydä ostamassa.

Entiseen C-64 Basic-tulkin käyttäjään teki vaikutuksen myös mukana tullut Micro-
soft-Basic, joka näytti pystyvän melkein mihin tahansa. Kavereiden kanssa sitten
ihmeteltiin ja ihasteltiin, kuinka teksti vieri ruudulla ja kuinka spritet pomm-
pivat  laidasta  laitaan   puhesyntetisaattorin   mokeltaessa   samalla   jotain
epämääräistä lausetta. Kaikki oli niin hienoa ja uutta, ettei seuraavina päivinä
mitään muuta tehtykään kuin kokeiltiin koneen rajoja.

Tästä saivatkin sitten alkunsa tuhannet ja taas tuhannet Basic-ohjelmat,  joille
löytyi käyttöä vaikka mistä. Hillitsemättömällä innolla tehtiin ohjelmia  omaksi
ja muiden iloksi pienistä apuohjelmista aina hienoihin peleihin.


{3Uusi askel
{3----------

Vuodet kuluivat ja normaalin kehitysteorian mallin mukaisesti keräsin disketeil-
le satoja pelejä, joita kavereiden kanssa vaihtelimme ja  pelailimme.  Sattumien
kautta tutustuin uusiin amigisteihin ja lopulta tunsinkin lähialueelta  kymmeniä
uusia kavereita, joilla oli yhteinen harrastus: Amiga.

Aina silloin tällöin  sain  kaverilta  tai  kahdelta  diskettien  mukana  pelien
lisäksi myös erilaisia hyötyohjelmia. Oli vaikka millaisia apuohjelmia aina dis-
ketinkorjaajasta erilaisiin piirustusohjelmiin,  joille  ei  näyttänyt  löytyvän
suurempaa käyttöä - ennen kuin otimme silloisen  parhaan  Amiga-kaverini  kanssa
uuden askeleen ja tutustuimme Itäkeskuksen videopajaan.

Videopaja ja sen toiminta oli nuorille pojille uutta, eikä mikään  voinut  pitää
meitä erossa hulluttelusta kameran kanssa. Amigalle löytyi  nyt  uutta  käyttöä,
kun pajassa oli genlockiin ja editointilaitteistoihin yhdistettynä  Amiga  2000.
Vasta nyt Amiga siirtyi todelliseen käyttöön, ja DeluxePaintilla  väsäsimme  ka-
soittain efektejä ja tekstejä videoihimme. Oli se vain niin hienoa,  kun  olimme
jonkin aikaa ainoat kunnon Amiga-expertit koko videopajalla ja olimme  varsinai-
sia uranuurtajia Amigan käytössä pajalla.


{3Modeemilla maailmalle
{3---------------------

Vaikka käytimmekin koneitamme melko rajattomasti ja opettelimme  myös  ohjelmoi-
maan, pysyimme joka tapauksessa yllättävän rajallisissa piireissä, kunnes  kave-
rini sai modeemin. Se sytytti kipinän  myös  minun  sydämeeni  ja  todistettuani
isälle, lompakon ja taloudellisen tuen vartijalle, että  modeemista  on  hyötyä,
sain kantaa Asta-modeemin kaupasta kotiin.

Muutamassa minuutissa olinkin yhteydessä ulkomaailmaan ja siitä hetkestä lähtien
olen melkeinpä päivittäin soitellut koneellani ympäri kaupunkia ja ollut verkko-
jen kautta yhteydessä mitä erilaisimpiin ihmisiin.


{3Eli mitä hyötyä?
{3----------------

Ennen kaikkea olen oppinut tuntemaan tietokoneen kautta maailmaa  tavalla,  joka
muuten ei olisi ollut mitenkään mahdollista. Olen vaihtanut ajatuksia  niin  mo-
nien ihmisten kanssa, että normaalissa kanssakäymisessä se  olisi  todella  vai-
keaa, ellei jopa mahdotonta. Samalla olen vielä pitänyt itseni aikakautemme  mi-
toissa tiedon hermolla mitä parhaimmalla tavalla, joka on ollut tavallista  mas-
saviestintää yksilöllisempää ja monipuolisempaa.

Pitkän aikaa tietokone on ollut minulle portti toiseen maailmaan,  joka  monissa
tapauksissa on ollut huomattavissa määrin mielenkiintoisempi ja  hauskempi  kuin
reaalitodellisuus, jossa me elämme. En kuitenkaan ole  menettänyt  missään  vai-
heessa kosketusta siihen todellisuuteen, jonka hataralta pinnalta niin  helposti
voi sukeltaa syvälle verkkoihin ja sulkeutua elämään  vain  kasvottomana  nimenä
tuhansien viestien kirjoittajana.

Omatoimisesti olen opiskellut tietokoneharrastuksen innoittamana niin englantia,
matematiikkaa, ohjelmointia, kirjoittamista kuin monia muitakin asioita,  joista
luultavasti tulen nauttimaan vielä vuosienkin kuluttua. Mikäli näistä taidoista,
joita olen hankkinut, ei ole mitään konkreettista  ja  todella  tuntuvaa  hyötyä
esimerkiksi ammatissa, voin ainakin sanoa, että olen pitänyt aivosolut työn  pa-
rissa ja näin ollen ylläpitänyt sitä vähäistä älyllistä ajattelua,  jota  suvus-
samme on harrastettu.

Kaiken kaikkiaan olen niin monien muiden tietokoneharrastajien kanssa elänyt  jo
vuosia  siinä  digitaalisessa  maailmassa,  josta  muiden  ihmisten  keskuudessa
käytetään nimitystä tulevaisuuden maailma. Ennen kaikkea olen ollut valmiina ot-
tamaan harppauksen eteenpäin ja kuulumaan niihin, jotka hallitsevat elektroniik-
kaa, eivätkä anna elektroniikan hallita heitä.

Olkaamme ylpeitä hyödyllisestä harrastuksestamme, sillä me olemme hyvin olennai-
nen osa huomisen teknistä yhteiskuntaa... 
