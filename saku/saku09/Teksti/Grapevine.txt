5
1
2 Grapevine.IFF 0 0*

{3                                 Grapevine 1.33
{3                                 --------------

                                  Lauri Aalto


Grapevine on erittäin intuitiivinen IRC-klientti Amigalle. IRC taas on akronyymi
sanoista Internet Relay Chat, Suomessa  alunperin  kehitetty  pakettiradiomainen
keskustelufoorumi, jossa jopa tuhannet  käyttäjät  keskustelevat  eri  kanavilla
kaikista mahdollisista ja mahdottomista aiheista samanaikaisesti.


{3Vaatimukset
{3-----------

Jotta Grapevine toimisi IRC-klienttinä,  tarvitaan  yhteys  johonkin  Internetin
IRC-palvelimeen. Tätä varten on tuki Commodoren  AS225r2  TCP/IP  -paketille  ja
näin ollen myös vapaasti levitettävälle AmiTCP-paketille Socket-kirjaston  väli-
tyksellä. TCP/IP mahdollistaa kiinteät yhteydet Internettiin mm.  SLIP-,  CSLIP-
tai PPP-protokollia käyttämällä.

Onneksi kiinteä yhteys ei ole  välttämättömyys.  Gv  toimii  hienosti  myös  se-
rial.device-yhteensopivilla laitteilla, mikä mahdollistaa mm. AUW- tai  DNet-oh-
jelmiston tai ihan pelkän modeemisoittoyhteyden käytön. Se  tosin  vaatii  UNIX-
päähän pienen ohjelmiston, joka toimii liimana Gv:n ja  IRC-palvelimen  välillä.
Ohjelman lähdekoodi seuraa paketin mukana, joten  sen  saa  helposti  käännettyä
millä tahansa ANSI C -kääntäjällä. Serial.deviceä käytettäessä eivät  kuitenkaan
suorat klientistä klienttiin -siirrot (DCC) toimi. Muuten Grapevinessä DCC-siir-
rot on toteutettu ulkoisilla ohjelmilla, joita kutsutaan aina tarpeen mukaan.

Ohjelma vaatii käyttöjärjestelmästä version 3.0 tai uudemman, ikävä  kyllä.  Te-
kijä lupaili kuitenkin käyttöliittymäkoodin muuttuvan  piakkoin  toimimaan  myös
2.x-käyttöjärjestelmäversioilla.


{3Kaunis kuori
{3------------

Grapevine on todella hieno. Käyttöliittymä noudattaa ex-Commodoren Style  Guidea
monessa suhteessa ja on muutenkin mukava käyttää.  Ikkuna(t)  saadaan  aukeamaan
mille tahansa julkiselle näytölle tai niille voidaan avata omansa. Fontit, värit
yms. ovat luonnollisesti käyttäjän määriteltävissä.

Gv sisältää ikonipalkin, jolla saadaan nopeasti hiirtä käyttäen toteutettua muu-
tamia yleisimpiä komentoja. Ikoneista on sekä neliväriset että  kahdeksanväriset
MagicWb-tyyliset versiot. Monet ToolManagerin käyttäjät tuntevat näin olonsa ko-
toisaksi. Toki ikonipalkin saa halutessaan pois päältäkin.

Ohjelma tunnistaa yli 50 erilaista IRC-komentoa, joille jokaiselle on  sisäänra-
kennetut opastetekstit. Mukana seuraava AmigaGuide-käyttöohje on niin ikään kat-
tava, joskin siinäkin on vielä paljon viilaamista.

Gv:ssä on vielä muutama bugi, mutta ne vähäiset löytämäni eivät ole olleet vaka-
via; kaikki on voitu kiertää. Gv kaipaa  siis  vielä  paljon  pientä  viilailua,
vaikka se yrittääkin olla huoliteltu. Toivokaamme parasta, sillä ohjelma näyttää
jo tässä vaiheessa erittäin lupaavalta. Kaiken lisäksi se ei maksa penniäkään.

Grapevine on jokaisen himoirkkaajan märkä päiväuni. 























{2        Grapevine 1.33 IRC-klientti

{3        Tekijä:         Brian Cerveny & kumppanit
{3        Saatavuus:      Vapaastilevitettävä; Aminet, purkit,
{3                        ftp://helser56.res.iastate.edu/pub/grapevine
