5
1
1 PageStream.IFF 0 0*

{3                        PageStream 3.0a -julkaisuohjelma
{3                        --------------------------------

                                 Jari Nieminen


Jo puolitoista vuotta sitten Soft-Logik levitti tietoa tulevasta  julkaisuohjel-
mastaan. Purkeissa liikkui tekstitiedosto, jossa ohjelmaa vertailtiin  Macin  ja
PC-koneiden parhaisiin ohjelmiin. Tiedoston luettuani olin  haltioissani,  sillä
kävihän siitä ilmi, että PageStream  3.0  hakkaa  kilpailijansa  mennen  tullen.
Päivityshintakin oli kohtuullinen vanhoille kakkosversion käyttäjille, joten ti-
laukseni lähti kesäkuun alussa -93. Alunperin ohjelman piti ilmestyä saman  vuo-
den syksyllä, mutta aikataulu venyi reilusti vuodella eteenpäin.

Nyt, kun olen saanut uuden version käyttööni, voin vain todeta, että siinä  vai-
heessa, kun Soft-Logik levitti ennakkotietoja 3.0:sta, ei itse  ohjelmasta  var-
maankaan ollut kirjoitettu riviäkään. PageStream 3.0 on  nimittäin  vielä  melko
keskeneräinen tuote. Kaikkia toimintoja ei ole tehty valmiiksi asti,  ja  ohjel-
massa on muutamia kiusallisia bugeja. Alkuperäisen paketin mukana tulleessa ver-
siossa esimerkiksi skandinaavisten merkkien kirjoittaminen  tekstikehykseen  sai
ohjelman sekoamaan. Samoin ns. vapaiden tekstikehysten teko oli aivan  mahdoton-
ta. Onneksi Soft-Logikin BBS:ssä oli jo uusi patch-tiedosto, jolla  PageStreamin
versio 3.0 päivittyy 3.0a:ksi. Tässä versiossa em. virheet on korjattu ja lukui-
sia muitakin parannuksia on tehty.




































{3Kokonaan uusi
{3-------------

PageStream 3.0:aa suunniteltaessa ei sitä ole lähdetty kehittämään  vanhan  kak-
kosversion pohjalta, vaan suunnittelu on aloitettu puhtaalta pöydältä.  Ohjelman
koko on kasvanut melkoisesti. Samalla ovat tietenkin laitteistovaatimukset  kas-
vaneet melko vaativiksi. PageStreamin ajamiseksi pitää koneessa  olla  vähintään
Kickstart 2.04, kiintolevy ja 3MB muistia. Käytännössä vaatimukset ovat vieläkin
kovemmat. Vakavassa työskentelyssä vaaditaan ehdottomasti enemmän  muistia  sekä
nopeampi 68030/040-prosessori.

Ohjelma toimitetaan kuudella DD-levykkeellä, joista  asennusohjelma  purkaa  sen
kiintolevylle. Minimiasennus vie 3.5 MB kiintolevytilaa, mutta täyteen  asennuk-
seen tarvitaan 11.5 MB. PageStreamin lisäksi ohjelmistoon  kuuluu  tekstieditori
PageLiner 2.0 sekä grafiikkaeditori BME 2.0. Mukana  tulee  myös  EPS-leikekuvia
sekä 35 erilaista kirjaintyyppiä.

PageStream on nyt salasanasuojattu. Rekisteröityneen käyttäjän ei tarvitse  kui-
tenkaan kirjoittaa salasanaa muutoin kuin ensiasennuksessa.


{3Kelluvat valikot
{3----------------

Vanha PageStream-käyttäjä huomaa heti paljon eroja vanhaan versioon  verrattuna.
Työkaluvalikko on tutun oloinen, mutta kaikki muu onkin kokenut  melkoisen  myl-
lerryksen. Ihan ensimmäiseksi ohjelmaa avattaessa ruudulle tulee navigator-ikku-
na, jossa ohjelma kertoo erilaisia vinkkejä ohjelman käytöstä.  Entiset  PageSt-
ream v2.x- ja ProPage-käyttäjät voivat valita opastetun AmigaGuide-matkan, jossa
kerrotaan ohjelman uusista ominaisuuksista.  ProPage-käyttäjille  löytyy  selvät
ohjeet siitä, mistä ja miten vanhat  tutut  toiminnot  löytyvät  PageStreamista.
Apua-toiminto on aina käytettävissä help-nappulasta. Ohjetiedostot on toteutettu
hypertekstinä hyvin kattavasti ja selkeästi.

Uutuutena mukaan on tullut useita  kelluvia  valikoita,  joita  voi  pitää  auki
yhtäaikaa. Kirjasimien, makrojen, värien, tyylien ja sivumallien valinta käy va-
likoiden avulla yhdellä hiiren napsautuksella. Mukana on vielä kelluva  edit-va-
likko, jonka toiminnat muuttuvat valitun kohteen mukaan. Sivun yläreunaan on il-
mestynyt painikerivistö, josta voi  valita  pikaisesti  samoja  toimintoja  kuin
alasvetovalikoistakin. Monia toimintoja voikin käynnistää usealla  eri  tavalla.
On käyttäjästä itsestään kiinni, mikä tapa tuntuu parhaimmalta - ainakin PageSt-
ream antaa mahdollisuuksia valita.

Alettaessa ottaa ohjelmaa käyttöön pitää muutamia ohjelman perusasetuksia  muut-
taa. Asetuksissa voit kertoa, millaiselle näytölle haluat  PageStreamin  avautu-
van. Vaihtoehtoina ovat kaikki  käyttöjärjestelmän  tarjoamat  näyttötilat  sekä
WorkBench-ikkuna. Erilaisten grafiikkakorttienkaan kanssa ei tule ongelmia.  Pa-
geStream avautui kiltisti EGS-Piccolon 800x600-näyttöön, jonka virtuaalinen koko
on 800x1000. Ohjelman avaamat kyselinikkunat (requesterit) saa  avautumaan  kui-
tenkin aina keskelle näkyvää ruutua. Kelluvien valikoiden paikat  voi  tallentaa
muistiin. Perustyökaluvalikolle on kaksi kokovaihtoehtoa, ja se  voi  olla  joko
pysty- tai vaaka-asennossa. Harmi, ettei sivun ylälaidan painikkeiden kokoa  voi
muuttaa - ne kun ovat varsin pieniä.

Asetuksista voit valita, kuinka usein ohjelma tallentaa työtiedoston automaatti-
sesti.  Undon  eli  peruutustoiminnon  tasojen  määrä  on   myös   valittavissa.
Käytettäviä mittajärjestelmiä on useita; vaihtoehtoina tarjotaan tuumia,  milli-
ja senttimetrejä, Picoja, pisteitä ja ciceroita. Näitä voi olla useampia yhtäai-
kaa käytössä.


{3Hyvät työkalut
{3--------------

PageStreamissa on aina ollut mukava ominaisuus, jota ei monessakaan sen  kilpai-
lijassa ole: tekstiä voi alkaa kirjoittaa suoraan sivulle siitä, minne  kursorin
on asettanut. PageStream kutsuu tällä tavoin  tehtyjä  tekstejä  kehyksettömiksi
tekstiobjekteiksi. Julkaisuohjelmissa yleensä ensiksi tehdään  valmis  tekstike-
hys, johon teksti  kirjoitetaan  tai  tuodaan  ulkopuolisesta  ohjelmasta.  Toki
tämäkin on PageStreamissa mahdollista. Kehyksettömät  tekstiobjektit  poikkeavat
ominaisuuksiltaan tavallisista tekstikehyksistä myös siten, että kehyksen  kokoa
muutettaessa sen sisältämän tekstinkin koko muuttuu. Kehyksettömät  tekstiobjek-
tit ovat erityisen käteviä otsikoiden tms. luomisessa, kun  teksti  pitää  saada
sopimaan millilleen haluttuun tilaan.

Tietenkin PageStream hallitsee palstojen luonnin, ja teksti  saadaan  juoksemaan
palstalta ja sivulta toiselle automaattisesti. Kuvia voi tuoda  tekstin  sekaan.
Kuvat ovat omia  objektejaan,  joiden  kokoa  ja  muotoa  voi  muuttaa.  Tekstin
kierrättämiselle kuvien ympäri (tai yli) löytyy useitakin erilaisia  vaihtoehto-
ja. Parannuksena verrattuna edelliseen PageStreamin versioon on tullut mahdolli-
suus käyttää useita erilaisia mallisivuja yhdessä julkaisussa.  Mallisivut  ovat
eräänlaisia oletusarvosivuja, joissa  määritellään  sellaiset  elementit,  jotka
toistuvat sivulta toiselle. Tällaisia elementtejä ovat mm. palstat,  sivunumerot
ja käytettävät tekstityypit.

Sivulla olevien elementtien kohdistamiseksi  PageStream  tarjoaa  parikin  hyvää
apuvälinettä. Sivulle saa näkyviin apuruudukon  ja/tai  yksittäisiä  apuviivoja,
jotka eivät tulostu paperille. Apuviivat saadaan magneettisiksi, jolloin elemen-
tit tarrautuvat apuviivoihin kiinni reunoistaan. Näin  on  helppo  saada  useita
erilaisia elementtejä tarkalleen samaan linjaan.

Tekstin asetteluun tekstikehyksissä on työkalut, joilla teksti saadaan  tasattua
joko kehyksen oikeaan tai vasempaan laitaan. Teksti voidaan myös  tasata  molem-
piin kehyksen reunoihin tai keskittää siten, että  teksti  jää  molemmin  puolin
liehureunaiseksi. Uutuutena mukaan on tullut mahdollisuus käyttää minkä muotois-
ta tekstikehystä tahansa. Voit piirtää sivulle vaikkapa ovaalin ja  muuttaa  sen
tekstikehykseksi. Tabulaattorin toimintaa on laajennettu, ja nyt  PageStreamissa
on helppo kohdistaa vaikkapa desimaalilukuja siten, että pilkut tulevat  kohdak-
kain.

Piirtotyökalut ovat olleet aina PageStreamissa hyvät julkaisuohjelmaksi. Nyt mu-
kana on myös vapaa viivanpiirto. Viivan tehtyäsi PageStream konvertoi sen vekto-
rigrafiikaksi. Tätä toimintoa ei ole edes  Soft-Logikin  omassa  Art  Expression
-vektorigrafiikkaohjelmassa. Epäsäännöllisten kuvioiden luonti käy entistä  hel-
pommin. Voit esimerkiksi piirtää viisikulmaisen tasasivuisen kuvion  ja  yhdellä
käskyllä muuttaa sen tähdeksi, pilveksi ja pariksi muuksikin kuvioksi. Piirakka-
kuvioiden tekokin luonnistuu kätevästi. PageStreamissa voi  nyt  tehdä  tasaisia
väriliukumia väristä toiseen, mikä on ollut yksi  eniten  kaipaamistani  ominai-
suuksista. Liukumat näkyvät kuvaruudulla varsin  karkeina,  vaikka  käyttäisikin
256-väristä tilaa. Paperille tulostettuna  liukumat  ovat  todellakin  tasaisia.
Piirto-ominaisuudet ovat sitä luokkaa, että PageStreamia  voi  käyttää  pelkkänä
piirto-ohjelmana ja tehdä vaikka talonsa pohjapiirustukset. Myös  muista  ohjel-
mista tuotuja vektorigrafiikkakuvia voi editoida vielä PageStreamissa.

Monisivuisten julkaisuiden, kuten kirjojen, tekijöille PageStream 3.0 on  tuonut
mukavia parannuksia, kuten jo aikaisemmin mainittu monen mallisivun käyttö.  Si-
vunumerointiin on tullut paljon uusia mahdollisuuksia. Normaalin  tavan  lisäksi
numerointi voi hyppiä yli aina uuden kappaleen alussa tyhjiä parittomia tai  pa-
rillisia sivuja. Sivunumerointi voi myös alkaa  aina  1:stä  jokaisen  kappaleen
alussa. Sivunumerot voivat olla arabialaisin, roomalaisin tai latinalaisin nume-
roin ilmaistuna. PageStream osaa nyt tehdä  automaattisesti  sisällysluetteloita
erillisen makron avulla.


{3Makrot ja ARexx
{3---------------

PageStream 3.0:ssa on erinomaisen laajat makrotoiminnot. Makroja  on  kahdenlai-
sia: ARexx-kielisiä ja PageStreamin sisäisiä. Makroilla voi automatisoida  tois-
tuvasti tarvittavia toimintoketjuja. PageStreamissa makrojen tekeminen ei  vaadi
mitään erityisosaamista, vaan niitä voi  tehdä  nykytapaan  nauhoittamalla.  Jos
esimerkiksi piirrät nauhoituksen aikana  sinisen  neliön,  osaa  PageStream  sen
jälkeen piirtää samanlaisen neliön pelkästään makron aktivoimalla. Valmiita mak-
roja tulee ohjelman mukana useita. Entisistä versioista tutut HotLinks-toiminnot
ovat muuttuneet ARexx-pohjaisiksi.

HotLinks tarkoittaa tapaa,  jolla  käsiteltävää  tietoa  liikutellaan  ohjelmien
välillä. HotLinks oli ennen kokonaan erillinen ohjelmisto, mutta nykyään  Kicks-
tart 2.04- tai uudemmissa koneissa ei erillistä ohjelmaa tarvita. PageStreamissa
HotLink toimii siten, että voit ulkopuolista ohjelmaa käyttäen editoida  julkai-
sussa käytettäviä tekstejä tai kuvia ilman, että joudut tallentamaan  ja  lataa-
maan tiedostoja useita kertoja. Valitsemalla  kuvan,  jota  haluat  editoida  ja
SendToEditor-komennon, aukeaa BME-ohjelma, jossa valittu kuva on  editoitavissa.
BME:stä  poistuttaessa  kuva  päivittyy  automaattisesti  PageStreamissa   käsi-
teltävään dokumenttiin.  Tätä  kirjoitettaessa  PageStreamista  kuitenkin  vielä
puuttuu HotLink-yhteys PageLiner-tekstieditoriin.

PageStream tukee nykyisellään myös Amigan  clipboardia,  jonka  kautta  tietojen
välitys ohjelmien kanssa on mahdollista. Tekstiä ja kuvia on mahdollista tallen-
taa useissa eri formaateissa. Aikaisemminkin PageStream on ollut  taitava  luke-
maan erilaisia kuvaformaatteja, mutta nyt se osaa myös tallentaa niitä!  Teksti-
suodattimia on useita, ja ainakin FinalCopyn tiedoston PageStream  luki  tyylei-
neen kaikkineen. WordPerfectin tiedostoa en  onnistunut  PageStreamiin  tuomaan,
vaikka sellainenkin suodin ohjelmassa on.

Toimintojen määrä PageStreamissa on valtava. Nyt kun olen  tutustunut  ohjelmaan
viikon verran, löytyy ohjelmasta jatkuvasti jotakin  uutta.  Vaikka  ohjelma  on
helppokäyttöisempi kuin edelliset versionsa, ei ilman käsikirjaa ohjelmasta  saa
kaikkea irti. Manuaali on paksu, 544-sivuinen tiiliskivi, joka ei kuitenkaan ole
raskasta luettavaa. Soft-Logik jatkaa erinomaisten manuaaliensa sarjaa. Kirjassa
on hyvät hakemistot, ja teksti  on  kirjoitettu  erittäin  selvällä  tavalla  ja
väljästi. Kirjan sisämarginaalissa on useita erillisiä pikkuvihjeitä ja  selven-
nyksiä.

Käsikirja ei kuitenkaan korvaa muutamia perusvirheitä,  joita  ohjelmassa  vielä
on. PageStreamin LueMinut-tiedostossa kehotetaankin odottamaan  vielä  seuraavaa
versiota ennen käsikirjasta löytyvien opetustehtävien läpikäymistä. Kun  PageSt-
ream esimerkiksi pyörittää ja kieputtaa isoja kuvia ruudulla nopeasti, on  teks-
tin kirjoitus näppäimistöltä tekstikehykseen todellakin hiiiiidasta. Koneeni  on
A4000/040, ja silti teksti tulee käyttämästäni nelisormijärjestelmästä huolimat-
ta kymmeniä merkkejä jäljessä.  Olen  saanut  PageStreamin  lisäksi  jumiutumaan
yrittäessäni leikata tekstiä kehyksettömästä tekstiobjektista. Tekstien väriä ei
pysty muuttamaan, mikä on melkein katastrofi väritulostimen omistavalle. Väriku-
vien kanssa ei kuitenkaan ole ongelmia. HP:n printteriajuri on  yksi  harvoista,
joka PostScriptin lisäksi PageStreamin mukana tulee, eikä sekään  suostu  toimi-
maan. Onneksi tulostus preferences-ajurilla onnistuu, mutta  melkoisen  hitaasti
verrattuna edelliseen PageStreamin versioon. Myös joidenkin vanhojen  PageStream
v2.x-tiedostojen lataamisessa on toisinaan Guruun johtavia hankaluuksia.

Soft-Logik tietää ohjelman puutteet ja on luvannut toimittaa  seuraavan,  hieman
isomman päivityksen rekisteröidyille käyttäjilleen veloituksetta. Tällä hetkellä
toimimattomien ominaisuuksien lista on vielä pitkä, mutta kun lista saadaan nol-
lattua, on PageStream paha vastustaja mille tahansa julkaisuohjelmalle. Vielä ei
kuitenkaan  ole  aika  poistaa  vanhaa  v2.22-versiota  kiintolevyltä.   Uusille
käyttäjille uskaltaisin kuitenkin ohjelmaa suositella, mikäli ei  tarvitse  heti
värejä teksteihinsä ja koneen teho riittää. Toivottavasti Soft-Logik saa täydel-
lisen bugittoman version pian liikkeelle. Soft-Logik on yksi  parhaimmista  Ami-
ga-ohjelmien  tuottajista  ja  on  jatkossakin  luvannut  jatkaa  ohjelmien  ke-
hittämistä. Vaikka yritys on pieni, 13 henkilöä, on käyttäjien tuki aina  toimi-
nut - jopa tänne kaukaiseen Suomeen. Faxeihin on jaksettu aina vastata, mikä  ei
päde monenkaan yrityksen kanssa. Soft-Logikin muita ohjemia ovat mm. Art Expres-
sion ja Type-Smith. Type-Smith on  erinomainen  fonttienkäsittelyohjelma,  jonka
uusin versio 2.5 osaa konvertoida  myös  Windowsista  tuttuja  TrueType-fontteja
Amigalle ja PageStreamiin sopivaksi.

PageStreamia kannattaa Suomessa kysellä WestCom Data Oy:stä.

PageStream ® Soft-Logik Publishing

Office Hours: 9am-5pm Central Time
              Monday to Friday

Sales (USA and Canada): 1-800-829-8608
Sales (International): 314-894-8608
Fax: 314-894-3280
Technical Support: 314-894-0431
BBS (24 hours): 314-894-0057

CompuServe: GO AMIGAVEN
GEnie: SOFTLOGIK (or move385)
Portal: GO SOFTLOGIK
Internet: email tech@slpc.com
 
Mailing Address:

Soft-Logik Publishing Corporation
P.O. Box 510589
St. Louis, MO 63151-0589 USA 
