5
1*

{3                  TechnoBBS, virittelevän sysopin purkkisofta
{3                  -------------------------------------------

                                  Sami Klemola


TechnoBBS on Ville-Pertti Keinosen kirjoittama vielä beta-asteella oleva purkki-
softa, joka on ennennäkemättömän helposti muunneltavissa täysin  yksilölliseksi.
Ohjelmiston toimintaa ohjataan rexx-ohjelmilla sekä TechnoBBS:n omalla  menukie-
lellä. Tässä artikkelissa tutustutan lukijan yleisesti  TechnoBBS:n  ominaisuuk-
siin ja annan ohjeet purkin perustamiseksi. Tämä artikkeli on hyvä jatko esimer-
kiksi MikroBitissä taannoin julkaistuun juttuun purkin  perustamisesta.  Jutusta
tuli aika tekninen, ja käytän myös englannin kielestä peräisin  olevia  termejä,
joten hyvä tekniikan tuntemus on eduksi. Nämä eivät ole missään nimessä  täydel-
liset ohjeet, vaan on syytä lukea myös TechnoBBS:n mukana tulevat ohjeet.

TechnoBBS on sharewarea, ja sen rekisteröimismaksu on artikkelia kirjoitettaessa
350 markkaa. Erillistä rekisteröidyn käyttäjän versiota ohjelmasta ei ole,  vaan
rekisteröityessään käyttäjä saa nk. keyfilen, jonka lukiessaan TBBS tietää, että
käyttäjä on rekisteröinyt sen eikä enää temppuile. Ilman keyfileä nimittäin puo-
let yhteydenottoyrityksistä estetään, mutta  muuten  rekisteröimätön  versio  on
täydellinen. Muutama viikko sitten julkaistiin TechnoBBS:n uusin  versio,  0.93,
joka sisältää taas aimo tukun uusia ominaisuuksia.

Tässä vaiheessa on kuitenkin vielä syytä harkita asiaa uudelleen. Oletko todella
halukas perustamaan purkin? Tiedätkö, mihin oikein olet alkamassa? Purkinpito ei
ole järkevän ihmisen touhua! Ensin sinulta kuluu valtavasti  aikaa  järjestelmän
hiomiseen, mahdollisesti myös lompakkosi ohenee jonkin verran sen  mukaan,  tar-
vitsetko nopeamman modeemin tai oman linjan,  minimivaatimukset  kun  nykyaikana
purkille melkein ovat 14400 BPS -modeemi ja ympärivuorokautinen aukiolo.

Kun vihdoinkin saat purkkisi linjoille, kukaan ei soita! Voi mennä viikkoja, en-
nen kuin sinulla on purkissasi kolme käyttäjää. Purkkeja on Suomessa tuhansia ja
taas tuhansia, eikä niihin kaikkiin riitä käyttäjiä. Tavallista peruspurkkia  ei
ainakaan kannata perustaa, vaan uuden purkin on ehdottomasti erikoistuttava  jo-
honkin tiettyyn aihepiiriin, joka on sysopille tuttu. Näin sinulla on edes  jon-
kinlaiset mahdollisuudet  selvitä.  Mikäli  olet  kuitenkin  vakaasti  päättänyt
yrittää, etkä tästä pahemmin pelästynyt, toivotan sinulle onnea matkaan,  alkaen
ensimmäisestä etapista, ohjelmiston valitsemisesta.

Mikäli unelmoit purkista, joka on juuri sellainen kuin haluat, on TechnoBBS  va-
lintasi. Vain viestieditori ja -lukija ovat  kiinteitä.  Kaikki  muut  toiminnot
ovat vapaasti uudelleenohjelmoitavissa. Voit tehdä omia valikoita ja  kirjoittaa
omia komentoja. TBBS:n mukana tulee kaksi offliner-ohjelmaa, jotka  mahdollista-
vat QWK- ja WWF-etälukijoiden käytön. Uudessa versiossa onnistuu myös tiedoston-
siirto kumpaankin suuntaan yhtä aikaa. TechnoBBS tukee periaatteessa rajattomas-
ti kieliä, merkistöjä, protokollia ja vaikka mitä! Laitteistolta vaaditaan tosin
aika paljon.  A500/2000  pyörittää  kyllä  TBBS:ää,  mutta  hitaasti.  Vähintään
68020-prosessori olisi suotava, ja 030:lla TBBS jo lentää! Käyttöjärjestelmän on
oltava vähintään 2.04, kovalevy on aivan ehdoton (pienikin riittää)  ja  muistia
on syytä olla ainakin neljä megatavua (kahdellakin pyörii, mutta juuri muuta  ei
voi tehdä). Rexx-tulkki kuuluu käyttöjärjestelmään, mutta mikäli et ole sitä en-
nen käyttänyt, on se muistettava käynnistää. RexxMaster kannattaa aktivoida aina
startupissa.






{3TechnoBBS:n osat ja toiminta
{3----------------------------

TechnoBBS koostuu useasta ohjelmasta, joista osa on tärkeitä toiminnan  kannalta
ja osa ulkoisia apuohjelmia. Tärkein ohjelma on TechCon, joka on koko  ohjelmis-
ton keskus. Kaikki TechnoBBS:n funktiokutsut kulkevat sen  kautta.  Se  sisältää
myös käyttöliittymän, jonka avulla sysop voi ohjata purkin toimintaa.  Varsinai-
nen purkkiohjelma on nimeltään TechnoBBS, ja se ajetaan jokaiselle nodelle erik-
seen noden aktivoituessa. Se kannattaakin ladata muistiin  residentiksi,  mikäli
ajat monilinjaista purkkia. TechnoBBS-ohjelma ei tee mitään! Se on vain komento-
ja funktiopalvelija, joka jää odottamaan syötettä jostakin. Kun node aktivoituu,
on TechnoBBS:n lisäksi ajettava jokin muu ohjelma, joka tekee jotain. Normaalis-
ti se on Rexx-kielinen login-ohjelma.

Ohjelmiston mukana tulee BBSLogOn.rexx, joka  yleensä  hoitaa  myös  TechnoBBS:n
käynnistämisen ja aktivoinnin. Sen jälkeen se kysyy käyttäjältä nimeä ja salasa-
naa ja hoitaa kaikki tarpeelliset toimenpiteet, jotka loginiin  kuuluvat.  Tämän
jälkeen ajetaan TechMenu, joka on kolmas tärkeä  TechnoBBS:n  ohjelma.  Se  ajaa
preprosessoituja menuskriptejä eli kysyy käyttäjältä komentoa ja  ajaa  asianmu-
kaisen menukoodin. Ohjelmistoon kuuluu myös  kääntäjä,  TechMenuComp,  ja  alku-
peräiset menukoodit tulevat mukana, joten jokainen voi helposti muutella  komen-
tojen toimintaa sekä kirjoittaa omia komentoja. Lopuksi ajetaan vielä  mahdolli-
sesti BBSGoodbye.rexx, joka vain tulostaa lopputekstit. Kaiken tämän hoitaa  sk-
ripti nimeltä RunNode, joka ottaa parametrikseen ajettavan noden numeron, konso-
lilta yhteyttä otettaessa 0.

Modeemilinjalle tarvitaan vielä vastausohjelma, jollainen myös tulee mukana.  Se
on kuvaavasti nimeltään Answer. Valitettavasti ainakin minulla Answer  pitää  10
sekuntia taukoa ennen TechnoBBS:n ajamista ja kaatuileekin. Kirjoitin  itselleni
paremman vastausohjelman nimeltä StarTech. Se avaa oman ikkunan, josta voi  seu-
rata  yhteyksien  muodostumista.  Ohjelman  kolmosversio   julkaistaneen   näinä
päivinä. Sitäkin kannattaa etsiä purkeista. Toinen vaihtoehto on ajaa nk. maile-
ri, mutta mikäli purkkisi ei kuulu  mihinkään  verkkoon,  ei  siinä  ole  oikein
järkeä. Maileri on ohjelma, joka vaihtaa viestit toisten verkossa olevien  purk-
kien kanssa.

Seuraavasta taulukosta on nähtävissä,  mitä  hakemistoja  TechnoBBS:ään  kuuluu.
Nämä hakemistot tulee löytyä BBS:-nimisestä loogisesta asemasta. Kun purat pake-
tin ja ajat Install-ohjelman, se huolehtii ohjelman asentamisesta ja myös  aset-
taa kaikki tarvittavat viittaukset ja  kopioi  tiedostot  oikeisiin  paikkoihin.
Parhaiten pääset selville TBBS:n hakemistorakenteesta tutkimalla, mitä  hakemis-
toissa on.

      *Text (dir)        Purkin tekstit, esim. login-logo
       String (dir)      Kielitiedostot, erikieliset TechnoBBS:n tekstit
       Scripts (dir)     AmigaDOS-skriptit
      *Rexx (dir)        ARexx-ohjelmat
       Menu (dir)        Menukoodit
      *MAIL (dir)        Viestikanta
       Docs (dir)        Dokumentointi, TechnoBBS.guide
       CharSetSrc (dir)  Merkistöjen lähdehakemisto
       CharSet (dir)     Merkistöt
      *Cfg (dir)         TechnoBBS:n konfiguraatiot
       Bin (dir)         TechnoBBS:n ohjelmat
       Logs (dir)        Lokitiedostot
       Util (dir)        Apuohjelmat
      *User (dir)        Käyttäjätiedot
      *Files (dir)       Tiedostoalueet

Ainakin minun saamassani uudessa 0.93-paketissa on virhe: siellä ei ole Logs-ha-
kemistoa ollenkaan, vaan Logs-niminen tyhjä  tiedosto!  Tuhoa  tiedosto  ja  tee
päähakemistoon (BBS:) samanniminen hakemisto. Tämä virhe on kuitenkin ilmeisesti
vain osassa paketeista tai sitten vain omassani. String-hakemisto on käytännössä
tarpeeton, koska TechnoBBS ei tue tällä  hetkellä  kuin  englantia.  Varsinaiset
viestialueet ovat hakemistossa MAIL/MsgDat. Files-hakemistossa ovat purkin  tie-
dostoalueet konfiguraatioineen. Sinun täytyy tehdä  muutoksia  ainakin  tähdellä
merkittyjen hakemistojen sisältämiin tiedostoihin.  Rexx-ohjelmien  muuttelu  ei
ole pakollista, mutta pidemmän  päälle  erittäin  hyödyllistä.  Joudut  tekemään
Cfg-hakemistoon omat asetuksesi, Files- ja MAIL-hakemistoihin  omat  viesti-  ja
tiedostoaluerakenteesi, User-hakemistoon omat käyttäjäluokkasi  sekä  Text-hake-
mistoon omat tekstisi.


{3Ohjelmiston käyttöönotto
{3------------------------

Kun olet asentanut ohjelmiston, voit kokeilla sitä. Ensin voit joutua  kuitenkin
resetoimaan koneesi. Paketin mukana tulee Ville-Pertti Keinosen  Overscan  BBS:n
konfiguraatio aina teksteistä viesti- ja tiedostoalueisiin. Ensiksi sinun täytyy
käynnistää softa, mihin on nyt oma komento, RunBBS. Tämän jälkeen voit  kirjoit-
tautua sisään komennolla RunNode 0. Sinulle pitäisi avautua ruutu, jolle  ilmes-
tyvät hetken kuluttua purkkisi  alkutekstit.  Sitten  voitkin  loggautua  uutena
käyttäjänä purkkiisi. Mikäli näin ei tapahdu, katso,  että  Cfg/BBS0.Cfg:ssä  ei
ole NoWindow:ta tai OpenIconified:ia. Voit joutua yrittämään muutaman  kerran  -
muistathan, että rekisteröimätön TechnoBBS hylkää puolet soittajista!  Kun  olet
aikasi tutkinut systeemiä, on aika aloittaa customointi ja oman purkkisi  raken-
taminen. Seuraavassa on lyhyt kuvaus siitä, mitä täytyy tehdä. Tarkemmat  ohjeet
löytyvät kappaleesta "Asetusten määrittäminen".

Ensiksi sinun kannattaa antaa itsellesi sysopin oikeudet. Käynnistä käyttäjäedi-
tori TechUserEd antaen sille oma nimesi.  Sitten  paina  avautuvasta  ikkunasta,
jossa  näet  tietosi,  Preset  ja  valitse  listasta   Sysop.acc.   Tavallisille
käyttäjille tehdään samoin, mutta heille ladataan tietysti Normal.acc, mikäli et
halua kaikilla olevan sysopin oikeudet purkissasi! Et välttämättä ole aivan tyy-
tyväinen alkuperäisiin käyttäjäluokkiin (Normal, GigaNet,  SysOp...)  ja  niiden
oikeustasoihin, joten niitäkin voit joutua muuttamaan. Lähemmin näihin tutustum-
me myöhemmin tässä artikkelissa.

Seuraavaksi kannattaa laittaa purkin asetukset kuntoon. Koko järjestelmään  vai-
kuttavat asetukset ovat tiedostossa Cfg/TechCon.Cfg, jonka lisäksi on jokaiselle
nodelle oma konfiguraatio, Cfg/BBSn.Cfg, jossa n on noden numero.  Lisäksi  Cfg-
hakemistossa on asetustiedosto TechQWK:lle  ja  TechWWF:lle,  jotka  ovat  Tech-
noBBS:n offliner-ohjelmat. Myös TechMailille, joka on TechnoBBS:n  "Fidonet-tos-
seri" eli verkkoviestinvaihto-ohjelma,  on  asetukset.  Events-niminen  tiedosto
sisältää tiettynä ajankohtana  ajettavia  komentoja.  TechCon:ssa  on  myös  nk.
cron-toiminto, eli se ajaa halutut komennot tiettynä aikana. Tätä  toimintoa  en
kuitenkaan tässä käsittele, koska on olemassa paljon parempia varsinaisia  cron-
ohjelmia kuten CyberCron.

TechConin ja TechnoBBS:n (BBSn.Cfg) asetustiedostoihin ei yleensä tarvita paljon
muutoksia. Lähinnä riittää, kun vaihtaa sysopin nimen ja muuta pientä. Oletukse-
na nollanodelle avautuu oma ikkuna, mutta  modeeminodelle  (1)  ei.  Jos  haluat
päästä näkemään, mitä käyttäjäsi tekee, voit avata ikkunan TechCon:sta painamal-
la "Use Window" tai laittaa asetuksiin "Window", jolloin  ikkuna  avautuu  auto-
maattisesti. Hitaissa 68000-pohjaisissa koneissa  (A500/2000)  ikkuna  kuitenkin
hidastaa purkin toimintaa huomattavasti, joten ikkuna  kannattaa  pitää  kiinni.
Lisäksi offlinereiden asetuksiin täytyy muuttaa purkin tiedot. Muuten  valmiilla
asetuksilla pärjää hyvin.

Seuraavaksi ovat vuorossa viesti- ja tiedostoalueet.  Valmiit  alueet  kannattaa
tuhota kokonaan pois ja aloittaa aivan alusta. Viestialueet  jakautuvat  SIG:ei-
hin, ryhmiin, jotka määritellään tiedostossa nimeltä Sig.Dat.  Jokaiselle  vies-
tialueelle tarvitaan msga?.dat, jossa ? korvataan alueen numerolla. Tämä tiedos-
to sisältää alueen kuvauksen mukaanlukien oikeustasot, joita tarvitaan  erilais-
ten toimintojen suorittamiseen alueella. Tiedostoalueet  kuvataan  filearea.dat-
tiedostoilla, jotka sisältävät vastaavat tiedot. Kaikki Files-hakemiston  aliha-
kemistot tulkitaan viestialueiksi,  mikäli  niissä  on  tämä  tiedosto.  Lisäksi
alueella voi olla areasort.dat, joka sisältää luettelon sen hakemiston  alihake-
mistoista, joissa se on. Näin  alueet  tulevat  valintakomennolla  aina  samassa
järjestyksessä. Kun vielä muuttelet Text-hakemiston tiedostot  haluamasilaisiksi
ja laitat oman purkkisi nimen joka paikkaan,  jossa  niin  kehotetaan  tekemään,
olet loppusuoralla.


{3Asetusten määrittäminen
{3-----------------------

TechnoBBS:n asetukset ovat levällään  joka  puolella.  Merkittävimmät  asetukset
ovat  Cfg-hakemistossa,  mutta  tiedosto-  ja  viestialueiden  määrittelyt  ovat
MAIL/MsgDat- ja Files-hakemistoissa ja käyttäjäluokat  User/Preset-hakemistossa.
Cfg-hakemiston asetuksia en enää käsittele, niitä ei juurikaan tarvitse muuttaa,
ja edellisessä kappaleessa tulivat jo pääkohdat mainittuakin. Tärkeää  on  luoda
purkkiisi  sopivat  käyttäjäluokat.   Tämä   tulee   aloittaa   suunnittelemalla
käyttäjien jako käyttäjäryhmiin sekä  niille  annettavat  oikeudet.  Seuraavassa
taulukossa on User/Preset/#?.acc -tiedoston kuvaus selityksineen:

  AccessLevel     Access-taso, numero, esim. 10 normaali, 1000 sysop
  FreeBytes       Tavut, jotka annetaan eteen
  FreeFiles       Tiedosto-lukumäärä, joka annetaan eteen
  ByteRatio       Tavusuhde
  FileRatio       Tiedosto-lukumäärä -suhde
  TimePerDay      Aikaraja vuorokaudessa
  TimePerCall     Suurin sallittu soiton kesto
  CallsPerDay     Suurin sallittu soittojen lukumäärä vuorokautta kohti
  MaxTimeBank     Käyttäjän suurin sallittu aikatalletus
  Mask            Nk. mask-bitit, määrittelevät oikeuksia (ks. alla)

Jotkin näistä vaativat vielä hieman selvennystä. Käyttäjän oikeudet määritellään
kahdella arvolla, Accessilla ja Maskilla. Access on  luku  (yleensä  5-1000)  ja
Mask on 32-bittinen bittimaski. Kaikki toimenpiteet on suojattu jommallakummalla
tai kummallakin tavalla. Käyttäjällä täytyy olla jonkin toiminnon suorittaakseen
esimerkiksi Access-taso vähintään 10 tai maskista esimerkiksi bitti 0 päällä tai
molemmat. Käyttäjäryhmiä voidaan muodostaa esimerkiksi (kuten minun  purkissani)
asettamalla kaikille amigisteille maskista bitti 0, jolloin  Amigan  viesti-  ja
tiedostoalueille pääsee vain, jos käyttäjällä on maskissaan bitti 0 päällä.

ByteRatio ja FileRatio määräävät Upload/Download-suhteen. ByteRatio kertoo tavu-
jen suhteen ja FileRatio tiedostojen lukumäärien suhteen. FreeBytes ja FreeFiles
antavat mahdollisuuden antaa  käyttäjälle  jonkin  verran  vapaata  imuoikeutta.
Omassa purkissani esimerkiksi kaikille annetaan 30 tiedostoa  ja  yksi  megatavu
eteen. Amigistit saavat kaksi megatavua... Käyttäjä saa uutta  imuoikeutta  upa-
tessaan ratioiden mukaan.

Viestialueet jaetaan ryhmiin (SIG), jotka määritellään Sig.Dat-nimisessä tiedos-
tossa. Se sisältää yhden tai useamman seuraavanlaisen määrittelyn, joista jokai-
nen päätetään @-merkkiin:

  Name            Viestialueryhmän nimi, esim. Yleiset alueet
  AccessRequired  Access-taso, jolla ryhmän alueille pääsee
  MaskRequired    Mask-bitit, joiden tulee olla päällä, jotta tänne pääsee
  AreaList        Luettelo alueista, jotka kuuluvat tähän ryhmään

Jokaista viestialuetta varten tarvitaan lisäksi seuraavanlainen  tiedosto,  joka
kulkee nimellä msga?.dat:

  Name                    Viestialueen nimi, esim. Juttelu
  Type                    Tyyppi (0 Netmail, 1 Echo, 2 Private, 3 Public)
  LowMsg                  Ensimmäisen viestin numero (alustettaessa 0)
  HighMsg                 Viimeisen viestin numero (alustettaessa 0)
  MsgFile                 Varsinaisen viestitiedoston nimi (tähänkin 0)
  MinAccessForUse         Minimitaso, jolla alueelle pääsee
  MinAccessForRead        Minimitaso, jolla voi lukea alueen viestejä
  MinAccessForWrite       Minimitaso, jolla voi kirjoittaa viestejä tänne
  MinAccessForSysop       Minimitaso, jolla saa sysop-oikeuden alueelle
  MaskRequiredForAccess   Maskibitit, joilla alueelle pääsee
  MaskRequiredForReading  Maskibitit, joilla voi lukea alueen viestejä
  MaskRequiredForWriting  Maskibitit, joilla voi kirjoittaa viestejä tänne
  MaskRequiredForSysop    Maskibitit, joilla saa sysop-oikeuden alueelle
  EchoTag                 Verkkoalueen tag
  HiWater Mark            Aseta tämä nollaksi alustettaessa
  Flag                    Verkkoalueen lippu

Tyyppi määrittää alueen joko netmail-alueeksi, verkkoalueeksi, yksityiseksi pos-
tialueeksi tai julkiseksi paikalliseksi alueeksi. Viestialueiden pääsyä rajoite-
taan sekä access-tasoilla että  mask-biteillä.  Kummankin  pitää  täsmätä,  että
käyttäjä saa esim. lukea viestin tai yleensä päästä alueelle. Käytännössä  aina-
kin saman ryhmän alueilla nämä kaikki arvot ovat samoja. Kolmesta viimeisestä ei
tarvitse huolehtia.

Tiedostoalueet kuvataan filearea.dat-nimisissä  tiedostoisssa,  jollainen  tulee
löytyä jokaisesta Files-hakemiston alihakemistosta, joka on tarkoitettu  tiedos-
toalueeksi:

  Name                        Tiedostoalueen nimi
  MinAccessForUse             Minimitaso, jolla alueelle pääsee
  MinAccessForUpload          Minimitaso, jolla saa laittaa tiedoston alueelle
  MinAccessForDownload        Minimitaso, jolla saa ottaa tiedoston alueelt
  MaskRequiredForAccess       Maskibitit, joilla alueelle pääsee
  MaskRequiredForUploading    Maskibitit, joilla saa laittaa tiedoston alueelle
  MaskRequiredForDownloading  Maskibitit, joilla saa ottaa tiedoston alueelta

Lisäksi tämän perässä voi tulla vielä lisämääreitä. Plusmerkillä  alkavat  rivit
määrittävät vapaasti imettävät tiedostot. Miinusmerkki rivin  alussa  ilmoittaa,
että alueelle ei saa laittaa tiedostoja ollenkaan. Tämä tulee kyseeseen  lähinnä
päähakemistossa tai järjestelmähakemistossa, johon vain sysop laittaa tiedostoja
kuten purkkilistoja tai tiedostolistauksia.

Viesti- ja tiedostoalueiden määrityksissä voi olla lisäksi tähdellä alkavia  ri-
vejä, jotka ohjaavat ulkoisten apuohjelmien  toimintaa.  Esimerkiksi  tiedostoa-
lueella voi olla uudelleenohjaus eli *->polku, jolloin tiedostoalueen  tiedostot
ovatkin tuolla rivillä määrätyssä hakemistossa. Tämä  on  kätevää,  kun  järjes-
telmässä on esimerkiksi CD-asema,  joka  halutaan  purkin  viestialueille.  Myös
tämän hakemiston alihakemistot haetaan uudesta paikasta.


{3Purkin virittäminen
{3-------------------

Kun purkkisi on pystyssä, asetukset kunnossa ja tiedosto- ja viestialueet konfi-
guroitu, työ vasta alkaa! Nyt sinun pitää kirjoittaa kaikki rexx-ohjelmat ja me-
nukoodit uusiksi! No, ei aivan sentään, mutta muutokset ovat  aiheellisia,  jot-
teivät kaikki purkit ole toistensa kopioita.  Ensimmäinen  tärkeä  muutos  tulee
MainMenun Status-komentoon. Käyttäjien access-tasojen ja mask-bittien  kuvaukset
tulee muuttaa omiasi vastaaviksi. Muita pakollisia muutoksia ei ole, mutta  sik-
sihän niitä ei tehdäkään, vaan siksi, että se on hauskaa!

TechnoBBS:n mukana tulee erittäin kattava dokumentointi. Ohjeissa on kaikki mah-
dollinen aina purkin asetuksista rexx-funktioiden yksityiskohtaiseen kuvaukseen.
Ohjeet lukemalla viisastuu todella paljon, ja moni asia selviää samalla kokeile-
malla. TechnoBBS on todella monipuolinen purkkisofta ja  hintaansa  nähden  upea
(esimerkiksi eräs PC:n monilinjainen purkkisofta maksaa 2500 markkaa).  Sen  oh-
jelmoinnista on kuitenkin jäänyt hieman hajamielinen  vaikutelma.  Enforcer  ni-
mittäin antaa kasapäin hittejä TechnoBBS:stä! Niitä tulee  toimintoja  suoritet-
taessa rykelmittäin ja syötettä kirjoitettaessa yksi  per  jokainen  kirjoitettu
merkki! TechnoBBS:n bugit ovat kuitenkin pieniä, ja se kaatuu hyvin harvoin. Ai-
nakin vanhemmat versiot kyllä kaatuvat joskus, mutta  uudemmat  lienevät  hieman
stabiilimpia. Noista Enforcer-hiteistäkin olisi kyllä hyvä päästä eroon.


{3Loppusanat
{3----------

Mikäli kiinnostusta TechnoBBS:ään on, seuraavassa Sakussa käsittelen varsinaista
customointia eli omien rexx-ohjelmien ja komentojen  ohjelmointia,  mutta  minun
täytyy kuitenkin saada tietää, onko kiinnostusta, joten kirjoitelkaapa toimituk-
seen.

Nyt kun olet ihastunut TechnoBBS:ään ja haluat  heti  päästä  sitä  kokeilemaan,
voit alkajaisiksi käydä jossakin Techno-purkissa  katsomassa,  millainen  se  on
käyttäjän kannalta. Kaikki edellisen Sakun organisaatiosivulla luetellut  purkit
ovat TechnoBBS-purkkeja lukuunottamatta Sonataa, jossa  ohjelmistona  on  Dialog
Pro. GigaBox pyörii niin ikään sysopin omalla Giga-BBS:llä. Näissä kaikissa pur-
keissa pitäisi myös olla TechnoBBS imettävänä.  Parasta  lienee  soittaa  Ville-
Pertti Keinosen omaan purkkiin, Overscan BBS:ään, joka on auki 24h.  Sieltä  saa
myös tukea purkin perustamisessa ja TechnoBBS:n asentamisessa. Voit  ottaa  myös
suoraan yhteyttä Telemediaan, joka versiosta 0.93 alkaen omistaa TechnoBBS:n oi-
keudet ja hoitaa rekisteröinnit. TechnoBBS:n asentamisessa ja purkin  perustami-
sessa saa apua myös artikkelin kirjoittajalta. Yhteyttä kannattaa ottaa purkkini
kautta tai postitse. Eikä sitten muuta kuin vielä kerran menestystä purkillesi!
