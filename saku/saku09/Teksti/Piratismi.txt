5
1*

{3                         Piratismin vaikutukset Amigaan
{3                         ------------------------------

                                Jani Rautiainen


Olet varmaan ainakin kuullut ilmaisista peleistä  ja  ohjelmista,  mutta  oletko
koskaan tullut ajatelleeksi, mistä nämä ohjelmat ovat peräisin? Suurin osa  tie-
tokonekäyttäjistä on varmaan kuullut piraateista, mutta useimmille  nämä  "meri-
rosvot" ovat kuitenkin mysteeri. Tämän  artikkelin  tarkoitus  on  nyt  valaista
näitä asioita. Vaikka tarkastelenkin erityisesti Amigaa ja piratisimin vaikutuk-
sia juuri Amigaan, en silti näe mitään syytä siihen, mikseivät myös  muiden  ko-
neiden omistajat voisi perehtyä artikkeliin.


{3Ohjelmien reitti kuluttajalle
{3-----------------------------

Kun ohjelman valmistus alkaa lähestyä loppuaan, on hakkereiden aika astua esiin.
Piraattien ensimmäinen tehtävä on saada uusi ohjelma hakkerin käsiin, jotta tämä
voi ruveta purkamaan ohjelmaan tehtyjä suojauksia, mikä onkin  varmasti  vaikein
vaihe ohjelman matkalla. Ensin hakkerin on saatava ohjelmakoodi jotenkin  muute-
tuksi konekielestä ihmisen ymmärtämään muotoon. Kun se on  tehty,  hänen  täytyy
löytää jostakin se koodinpätkä, jossa suojaus piilee. Löydettyään sen hän  muut-
taa ohjelmaa siten, että se hyppää suojauksen ohi. Sen jälkeen hän  kääntää  oh-
jelman takaisin konekielelle. Nyt ohjelman suojaus on murrettu,  ja  ohjelma  on
valmis levitykseen.

Tietysti on olemassa muitakin suojausmenetelmiä kuin ohjelmaan sisällytetyt koo-
dit. Esimerkiksi Amigalla useissa peleissä  käytetään  kopiointisuojauksia.  Ko-
piointisuojauksen ohitus on  kuitenkin  helppoa,  koska  siihen  tarvitaan  vain
riittävän hyvä kopiontiohjelma, kuten vaikkapa Allcopy System II, jonka saaminen
ei ole niin mahdottoman hankalaa: ainakin ennen sen olisi voinut tilata  Avesof-
tilta. Olipa kyseessä mikä suojausmenetelmä tahansa,  näyttää  kuitenkin  siltä,
että hakkerit osaavat lähes poikkeuksetta ohittaa tai purkaa suojaukset.

Ohjelma on saatava nopeasti levitykseen, johon kuluu  yleensä  aikaa  muutamasta
päivästä viikkoon (täysi arvaus, jos tiedät enemmän, oikaise!). Levitykseen  jo-
kaisella piraattiryhmällä on monia keinoja. Varmasti nopein tapa ovat  piraatti-
boksit, joista ohjelmat on helppo hakea modeemilla vaikka  kotoaan.  Aivan  kuka
tahansa ei ohjelmia tätä reittiä kuitenkaan saa, sillä jos  kuka  tahansa  voisi
mennä hakemaan ohjelmia tällä tavalla, ei olisi kovinkaan vaikeaa käräyttää bok-
sia. Siksi ryhmillä on varmasti omat levittäjänsä, jotka hakevat  ohjelmat  bok-
seista ja levittävät ohjelmia postitse: ensin tietyille kontakteille  ja  heiltä
edelleen eteenpäin. Näin ohjelmat leviävät nopeasti, ja levitys kattaa  helposti
isonkin alueen. Suomessakin lienee erittäin iso ja vahva  postitusverkko,  jossa
ohjelmat leviävät. Kun joku kaveri piiristä saa ohjelman, hän juoksee heti kave-
rilleen kopioimaan ohjelman hänellekin, ja näin ympyrä sulkeutuu.

Mutta miten juuri sinä, joka et tunne ketään  piraatia,  voisit  saada  ohjelmat
käsiisi? Se ei ole kovinkaan vaikeaa, tulvivathan eräät lehdet piraattien ilmoi-
tuksia. Sieltä vain valitaan sopiva ja laitetaan levyt  postiin.  Nykyisin  nämä
ilmoitukset ovat alkaneet vähentyä, kun lehdet ovat viimein tajunneet auttavansa
rikollisia.






{3Piratismin vaikutukset
{3----------------------

Nyt pääsemme artikkelin pääaiheeseen: mitä vaikutuksia tällaisella  järjestäyty-
neellä piratismilla on? Ensin varmasti jokaiselle tulee mieleen:  "Mitä  haittaa
tuosta nyt on, kun kopsaan pari peliä. Saanpahan ne nopeammin,  ja  onhan  niitä
ihmisiä maailmassa, jotka pelejä ostavat."

Mutta kun et sinä eivätkä kaverisi ole ainoita näin ajattelijoita, on  kopioijia
jo paljon. Tuntuukin siltä, että vanha sananlasku "ryhmässä  tyhmyys  tiivistyy"
pitää jälleen paikkansa; jos kaverini kopioi, miksi minun  sitten  pitäisi  olla
kopioimatta ja ostaa? Näin varmasti moni ajattelee, ja tottahan se on. Jos  itse
ostaa jonkin kalliin ohjelman, ja pian saapuu kaveri joko kopioimaan sitä itsel-
leen (tietysti ilman maksua) tai hänellä on se jo (totta kai kopioitu), niin al-
kaa totta vieköön itsekin ajatella, miksi pitäisi maksaa tuotteesta, josta kave-
rikaan ei maksanut mitään.

Miksi? Sitä sietääkin tutkia hiukan tarkemmin. Yksi helppo vastaus on heti  saa-
tavilla: saathan manuaalit.  Nykyisin  murrettujen  ohjelmien  mukana  seuraavat
usein myös manuaalit, tosin sähköisessä muodossa. Siirrymme monivaikutteisimpiin
ongelmiin.

Kun ohjelmavalmistaja harkitsee jonkin ohjelman valmistamista, sen täytyy harki-
ta tarkkaan senhetkiset markkinat ja harkitun tyyppisten ohjelmien tarve.  Mark-
kinoihin en viitsi tässä käyttää tilaa, ja tarpeenkin osalta ongelma on nopeasti
tutkittu: otetaan esille yhtiön jonkin edellisen samaan tarkoitukseen  valmiste-
tun ohjelman myyntiluvut ja katsotaan sieltä. Nyt tuleekin mukaan piratismi. Jos
edellistä ohjelmaa on kopioitu paljon ja myyntiluvut jäävät näin ollen pieniksi,
alkaa yhtiö varmasti miettiä, kannattaako ohjelman valmistus.  Usein  tullaankin
siihen tulokseen, ettei ohjelman valmistus  ehkä  kuitenkaan  toisi  tarvittavaa
voittoa. Ohjelma jätetään tekemättä, vaikka sille olisi ollut paljonkin rehelli-
siä käyttäjiä. Nyt nämä rehelliset käyttäjät siis jäävät ilman ohjelmaa ja  jou-
tuvat tulemaan toimeen vanhoilla ohjelmilla, kiitos piraattien.

Pidemmällä ajanjaksolla tilanne muuttuu. Jos yhtiön ohjelmat tuottavat jatkuvas-
ti tappiota, joutuu yritys etsimään säästökeinoja pitääkseen  yrityksen  toimin-
nassa. Usein keinoja ovat työtekijöiden palkkaleikkaukset, pahimmassa tapaukses-
sa  joudutaan   työntekijöitä   erottamaan.   Myös   ohjelmien   kehittelytyöhön
käytettävää rahasummaa joudutaan leikkaamaan, mikä tietää tason laskua. Näin yh-
tiö joutuu syöksykierteeseen ja menee konkurssiin.

Olen käsitellyt vaikutuksia ohjelmistojen valmistajiin, ja nyt on aika keskittyä
itse koneiden valmistajaan. Aluksi moni varmasti ajattelee,  ettei  piratismista
ole kuin hyötyä laitteen valmistajalle: meneehän koneita enemmän  kaupaksi,  kun
ostajat tietävät saavansa kaikki tarvitsemansa ohjelmat  ilmaiseksi.  Laitteiden
myyntiluvut nousevat, ja yhtiö saa lisää rahaa  kehittääkseen  yhä  tehokkaampia
koneita ja laitteistoja. Entä kun ohjelmat alkavat vähentyä? Nyt ei enää olekaan
ostajia sillä perusteella, että he saisivat ohjelmansa  ilmaiseksi.  Valmistajan
myyntivoitot alkavat pienentyä ja yhtiö alkaa tuottaa tappiota. Taas ovat edessä
säästötoimenpiteet kuten ohjelmistojen valmistajillakin, ja seuraukset ovat  sa-
mat: palkat laskevat, työntekijöitä erotetaan ja laitteiden  taso  laskee.  Hyvä
esimerkki tästä on nyt selvitystilassa oleva Commodore.  Aluksi  Commodorellekin
kertyi myyntivoittoa ja laitteiden kehitys kannatti. Kun  ohjelmien  valmistajat
huomasivat tekevänsä turhaa työtä ja lopettivat laitteen tukemisen, alkoi Commo-
doren alamäki. Tappiot kasvoivat, ja Commodore alkoi tuottaa  tappiota.  Lopulta
tultiin tilanteeseen, jossa nyt ollaan. Voidaankin vetää  se  johtopäätös,  että
aluksi piratismista voi olla jossain määrin hyötyä, mutta ennen mittaa se  puree
kuitenkin omaan nilkkaan.


{3Mutta entäpä Amiga?
{3-------------------

Lopuksi katsastamme piratismin vaikutuksia Amigaan ja sen tulevaisuuteen  -  vai
onko sitä yleensä? Varsinkin kun viimein on varmistunut  Commodoren  ahdinko  ja
sen selvitystilaan joutuminen, jota on muuten ehditty  ennustaa  useaan  kertaan
alan lehdissä. Mm. MikroBitti saa ison kunnian useista täysin vääristä otsikois-
ta. Lieneekö ollut Korhonen asialla, kun piti miehen  vaihtaa  konetta  Amigasta
Maciin?

Tällä hetkellä Commodoren ja Amigan tulevaisuus on kuitenkin arvoitus.  Commodo-
ren myyntiä on vetkuteltu jo ikuisuuden verran, ja viimeisimmän kuulemani  uuti-
sen mukaan olisivat Commodore UK:n johtajat ostaneet yrityksen.  Vahinko,  sillä
itse olisin toivonut elektroniikkajätti Samsungin ostavan  yrityksen.  Joka  ta-
pauksessa Commodoren tulevaisuus riippuu pitkälti siitä, kuinka uusi  johtajisto
alkaa yritystä johtaa, ja ehtiikö yritys mukaan tärkeään  joulumyyntiin.  Uusien
johtajien olisi syytä harkita tarkkaan, mihin ryhtyvät, sillä pieniltäkin tuntu-
vat päätökset voivat merkitä paljon. Commodoren olisi saatava  muutettua  Amigan
maine pelikoneesta hyötykäyttöön tarkoitetuksi koneeksi, koska  Amigan  saaminen
yrityksien suosimaksi toisi paljon ylimääräistä rahaa kassaan. Toivokaamme myös,
ettei Commodore unohda tätä pientä Suomea kokonaan!

Amigan tämänhetkinen pelituotanto on täysin jumissa. Useat pelitalot ovat  uhan-
neet lopettaa kokonaan pelien tuotannon Amigalle, ja muutkin  ovat  kahden  vai-
heilla. Tästäkin saamme kiittää piratismia. Toivottavasti Amigan tuotanto  käyn-
nistyy nopeasti, sillä kysyntää varmasti olisi. Uusilla Amiga-malleilla ja  nii-
den älykkäällä hinnoittelulla Commodore  voisi  saavuttaa  markkinat.  Jääkäämme
siis mieli korkealla odottamaan, mitä tapahtuu. Älkääkä  hyvät  ihmiset  missään
tapauksessa hyljätkö uljasta konettamme! Me, jotka uskomme  Commodoren  tulevai-
suuteen, olemme kokonaan uuden yrityksen henki.

Muuten, ei kai hyllyssäsi vain loju piraattikopiota? Kipin kapin kauppaan  vaih-
tamaan ne alkuperäisiin! 
