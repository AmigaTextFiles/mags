5
1
0 Neljäkirjainta.IFF 195 10*









Jälleen kerran (yeah, right...) olemme onnistuneet  kasaamaan  lehden  ajallaan!
Viime numeroinen lukijakysely sai aivan  kohtalaisesti  palautetta  ja  yritämme
palvella sen mukaisesti lukijakuntaamme entistä paremmin.  Esimerkiksi  toivottu
C-ohjelmointikurssi on nyt täällä! Antakaa palautteen rullata!

Yhdeksäs SAKU on samalla toinen toimittamani disketti-SAKU. Yleisesti ottaen ih-
miset olivat edelliseen numeroon tyytyväisiä vaikka sisältö olikin  hieman  lai-
mea. Toivottavasti tämä numero sisältää enemmän artikkeleita mieleenne!

Erityiset kiitokset kuuluvat Heimo Laukkaselle muutamien artikkelien  muokkaami-
sesta, Anu Seiloselle oikoluvusta - työstä jota kukaan muu ei huolinut ja  Seppo
Sinkkoselle mainiosta clipart-grafiikasta jota  hieman  jo  esitellään  tässäkin
disketti-Sakun numerossa!

Commodoren tilanteesta ei ole oikein kuulunut paljoakaan uutta, mutta SAKU  otti
syyskuussa selkeän askeleen eteenpäin: Suomen Amiga-käyttäjät  -yhdistyksen  pe-
rustamiskirja sai yhdeksän allekirjoitusta ja kyydin oikeusministeriöön.  Rekis-
teröity yhdistyksemme on siis lähempänä toteutumistaan kuin koskaan ennen!

Yhdistykselle on myös avattu pankkitili ja jäsenmaksuja otetaan vastaan.  Jäsen-
maksuksi sovittiin perustamiskokouksessa 60 markkaa vuosille 1994-1995, jos mak-
su suoritetaan tämän vuoden aikana. Vuodenvaihteen jälkeen maksu  nousee  sataan
markkaan.  Jäseneduista  sovitaan  vuosikokouksessa,  kunhan  sellainen  saadaan
järjestettyä. Jos maksatte jäsenmaksun jo nyt, muistakaa liittää mukaan nimenne.

Pankkitili: KOP Vantaa-Koivukylä 150630-100355

Janne Siren


Sakulla on nyt takanaan puolitoista vuotta dynaamista kehitystä ja  alamme  olla
pisteessä, jossa meillä on painoarvoa mediana. Eräs Amiga-harrastaja kyseli  ha-
lukkuuttamme liittyä tietotekniikan liittoon ja tätä  myötä  helpottaa  jatkuvan
teknisen kehityksen inhimillistämistä ja luoda uusia vaikutuskanavia.

Olen saanut useilta sakulaisilta postia, monta pulmakysymystä  on  kyllä  jäänyt
ratkaisematta, mutta osaan on tullut apuakin. Yhden pyynnön kuitenkin esittäisin
kirjeitse lähestyville: Ilmaiskaa selkeästi  mitä  Sakun  toiminnalta  odotatte.
Minä nimittäin itse toivon varmasti aivan erilaisia asioita kuin sinä! Ja toinen
tekninen pyyntö olisi se että nimeätte diskettinne valmiiksi ja alustatte ne ha-
luamaanne formaattiin (OFS tai FFS, muita en valitettavasti voi tukea) sekä  va-
rustatte etiketillä, josta selviää nimenne ja haluttu sisältö.

Suomen Amiga-käyttäjien tilille on kertynyt  pienehkö  summa  rahaa,  josta  osa
käytetään palkintokyselyn toimituskulujen kattamiseksi, osa jää odottamaan  seu-
raavan kokousta, jonka esityslistaa valmistelen. Kaikille  jäsenmaksunsa  maksa-
neilla lähetetään kokouskutsu ja esityslista perusteltuine rahankäyttöreikineen.
Tulevassa kokouksessamme, joka mahdollisesti pidetään Heurekan auditorio  Virta-
sessa, sitten päätämme ja tarpeen vaatiessa äänestämme mihin haluamme  rahojamme
panostaa.

Eräs huonolle hoidolle jäänyt asia, ovat "unionimme" yhteydet Amigaa ja sen tar-
vikkeita myyviin yrityksiin. Minulla on ollut  henkilökohtaisesti  keskusteluita
Amigazen, Broadlinen Seppo Virtasen,  Jukka  Marinin  ja  KTPelipisteen  kanssa.
Kaikkiin yhteistyösopimuksiin, jotka helpottavat amigistien  tarpeita  suhtaudu-
taan mielenkiinnolla. Haluamme myös palvella yrityksiä erikoistuneena  tiedotus-
kanavana erittäin alhaisin  mediakuluin.  Tällä  hetkellä  en  pysty  tarjoamaan
mitään valmista etupakettia jäsenmaksuetuna,  mutta  varmasti  jatkossa  -  Saku
kymppihän ilmestyy heti vuoden 1995 kärkeen tammikuussa. Siihen asti toivon  mu-
kavan leppoisaa joulun odottelua ja lämmintä mieltä täältä Vantaan  Koivukylästä
kaikille Sakun parissa viihtyville...

Tomi Jaskari - Suomen Amiga-käyttäjien eteläinen  yhteyshenkilö  ja  yhdistyksen
puheenjohtaja ainakin seuraavaan kokoukseen saakka 


{3Taas kerran levyketila loppui kesken ja jouduimme tyytymään pienempään moduuliin
{3aiemmalta Sakulta. Ehkä seuraavaan numeroon harkitsemme kahta levykettä tai pak-
{3kausta.
