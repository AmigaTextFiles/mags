5
1
0 DirWork.IFF 0 35*

{9                                  DirWork 2.1
{9                                  -----------




























                                 Jari Nieminen


Workbench tarjoaa yksinkertaisen ja varsin tehokkaan tavan käyttää  Amigasi  oh-
jelmia. Mutta aivan kaikkeen Workbenchkään ei pysty, jolloin avuksi yleensä  tu-
lee komentoikkuna Shell. Shell-ikkunassa komennot pitää kirjoittaa tarkasti  oi-
keassa  muodossaan.  Lisäksi  pitää  käyttää  lukuisia  erilaisia  ohjelmia  eri
tehtäviin; yhtä musiikinkuunteluun, toista  tekstitiedostojen  lukuun,  kolmatta
pakattujen ohjelmien purkuun jne. Lista on loputon.

Onneksi Amigalle on olemassa DirWorkin kaltaisia ohjelmia, jotka  osaavat  tehdä
lähes mitä tahansa muutamalla hiiren napsautuksella. Kuuluisin tämän  lajin  oh-
jelmista on ehdottomasti DirectoryOpus, jonka pahimmaksi  kilpailijaksi  DirWork
tulee. DirWorkin historia alkaa PD-ohjelmana, joka  kulminoitui  versioon  1.62.
Kaupalliseksi ohjelma muuttui kakkosversion myötä.


{3Todellinen monitaituri
{3----------------------

DirWorkin pääkäyttö liittyy levyllä olevien tiedostoiden  ylläpitoon  ja  niihin
kohdistuviin erityistoimintoihin. Ne, jotka ovat käyttäneet DiskMasteria tai Di-
rectoryOpusta, tietävät ohjelman idean. DirWorkilla voit  tehdä  samoja  asioita
kuin Workbenchissä tai Shellissä ja enemmänkin, mutta paljon vähemmällä  vaival-
la.

DirWorkin näytössä on joukko erilaisia painikkeita ja kaksi  erillistä  ikkunaa,
joissa näkyvät valittujen hakemistojen kaikki tiedostot. Ikkunasta  voit  valita
yhden tai useamman tiedoston ja kohdistaa niihin haluamasi toiminnon valitsemal-
la oikean painikkeen. Painikeella voi esimerkiksi  kopioida  tiedostot  hakemis-
toon, joka on näkyvissä toisessa ikkunassa. Tiedostonimen kohdalla  kaksoisklik-
kaamalla ohjelma tunnistaa automaattisesti tiedostotyypin ja toimii  sen  mukai-
sesti. Jos valitsemasi tiedosto on tekstitiedosto, osaa DirWork näyttää sen  si-
nulle; jos se taas on  kuvatiedosto,  DirWork  osaa  näyttää  myös  sen  oikein.
DirWorkin mukana tulevissa konfiguraatioissa on mukana useita valmiita tiedosto-
tyyppejä, joita DirWork osaa tulkita automaattisesti. Tyyppejä voi myös  muokata
ja lisätä tarpeen mukaan.

DirWork voidaan konfiguroida vaikkapa niin, että vasemmalla hiiren napilla klik-
kaamalla .LHA -päätteisen tiedostonimen päällä saat  automaattisesti  listauksen
paketin sisällöstä. Oikean napin klikkaus taas purkaa paketin  kohdehakemistoon.
Voiko pakettien käsitteleminen olla enää helpompaa?

Se, mitä DirWork ei osaa itse tehdä, voidaan teettää toisten  ohjelmien  avulla.
Esimerkiksi kuvien esittäminen on rakennettu DirWorkiin jo sisäisesti, mutta kun
halutaan näyttää JPEG-kuvat 24-bittisellä EGS-ruudulla,  tarvitaan  ulkopuolista
ohjelmaa. Samoin voit  käynnistää  haluamasi  tekstieditorin  ladattuna  valitun
tekstitiedoston kanssa.


{3Monimutkainen konfiguroida
{3--------------------------

DirWorkin mukana tulee valmiina useita erilaisia  konfiguraatioita,  mikä  onkin
erinomaista. Täysin uuden konfiguraation tekeminen  vaatii  nimittäin  runsaasti
aikaa ja perehtymistä 166-sivuiseen kierreselkäiseen manuaaliin.  Konfigurointia
varten mukana on oma ohjelma, jolla voidaan määrätä jokaisen painikkeen, tiedos-
toluettelon ja liukusäätimen koko paikka pikselin tarkkuudella. On siis oma  vi-
kasi, jos DirWorkin ulkonäkö ei miellytä. Valmiina tulee tusina erilaista konfi-
gurointia, jotka kaikki ovat eri näköisiä ja sisältävät osittain eri toimintoja-
kin. Jokin niistä sopii varmasti oman konfiguraatiosi pohjaksi.

Itse rakensin oman konfiguraation sellaiselle pohjalle, joka muistutti  suuresti
vanhaa kunnon DiskMasteria DOpuksen painikkeilla varustettuna. Näytöksi valitsin
800x600 grafiikkakortin näytön, minkä vuoksi jouduin muuttamaan jokaisen  näytön
elementin paikkaa, kokoa ja kirjasinta. Samoin tietenkin piti  vaihtaa  levyase-
mien nimiä, lisätä muutamia ulkopuolisia ohjelmia DirWorkin käyttöön ja  automa-
tisoida niiden toimintoja. Aikaa kului kokonainen lauantaipäivä,  mutta  aherrus
palkitaan jälkeenpäin. Nyt DirWork näyttää siltä kuin haluan ja toimii niin huo-
maamattomasti ja helposti, että konfigurointiin käytetty aika tulee nopeasti ta-
kaisin jokapäiväisessä käytössä. Nyt konfiguroinnin rakentaminen kävisi jo  var-
maankin puolta nopeammin, mutta sen kerran hyvin tehtyään ei konfigurointiohjel-
maa usein tarvitse.

DirWorkin  omien  toimintojen  lisäksi  voit  asentaa  Workbench  2.x  tai  3.x-
ympäristössä TOOLS-valikkoon omia ohjelmia, samoin kuin app-ikoneita  Workbench-
ikkunaan. DirWork voidaan myös konfiguroida sellaiseksi, että se avaa WB-ruudul-
le vain pienen info-ikkunan, jossa se  näyttää  kellonajan  ja  muistin  määrän.
DirWorkin konfigurointimahdollisuudet ovat harvinaisen laajat. Tuskin missään on
koskaan ennen julkaistu ohjelmaa  näin  runsailla  vaihtoehdoilla  varustettuna.
Kahta eri tavalla konfiguroitua ohjelmaa ei samaksi ohjelmaksi tunnista.  Konfi-
gurointiohjelman käyttö ei ole aivan yhtä joustavaa kuin  esimerkiksi  Directory
Opuksessa, mutta pienen totuttelun jälkeen aivan siedettävää.


{3Helppo käyttää
{3--------------

Asennusohjelmasta alkaen kaikki on tehty  käyttäjälle  mahdollisimman  helpoksi.
Ohjelma on pienikokoinen: koko ohjelmapaketti on yhdellä DD-korpulla. DirWork ei
vaadi koneelta muuta kuin sen, että se on Amiga. Tosin ne, joilla on  koneessaan
käyttöjärjestelmä 2.04 tai uudempi, saavat hieman lisää toimintoja.

DirWork hoitaa tehtävänsä hyvin ja samankaltaisesti kuin kilpailijansa. Valmiik-
si konfiguroidun ohjelman käyttö on lasten leikkiä, eikä siinä enää käyttöohjei-
ta tarvita, kunhan on laatinut selkeät painikkeet ja valikot, joista  yksiselit-
teisesti käy ilmi, mitä ne tekevät. Valmiit konfiguraatiot  saattavat  joillekin
olla sellaisinaan sopivat.

DirWork tarjoaa myös kilpailijoihinsa nähden hieman extraa, kuten  appikonit  ja
Tools-menun käytön. Ohjelmassa on myös systeemi-informaatio-toiminto, jolla näet
kaikki koneesi tärkeät tiedot, kuten prosessorit,  lisäkortit,  libraryt,  käyn-
nissä olevat ohjelmat, keskeytykset yms. Voit käyttää toimintoa apuna,  jos  si-
nulla on ohjelma, joka ei suostu toimimaan siksi, ettei se löydä jotakin tarvit-
semaansa tiedostoa eikä kuitenkaan paljasta, mikä se voisi olla. DirWork  kertoo
sen sinulle.

DirWork 2.1 on selviytynyt hyvin myös luotettavuuskokeesta koneessani. Se toimii
kauniisti kaikilla näyttötiloilla, myös erillisellä grafiikkakortilla.  Ohjelman
tekijä Chris Hames on tehnyt hyvää työtä!

Seuraavassa muutamia DirWorkin ominaisuuksista:

- toimii Amigoissa Kickstartilla 1.2 tai uudempi, vähintään 512k RAM
- rajoittamaton määrä toimintapainikkeita
- toimintopainikkeiden muotoa, kokoa, kirjasinta tai väriä ei ole
  mitenkään rajattu
- jokaisella painikkeella voi olla useita toimintoja
- rajoittamaton määrä valikoita
- automaattinen tiedostotyyppien tunnistus
- ohjelmoitavat näppäinkomennot
- tuki kolmenäppäimiselle hiirelle
- kaikki näyttötilat käytettävissä
- DirWork toimii myös ikkunassa Workbench-näytössä
- AppIkonit
- omien ohjelmien asennus Tools-menuun (WB 2.0x tai uudempi)
- ARexx
- automaattinen bootblock-tarkistus
- kaikki levytoiminnot
- systeemi-informaatio
- kuvien näyttö
  * palettia voidaan vaihtaa
  * näyttötilaa ja resoluutiota voidaan vaihtaa
  * voidaan printata
  * tukee datatyyppejä (WB 3.0 tai uudempi)
- tekstiedostojen näyttö
  * ASCII, ANSI ja HEX
  * voidaan printata
  * hakutoiminnot
- soittaa samplet ja ProTracker-musiikkimodulit
- täydellinen konfigurointieditori

Jos koneessasi on kiintolevy, etkä vielä käytä mitään apuohjelmaa  tiedostoidesi
ylläpitämiseksi, niin hanki viivana DirWork 2.1. Sen hankintaa  et  varmastikaan
tule katumaan. Samalla tuet Amigan ohjelmistojen  tekijöitä  ja  myyjiä.  Hieman
esimakua ohjelmasta saa syyskuun CU Amiga -lehden mukana tulleesta  DirWork  2.1
-demolevykkeestä.
