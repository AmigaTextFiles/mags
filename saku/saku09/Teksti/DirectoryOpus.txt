5
1*

{3                     DirectoryOpus 4.0 -tiedostoapuohjelma
{3                     -------------------------------------

                             Veli-Matti Vuorensyrjä

 
DirectoryOpus on yhdysvaltalaisen Inovatronicsin tiedostoapuohjelma Amiga-tieto-
koneille. Valitettavasti ohjelma vaatii melko paljon muistia,  eikä  sen  käyttö
yhden megatavun Amigoissa ole siten järkevää.  Tällöin  on  järkevämpää  käyttää
esimerkiksi vähemmän muistia vaativaa ja muutenkin varsin mukavaa DirWork-ohjel-
maa. Jos muistia kuitenkin on enemmän, on DirectoryOpus hyvä apulainen. Itse  en
voisi enää luopua siitä.

Ohjelman installointi on helppoa Commodoren Installer-ohjelmalla, jolla  voidaan
mm. valita, että DirectoryOpus latautuu muistiin aina, kun  kone  käynnistetään.
Tällöin Workbench-ruudulle ilmestyy suljettuna oleva DirectoryOpuksen  ikoni/ik-
kuna, johon saadaan näkyviin niin CHIP- ja FAST-muistin määrä kuin myös  päiväys
ja kellonaika. Ohjelman saa avautumaan ensin aktivoimalla ikkunan ja sen jälkeen
painamalla hiiren oikeata nappulaa tai näppärästi Ctrl+Shift+Alt.

DirectoryOpuksessa on varsin paljon toimintoja:

Copy, Copy As, Move, Move As, Clone, Rename, Delete,  Search,  Makedir,  Assign,
Run, Hunt, Encrypt/Decrypt, Diskcopy, Format (OFS/FFS), Install, Relabel,  Disk-
info, Print (Text/Dir), Read (Text/Hex/ANSI), Show (kaikki ILBM-formaatit;  ani-
maatiot, brushit, fontit) ja Play (NoiseTracker, SoundTracker,  ProTracker,  MED
w/Midi, Oktalyzer, 8SVX, Raw Data). Myös pakatut tiedostot on helppo  purkaa  ja
pakata.

DirectoryOpus tukee AGA-grafiikkapiirejä ja  on  yhteensopiva  kaikkien  järjes-
telmäversioiden kanssa. DirectoryOpuksessa on myös hyvä ja helppokäyttöinen Con-
fig-ohjelma, jolla voi itse editoida toimintoja monella eri tavalla.

DirectoryOpus on älykäs: se osaa kopioitaessa tarkistaa,  sopivatko  kopioitavat
tiedostot kohdelevykkeelle. Kiintolevyä käytettäessä on mukavaa, että hakemistot
luetaan bufferiin, josta ne toistamiseen voidaan  lukea  nopeasti.  Help-näppäin
antaa lyhyen ohjeen useimmista toiminnoista. Tämä toimii myös Config-ohjelmassa,
joka on englanninkielinen.

Toimintonäppäimiä on 42. Jokaisessa nappulassa voi olla kaksi  toimintoa,  joita
käytetään hiiren eri nappuloilla. Osa toiminnoista on valmiina,  osan  voi  itse
asettaa. Toimintonäppäimien väri ja paikka ovat vapaasti käyttäjän valittavissa.
Hakemistonäppäimiin taas voidaan asettaa halutut hakemistot, jolloin ne  saadaan
kätevästi hiirellä klikkaamalla näkyviin.

DirectoryOpuksella voi helposti  käynnistää  myös  ulkopuolisia  ohjelmia  kuten
tekstureita, piirto- tai muita ohjelmia.  Niiden  liittäminen  DirectoryOpukseen
onnistuu siten, että Config-ohjelmasta siirrytään Workbenchiin ja siirretään ha-
lutun ohjelman ikoni Config-ohjelman aukaisemaan "drop box"-ikoniin, jolloin Di-
rectoryOpus tietää, missä käynnistettävä ohjelma sijaitsee  ja  osaa  käynnistää
sen. DirectoryOpuksesta voidaan myös valita, käynnistyykö ajettava ohjelma  rin-
nakkaisesti DirectoryOpuksen kanssa vai meneekö DirectoryOpus iconify-tilaan  ja
palaako ulkopuolisen ohjelman päätyttyä takaisin.

Manuaalit ovat ikävä kyllä vain englanninkieliset mutta onneksi  selkeät,  joten
huonommallakin englannin kielen taidolla tarpeelliset tiedot löytyvät melko hel-
posti.

DirectoryOpus toimii varsin hyvin, eikä kaadu kovin usein. Tosin eräät PD-ohjel-
mat, esimerkiksi näytönpimennysohjelma ASwarm, voivat aiheuttaa DirectoryOpuksen
jumiutumisen. Tässäkään tapauksessa GURU ei tule vieraisille, vaan muut ohjelmat
jatkavat   toimintaansa   normaalisti.   Ainoastaan   jumiutunut   DirectoryOpus
kieltäytyy toimimasta eikä suostu sulkeutumaan ja vapauttamaan muistiaan.  Muis-
tin saa vapautumaan vain painamalla yhtä aikaa niitä kolmea maagista  näppäintä:
Ctrl+Amiga+Amiga...

Fish-sarjan levyllä 412 on esitelty DirectoryOpus 2.0, joka kyllä  poikkeaa  ne-
losversiosta varsin runsaasti.

DirectoryOpusta myyvät:

WestCom Systems, Turku. Puh. (921) 251 8000.

First Computer Centre, Englanti, Address: Dept. AF, Unit 3, Armley  Park  Court,
Off Cecil ST, Stanningley RD, Leeds, United Kingdom. Puh: 05323 19444, Fax: 0532
319191, First Comm Bulletin Board: 0532 311422 ja numeroiden eteen tietysti: 990
tai 999 ja 44. Kansainvälisellä luottokortilla maksu käy helposti.

Hinta: WestComilla veroineen 620 FIM. First Computer Centrellä £ 51.99. 
