5
1
0 Warrior_1.IFF 0 0
4 Warrior_2.IFF 0 94*





















{4  Janne Siren                                                     Orbital 5244
 
"Vihollisia kello kolmessa", räsähtää radiosi. Kaksi konetta  erkanee  matalalla
meren yllä lentävästä vihollismuodostelmasta ja lähestyy sinua nopeasti. Kiskai-
set  koneesi  ympäri  ja  koukkaat  taitavalla  liikkeellä  vihollisten  taakse.
Yllättyneet vastustajasi häkeltyvät hetkeksi, ja toinen maksaa  siitä  kalliisti
räjähtäessään kappaleiksi. Samassa koneesi tärähtelee osumista; unohdit  tausta-
peilin. Kuulet vielä radiosta voitonriemuisia huutoja ja molskahdat mereen. 


{3Ilmojen soturit
{3---------------
 
Air Warrior on lentosimulaattori. Se ei kuitenkaan ole mikä tahansa tietokonepe-
li, sillä vastassasi on lihaa ja verta, ei bittiaivoja köykäisten  tekoälyrutii-
nien varassa. Air Warrior ei myöskään  perustu  muutaman  koneen  linkkaamiseen,
vaan pelissä voi kerrallaan olla jopa viisikymmentä pelaajaa taistelemassa ilmo-
jen ja maa-alueiden herruudesta.

Air Warrioria pyöritetään tehokkaassa UNIX-tietokoneessa, johon lentäjät soitta-
vat modeemeillaan.  Visuaalisesta  puolesta  huolehtii  kunkin  omassa  koneessa
pyörivä terminaaliohjelma, jonka ansiosta Air Warrior myös näkyy ja tuntuu.  Mo-
deemi välittää  pelitilanteen  muutokset,  radioliikenteen  ja  viholliskoneiden
liikkeet ruudullesi. Kaikki on kuin missä tahansa  lentosimulaattorissa,  paitsi
että vastustajasi ja oman puolen lentäjät todella ajattelevat ja lentävät  kukin
omien taitojensa ja mieltymystensä mukaan, aivan kuten sinäkin. 


{3Mikään ei ole ilmaista
{3----------------------

Air Warriorin pyörittäminen ei ole ilmaista, eikä tilannetta tee  meille  yhtään
helpommaksi se, että lähin Air Warrior  pyörii  Englannissa.  Meidän  onneksemme
Suomen On-Line Pelit -niminen yritys on järjestänyt linkin, jonka avulla pääsem-
me pelaamaan paljon kaukopuhelumaksuja halvemmalla. Alunperin Suomen On-Line Pe-
lien linkki toimi Telesammon kautta, jolloin hintaa kertyi 99 penniä minuutilta.
Sen osoittauduttua kuitenkin liian kalliiksi Suomen On-Line Pelit avasi rinnalle
oman purkkinsa, jonka välityksellä peliin pääsee mukaan ennakko- tai jälkilasku-
tuksella hintaan 40p/minuutti. Sunnuntaisin päivällä voi lisäksi pelata  puoleen
hintaan, ja jos ostaa aikaa 300 markalla, saa sitä vielä 150 markan  edestä  il-
maiseksi. Varsin kalliiksi pelaaminen silti tulee, mutta on se  mielestäni  myös
sen arvoista. Kirjoittautuessasi purkkiin saat tunnin ilmaista lentoaikaa.  Suo-
men On-Line Pelien yhteystiedot löydät artikkelin lopusta. 


{3Terminaalina lentosimulaattori
{3------------------------------

Kuten ylempänä jo mainitsinkin, Air Warriorin pelaamiseen ei mikä tahansa termis
sovellu. Amigalle on saatavilla oma Air Warrior -termiksensä  PD:nä,  ja  Jaeger
Software on kehitellyt kaupallista ja vielä asteen laadukkaampaa Fighter Duel  2
Pro -termistä. PD-versio löytyy purkeista ja sen voit tilata myös Suomen On-Line
Peleiltä.

Amigan PD-termis on varsin näppärä. Toisin kuin PC:n vastaavassa,  ruudun  tark-
kuuden voi säätää ja Amigan erikoisominaisuuksia käyttäen mittaristo on peliruu-
dun tarkkuudesta riippumatta aina High Res  -tilassa,  jolloin  radioliikennekin
näkyy selkeällä fontilla, vaikka itse  peliruutu  olisikin  epätarkempi.  PC:llä
ruudun epätarkkuus on paha ongelma, ja mittaristo on  256-värisestä  grafiikasta
huolimatta todella rumasti toteutettu. PC:lle on tosin myös oma kaupallinen  Su-
per VGA -termiksensä.

Amigan Air Warrior oli FPU:lla ja lisämuistilla  varustetussa  Amiga  1200:ssani
kiitettävän nopea, mutta hitaammilla koneilla tahmaa  on  odotettavissa.  Mitään
erityisempää valittamista termiksestä en löytänyt paria hassua bugia lukuunotta-
matta. Termis on ulkoisesti kaunis ja moniajaa, vaikka pelin  aikana  ei  muihin
ruutuihin pääsekään poukkoilemaan. Termiksessä on kaikki Air  Warriorin  tärkeät
ominaisuudet, ja sen käyttö on yksinkertaista.

En ole päässyt kokeilemaan Fighter Duel 2 Pro:ta,  mutta  uskoisin  PD-termiksen
riittävän useimmille. Fighter Duel 2 Pro:n suurin etu on mahdollisuus  kuivahar-
joitella tietokonevastustajia vastaan, kun taas PD-termiksessä on ilman yhteyttä
mahdollisuus lennellä vain tyhjällä taivaalla.

Modeemilta Air Warrior ei paljon vaadi - 2400 BPS riittää mainiosti. 


{3Ensimmäinen nousu bittipilviin
{3------------------------------
 
Hankittuasi termiksen voit soittaa Suomen On-Line Pelien purkkiin. Kirjoita  en-
simmäiseen kehoitteeseen "on-line" ja näpäytä Password-kohdassa returnia. Sitten
kirjoita nimeksesi "uusi" ja seuraa ruutuun tulevia ohjeita. Täytä  käyttäjätie-
dot todenmukaisesti. Päästyäsi purkkiin sinun kannattaa tutustua laskutukseen ja
maksuihin pikaisesti. Air Warrioriin päästäksesi sinun pitää luoda vielä  toinen
tunnus purkin antamien ohjeiden mukaan.

Air Warrioriin päästyäsi valitse skenaario sen mukaan, missä on vipinää. Jos ku-
kaan ei parhaillaan ole pelaamassa, kannattaa kokeilla myöhemmin uudelleen.  Yk-
sin lentely ei ole siihen kuluvan rahan arvoista. Pelaajia löytyy areenalta eni-
ten iltaisin. Tiistaisin ja lauantaisin peliareenana on  Tyynimeri  ja  muulloin
Eurooppa.

Skenaarion valittuasi pääte siirtyy  automaattisesti  Air  Warrior  -tilaan,  ja
löydät itsesi konferenssi-huoneesta. Ensimmäiseksi sinun tulee valita  itsellesi
kutsumanimi, jolla sinut tullaan pelissä tuntemaan. Kutsumanimi  voi  olla  toki
nimikirjaimesi tai etunimesi, mutta tunnelmaa kohottaa joku  ilmataisteluässälle
sopiva nimike. Kun olet valintasi tehnyt, anna  komennoksi  "/handle"  ja  väli-
lyönnin perään kutsumanimesi. Kutsumanimen lisäksi saat vielä tunnusluvun,  jota
käytetään  koneiden  välisessä  radioliikenteessä.  Sitten   valitse   itsellesi
lähtökenttä ja lentokone termiksesi valikoista ja siirry kiitoradalle "/fly"-ko-
mennolla. Amigan Air Warriorissa kirjoittamasi komennot eivät näy, mutta menevät
kyllä perille.

Ohjaamoon noustuasi käynnistä moottorit ("8", kerran kutakin  moottoria  kohden)
ja pistä tehot täysille ("Shift-C"). Kone alkaa liikkua ja nousee itsestään  il-
maan. Ilmassa nosta vielä laskutelineet ylös (";"). Kun tuleva  lentäjä-ässä  on
päässyt ilmaan, on lentäminen samanlaista kuin  missä  tahansa  simulaattorissa.
Koneesi tottelee ohjausliikkeitäsi, joita voit antaa niin hiirellä  kuin  iloti-
kullakin.
















Maisemat eivät ole kaksisia uusimpiin simulaattoreihin verrattuna,  mutta  pelin
realistisuus on silti omaa luokkaansa. Kuvassa ilmataistelua atollien yllä. 


{3Harjoitusmaalista ilmojen valtiaaksi
{3------------------------------------
 
Ei kannata odottaa liikoja ensimmäiseltä lennoltaan. Hyvin todennäköisesti sinut
ammutaan alas, ennen kuin olet edes nähnyt vastustajaasi.  Tästä  ei  kuitenkaan
pidä lannistua, sillä jokainen on kerran aloittelija ja kokee aivan saman kohta-
lon. Kestää kauan, ennen kuin saat ensimmäisen vihollisesi pudotettua.

Lentoharjoittelun lisäksi kannattaa tutustua huolella kaikkeen mahdolliseen  oh-
jeistoon. Purkeissa kelluu mm. Jukka Kauppisen kasaama  levykkeellinen  apumate-
riaalia aloittelijoille. Air Warrior on niin laaja ja monipuolinen,  ettei  sitä
voi hallita ilman ohjeiden lukemista. Hyödyllistä on myös  seurata  radioliiken-
nettä ja kysellä muilta neuvoja. Radioliikenteessä käytetyistä lyhenteistä lisää
myöhemmin. 


{3Paljon muutakin kuin lentämistä
{3-------------------------------
 
Air Warrior on paljon muutakin kuin koiratappelua ilmassa. Pelissä kolme valtio-
ta (mielikuvituksellisesti A, B ja C) kamppailevat  maa-alueista,  lentokentistä
ja lopulta kampanjan voitosta. Aloittelijalle tärkeintä on  kuitenkin  keskittyä
vain ilmassa pysymiseen ja omien koneiden tunnistamiseen vihollisten parvesta  -
ystävällisten kohteiden tuhoamisesta kun ei erityisemmin kiitosta seuraa. Lento-
koneiden lisäksi Air Warriorissa voi ajaa myös jeepillä  tai  tankilla.  Kuvassa
ovat mukana myös pommitus- ja kuljetuslennot. 




{3Suosio nousee kohisten
{3----------------------

Air Warriorin suosio on noussut Suomen On-Line Pelien perustamisen jälkeen  huo-
mattavasti täällä Pohjolan perukoilla, eikä ole enää mitenkään ihmeellistä tava-
ta suomalaisia lentäjiä muiden kansallisuuksien joukossa.  Suomalaiset  pelaajat
ovat jopa perustaneet omia lentueitaan. Nouse siivelle! 


{3Tärkeimmät komennot
{3-------------------

Konferenssi-huoneessa: (osa löytyy myös terminaaliohjelman valikoista)

/help      = täysi komentolista
/handle <> = kutsumanimen vaihto
/roster    = paikalla olijat
/score #   = pistetiedot
/status #  = pelaajien tiedot
/country # = maan vaihto
/field #   = lentokentän vaihto
/plane #   = koneen tai ajoneuvon vaihto
/tune #    = radion viritys (1-999)
/available = käytettävissä olevat koneet
/strategic = strategiset kohteet
/rank      = ranking-listat
/fly       = lentoon nousu
/end       = lopetus


Lentäessä: (Amiga Air Warrior 2.9)

ESC e        = poistuu koneesta
ESC p        = hyppää laskuvarjolla
ESC r        = maakohtaiset pelaajamäärät
ESC a        = virittää pommit
ESC z        = pommitusruutu
ESC w        = koordinaatit
ESC t#       = radion viritys (1-999)
ESC m#       = tutkan tarkkuus (0-2)
/            = kansainvälinen radioviesti
'            = maan sisäinen radioviesti
;            = laskutelineet ylös/alas
x            = automaattiohjaus päälle/pois
f            = konekiväärit (hiiren oikea)
b            = pudottaa pommit
1 2 3 4 5    = näkyvyys
7            = hätäteho päälle/pois
8            = moottorit päälle/pois
9            = kamera päälle/pois
c C v V      = kaasu (hiiren vasen)
, .          = siivekkeet
a s d        = peräsin
enter        = tutka
välilyönti   = jarrut
numeronäppis = näkymät ohjaamosta




{3Radioterminologiaa
{3------------------

alt   = (altitude) korkeus
b&z   = (boom & zoom) hyökkäystaktiikka, jossa noustaan korkealle ja
        muutetaan korkeus nopeudeksi syöksyttäessä vihollisen kimppuun
bogie = tunnistamaton piste
brb   = (be right back) tulen kohta takaisin
buff  = (big ugly fat f?cker) pommikone
cc    = (copy clear) ymmärretty
down  = laskeuduin juuri
head  = kompassisuunta
icon  = tunnistettu kone
otw   = (on the way) tulossa ollaan
png   = (persona non grata) pelaaja, joka ampuu kahdesti samana päivänä
        oman koneen, menettää maansa luottamuksen eikä saa uusia
        ammuksia kuin vasta seuraavana päivänä
rev   = (reversing) käännyn vastakkaiseen suuntaan
rtb   = (return to base) palaan tukikohtaan
rgr   = (roger) kyllä, okei
up    = nousin juuri
vis   = (visible) näkyvissä 
warp  = nimitys koneiden epänormaalille poukkoilulle
        järjestelmäkuormituksen tai linjaroskan seurauksena
wep   = (war emergency power) hätäteho

Kolme peräkkäistä tyhjää viestiä luetaan hätäkutsuksi, ja omat rynnistävät
joukolla apuun - tai sitten eivät.


{3Yhteystiedot
{3------------

Suomen On-Line Pelit
PL 554
90101 Oulu

Pankkisiirto: Oulun OP 574136-2121738

Puhelin:   (981) 311 2333
Purkki:    106 771 (kaikkialta Suomesta, käyttömaksut + 10,5p/min)
Internet:  193.65.90.10
Telesampo: 929292 (komennoksi S AIRWAR, 99p/min)
