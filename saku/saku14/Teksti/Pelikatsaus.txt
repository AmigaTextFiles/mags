5
1
2 Fears.IFF 363 110*

{3                                  Pelikatsaus
{3                                  -----------

Tällä palstalla luodaan silmäyksiä tuoreiden  tai  vielä  keskeneräisten  pelien
esittelyversioihin.


{3Fears II
{3--------

Edellisessä Sakussa ehdimme vain lyhyesti mainita Fears II:n  uudesta  esittely-
versiosta (ensimmäinen esittelyversio esiteltiin numerossa 12),  sillä  se  jul-
kaistiin päivää ennen Sakun julkaisupäivää, ja itse sain sen käsiini vasta paria
tuntia ennen julkaisua. Nyt demoa on kuitenkin ehtinyt pelaamaan ajan kanssa, ja
peli vain paranee vanhetessaan.

Fears häviää pahimmalle kilpakumppanilleen Alien Breed 3D:lle monessa suhteessa.
Esimerkiksi jälkimmäisen grafiikka on paljon huolitellumpaa ja pienemmän ruutun-
sa ansiosta tarkempaa. Alien Breed 3D sisältää myös paljon sellaisia ominaisuuk-
sia, joita Fearsissa ei ole, mm.  kolmiulotteisia  hirviöitä,  teksturemapattuja
vektorihirviöitä, hissejä, päällekkäisiä kerroksia, vyötärölle  ulottuvaa  vettä
ja vinoja seiniä. Fears ei kuitenkaan jää kaikessa toiseksi...

Kun ensimmäisen Fearsin esittelyversion sain keväällä käsiini,  ensimmäiset  mi-
nuutit sen parissa kuluivat lähinnä ihmetellessä  sen  upeutta.  Olihan  se  en-
simmäinen pelattavissa oleva Doom-klooni Amigalla - ja vielä  kokoruudulla.  Nyt
tuo tekninen erinomaisuus - vaikkakin paranneltuna - ei enää tunnu niin  ihmeel-
liseltä ottaen huomioon, että Alien Breed 3D  on  tässä  suhteessa  parempi,  ja
pääsin heti itse peliin sisään. Ja jos missään, Fearsissa on nimensä  veroisesti
tunnelmaa. Kokoruudun käyttö imaisee peliin mukaan, ja  istuessani  pimennetyssä
huoneessa yksin huomasin todella jännittäväni, mitä kulman takaa löytyy.  Kapeat
käytävät, huimat korkeuserot ja selkäpiitä karmivat (ja nyt en tarkoita negatii-
visessa mielessä) äänet luovat pelonsekaisen tunteen - ja kerrassaan upean  sel-
laisen. Kun tuijottaa kuilun partaalta pimeyteen ja kuulee jostain kaukaa ulvon-
taa, tekee mieli tarttua näppikseen entistä lujemmin, painautua tuoliin,  sulkea
silmänsä ja huutaa: "Äitiii!"

Uusi esittelyversio on edellistä laajempi ja vaikeampi. Sokkeloissa  liikkumista
auttaa automaattinen kartoitus, mutta kyllä tarjolla olleen tason ilman  sitäkin
selvitti, sillä Fearsin tasoissa toistuu selvä kaava: mennään paikkaan A, paine-
taan nappulaa, joka avaa oven paikassa B, mennään paikkaan  B,  jossa  painetaan
toista nappulaa ja päästään paikkaan C, jne. Eivätpä ole muutkaan  genren  pelit
tämän monimutkaisempia, Alien Breed 3D:ssäkin keräillään vain avainkortteja  vi-
pujen vääntämisen sijaan, mutta jotenkin se tuntui mielenkiintoisemmalta...

Asevalikoimaa riittää: mukana ovat ainakin tikari, haulikko, raketinheitin,  ko-
nekivääri ja upea plasma-ase, jota pääsee kokeilemaan aivan tason lopussa. Aseg-
rafiikat ovat varsin tyylikkäitä, mutta tikari antoi itsestään jotenkin "nössön"
vaikutelman. Hirviöitä huomasin  kolmenlaisia,  ja  edellisen  demon  tavoin  ne
nähdään valitettavasti aina edestä päin. Lisäanimaatio ja hieman hurjemmat  hir-
viögrafiikatkaan eivät olisi pahitteeksi.

Pelin grafiikkaengine ei ulkoisesti ole paljonkaan muuttunut, paitsi että siihen
voidaan nyt optioilla vaikuttaa. Tekstureita voidaan  poistaa  ja  ruudun  kokoa
muuttaa, tarkkuus tosin pysyy samana. Huomattavin  uudistus  on  kuitenkin  dit-
heröinti, joka vähentää grafiikan palikkaisuutta. Amiga  1200:ni  FAST-muistilla
selvisi maksimiasetuksista ongelmitta ilman mitään kummempaa hidastumista.

Päävalikossa ovat sellaiset komennot kuin Edit Maze ja Null  Modem  Game,  jotka
{Eeivät toimi mutta herättävät toiveen tasoeditorista ja sarjalinkkipelistä lopul-
{Elisessa versiossa. Toivottavasti modeemipelillekin tulee tuki. Lopullista  peliä
{Elupaillaan AGA-Amigoille syyskuuksi, mutta kuten ei demokaan, sekään ei ole (te-
{Ekijän aiempien lausuntojen mukaan) asennettavissa kovalevylle. Puutteistaan huo-
{Elimatta erinomainen peli, jossa ei aivovoimistelua varmasti ole.

{EFearsista on muuten ollut liikkeellä piraattiversio, joka väittää  olevansa  lo-
{Epullinen peli (ja tämän ovat monet uskoneet ja siksi  peliä  haukkuneet),  mutta
{Eitse asiassa se onkin ensimmäistäkin demoa vanhempi  beta-testauksesta  karannut
{Eversio. Olisi ikävä huomata näinkin hyvän pelin kärsivän vielä lisää piratismis-
{Eta, joten kun se tulee, ostakaa se - älkää kopioiko!

{EEi herkkähermoisille.

{EJulkaisija: Bomb Software

{EJanne Siren

{EPS. Jos peli tuntuu liian vaikealta,
{EHelp-näppäimen painaminen jelppii... 










{3Speed!
{3------

Vuosi sitten purkeissa liikkui kyllästymiseenkin saakka  keskeneräisiä  Wolfens-
tein 3D:n ja Doomin kaltaisia engineitä ilman hirviöitä ja aseita, mutta millai-
nen peli syntyykään, kun nuo hirviöt jätetään tarkoituksella pois ja pelin  koko
tarkoituksesta tehdään sokkelossa juokseminen? Ei hassumpi.

Speed! on kokoruudulla (tai valinnaisesti pienemmällä) pyörivä  AGA-peli,  jonka
miljöönä on Doomin kaltainen monikorkeuksinen kolmiulotteinen sokkelo. Ohjattava
hahmo ei osaa ampua, eikä sokkelossa mitään ammuttavaa liikukaan, mutta sen  si-
jaan hahmo osaa juosta (ja lujaa), ryömiä, hyppiä niin pystysuunnassa kuin  kui-
lujenkin yli ja kimpoilla seinistä (juuri tämä ja lattian liukkaus tekee ohjauk-
sesta haastavan).

Pelin tavoitteena on juosta alueelle sirotelluista porteista läpi mahdollisimman
nopeasti. Vauhdikasta, mutta pitkäkestoisuudesta en oikein osaa sanoa. Grafiikka
on käytetyn tekniikan takia hieman palikkaista mutta nopeaa, ja taustalla  jytää
peliin erinomaisesti sopiva musiikki. Mielenkiintoisena yksityiskohtana  mainit-
takoon tuki punaviher-3D-laseille.

Julkaisija: M. Andrzejak (mandrzej@et.put.poznan.pl)

Janne Siren 






{3Super Streetfighter 2
{3---------------------

Tätä peliä on odotettu jo kauan Amigalle, ja nyt on varmaa, että se julkaistaan.
Kyseessä on siis tavanomainen mäiskintäpeli.  Testipenkissä  oli  esittelyversio
pelin betaversiosta, ja täytyy sanoa, että jos peli ei paljon tästä parane, niin
ei kannattaisi Amigalle sitä julkaistakaan!

Eroa Streetfighter 2:een löytyy: hahmot ovat pienempiä ja laimeasti väritettyjä.
Muutenkin pelin paletti on todella ankea. US Gold aikookin  päivittää  grafiikat
paremmiksi, ja julkaistaanpa pelistä jopa  AGA-versio,  jonka  pitäisi  olla  jo
lähellä konsolitasoa. (Mitähän tämäkin tarkoittaa? Voisi pelin tehdä paremmaksi-
kin 32-bittisellä koneella!)

Liikkeitä riittää taas unohdettavaksi asti, ja pakolliset  erikoisliikkeet  ovat
mukana. Demossa saa Cammy-nimisellä naikkosella pistää turpaan isomman  kaliibe-
rin urosta, E Hondaa. Liikkeet vaikuttavat nopeilta, mikä kyllä voi johtua  fra-
mejen puutteesta, josta SSF2 kärsii. Peli hidastelee jopa A1200:lla, kun vastus-
tajat  lentelevät  pitkin  ruutua:  onkohan  "tyrmäyksissä"   tärkeämpää   ollut
näyttävyys vaiko pelattavuus?

Julkaisija: US Gold

Juha Niemimäki 
