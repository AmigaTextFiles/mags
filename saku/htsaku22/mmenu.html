<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD><TITLE>Magic Menu v2.15</TITLE></HEAD>
<BODY>

 <HR>
 <B>Magic Menu v2.15</B><BR>
 <I>Jani Paavilainen</I>
 <HR>

 <P>En ole varmaankaan ainoa jonka mielestä WorkBenchin mustavalkoinen valikkopalkki on vähemmän tyylikkään näköinen. MagicWB:n käyttäjänä olen jo pitkään kaipaillut kohennusta myös valikkojen ulkonäköön. Apua tähän tarjoaa Magic Menu (tästä lähin tekstissä &QUOT;MM&QUOT;).</P>

 <P>MM on commodities-ohjelma. Asennus on erittäin helppoa. Ohjelmasta on kaksi versiota, 000 ja 020+, joista ensimmäinen toimii millä tahansa prosessorilla ja jälkimmäinen vaatii vähintään 020:n. Vaikka MM on shareware-ohjelma, ei sen toimintaa ole mitenkään rajoitettu.</P>

 <P>Valikkojen ulkoista olemusta ja toimintaa voi säädellä mukana seuraavalla asetusohjelmalla. Valikon ilmestymistapoja on kolme. 1) Pull-down only, jolloin valikko ilmestyy vain normaaliin tapaan ruudun yläreunaan. 2) Pop-up only, jolloin valikko ilmestyy ainoastaan pop-up-valikkona. 3) Mouse pointer, jolloin valikko ilmestyy joko ruudun yläreunaan tai pop-up-valikkona riippuen hiiren osoittimen sijainnista.</P>

 <P>Valikkojen käyttämistapoja on myös kolme. 1) Intuition compatible: oikea hiiren nappi pohjaan ja kun ollaan halutulla kohdalla vapautetaan hiiren nappi. 2) Sticky mouse: näpäytetään kerran oikeaa hiiren nappia, siirretään haluttuun kohtaan ja näpäytetään vasenta nappia. 3) Smart select: kerran oikeaa nappia ja sen jälkeen liikutaan valikkossa näpäyttelemällä vasenta nappia.</P>

 <P ALIGN=CENTER><IMG WIDTH=640 HEIGHT=480 SRC="kuvat/magicmnu.gif"></P>

 <P>Valikolle voi valita kolme eri ulkonäköä. 1) Standard, jolloin valikko on normaalin WB-valikon näköinen eli mustavalkoinen eli ruma. 2) Old 3D ja 3) Multicolor 3D. Vaihtoehdot 2 ja 3 ovat melko samannäköisiä pieniä eroja lukuunottamatta. Kuvan esimerkki on Multicolor 3D. Multicolor-vaihtoehtoa käytettäessä voi valikon värejä säädellä mielin määrin, mutta näytön pitää tällöin olla vähintään 64-värinen.</P>

 <P>MM tukee myös näppäimistön käyttöä eli käyttäjä pääsee valitsemallaan näppäinyhdistelmällä selailemaan valikkoja kursorinäppäimillä. MM:n voi hetkellisesti kytkeä pois käytöstä painamalla valikkoja käytettäessä Ctrl-näppäintä. Tämä on hyvä piirre käytettäessä ohjelmia, jotka eivät pidä MM:n läsnäolosta.</P>

 <P>En anna ohjelmalle mitään arvosanaa, mutta voin suositella sitä kaikille, jotka ovat kyllästyneet mustavalkovalikoihin.</P>

 <P>Magic Menu on saatavilla esim. minulta itseltäni ilman korvausta. Lähetä disketti + palautustarpeet os. J.P., Verkkotie 5 A 15, 13210 HML. WWW: <A HREF="http://fsinfo.cs.uni-sb.de/~cattaneo/magicmenu/magicmenu.e.html">http://fsinfo.cs.uni-sb.de/~cattaneo/magicmenu/magicmenu.e.html</A>.</P>

 <P>Ohjelman koko: pakattu (LZX) 129K, pakkaamaton 344K.</P>
 <BR>

 Testikone:<BR>
 A1200, Blizzard-IV 030/50 MHz, 4 Mt FAST, HD<BR>

</BODY>
</HTML>