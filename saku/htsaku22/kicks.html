<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD><TITLE>Kickstart 1.4 esiin vanhasta A3000:sta</TITLE></HEAD>
<BODY>

 <HR>
 <B>Kickstart 1.4 esiin vanhasta A3000:sta</B><BR>
 <I>Janne Siren</I>
 <HR>

 <P>Ensimmäisissä Amiga 3000 -koneissa oli ROM-piirillä Kickstartin versio 1.4 (36.16). Tämä keskeneräiseksi jäänyt käyttöjärjestelmäversio piilotettiin käyttäjältä lataamalla kiintolevyltä automaattisesti muistiin Kickstart 1.3 tai 2.0. Virallisestihan 1.3:sta hypättiin suoraan versioon 2.0.</P>

 <P>Kickstart 1.4:ää ei kuitenkaan piilotettu täydellisesti, vaan sen saa esiin kytkemällä koneeseen virran molemmat hiirennapit pohjassa ja sohaisemalla käynnistysvalikosta hiirellä ruudun vasenta ylänurkkaa (kuin siellä olisi sulkupainike). 2.0:n komennot eivät toimi, mutta kokeile esimerkiksi 1.3:n version-käskyä. Kiinnitä erityistä huomiota outoihin syvyys- ja kokopainikkeisiin ikkunoissa! Lisäksi kytkemällä kiintolevyt käytöstä pitäisi konetta käynnistettäessä ilmestyä hieman tavallisesta poikkeava aloituskuva.</P>

 <P>Tämä kikka ei luonnollisesti toimi tuoreemmissa Amiga 3000 -malleissa, joissa on Kickstart 2.04 ROM-palikalla. Niille, joilla ei ole mahdollisuutta itse 1.4:ään tutustua, ohessa on kuvaruutukaappaus! Kaappauksen ottaminen osoittautuikin yllättävän vaikeaksi kaappausohjelmien kaatuessa yksi toisensa jälkeen; Fish-levyltä 38 löytynyt Matt Dillonin ohjelma onneksi suostui toimimaan. Workbenchin versioksi ilmoitetaan 40.42 (WB 3.1) siksi, että käynnistyslevyke oli alustettu erikseen Amiga 1200:lla.</P>

 <BR>

 <CENTER><IMG WIDTH=640 HEIGHT=512 SRC="kuvat/ks1_4.gif"></CENTER>

</BODY>
</HTML>