<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD><TITLE>Uutiset</TITLE></HEAD>
<BODY>

 <HR>
 <B>Uutiset</B><BR>
 <I>Anu Seilonen</I>
 <HR>

 <P><B>Amiga Technologies on myyty</B></P>

 <P>Gateway 2000:n maaliskuun lopulla tekemä tarjous Amiga Technologiesista on viimeinkin vahvistettu konkurssituomioistuimessa, ja Amiga Technologiesista tuli virallisesti Amiga International, Inc.. Kauppa virallistettiin 16. toukokuuta pidetyssä tiedotustilaisuudessa ennen World of Amiga -tapahtuman alkua Lontoossa.</P>

 <P>&QUOT;Olemme saaneet Amiga-yhteisöltä paljon positiivista palautetta kaupasta&QUOT;, sanoi Jim Taylor Gatewayn markkinointiosastolta. &QUOT;Aiomme tukea näiden erittäin uskollisten Amiga-käyttäjien tarpeita lisensoimalla uusia tuotteita ja tukemalla niiden kehitystyötä.&QUOT;</P>

 <P>Taylorin seurassa tiedotustilaisuudessa oli Amiga Internationalin toimitusjohtaja Petro Tyschtschenko. &QUOT;Strategiamme on hyvin selkeä ja keskitymme Amiga-markkinoiden elvyttämiseen&QUOT;, kertoi Tyschtschenko. &QUOT;Tuemme yhteisöä, joka piti Amigan elossa koko kaksivuotisen konkurssivyyhden ajan. Gateway 2000:n myötä Amigan tulevaisuus näyttää todella valoisalta: Gateway on vakavarainen ja vakiintunut yritys tietokoneteollisuudessa, ja se on saanut lukuisia palkintoja tuotteistaan ja palvelustaan. Gateway on oikea yhteistyökumppani antamaan Amigalle uutta elämää ja energiaa.&QUOT;</P>

 <P>Tyschtschenko määritteli seuraavat alueet, joita Amiga International aikoo tutkia elvyttääkseen Amiga-markkinoita:</P>

 <UL>
  <LI>olemassa olevan Amiga-yhteisön tukeminen
  <LI>olemassa olevan Amiga-teknologian kehittäminen lisensoinnin kautta
  <LI>auttaminen avoimiin standardeihin perustuvien uusien tuotteiden kehittämisessä kotimikro-, video- ja grafiikkamarkkinoille
 </UL>

 <P>Tyschtschenko korosti, että projektin onnistumisen perusta on yhteistyö ja kehityksen yhteisen suunnan määrittäminen. Amiga-markkinat eivät kestä jakautumista, vaan suunnan on oltava yhteinen. Amiga International aikoo noudattaa hyvin avointa ja laajaa lisensointipolitiikkaa, joka sisältää käyttöjärjestelmän, Amigan erikoispiirit ja tavaramerkit. Uusien tuotteiden kehittämisessä Tyschtschenko piti tärkeänä avointa teknologiaa: käytetään standardikomponentteja, jotta tuotteista saadaan halvempia valmistaa, nopeampia kehittää ja helpompia päivittää.</P>

 <P>Amiga International toimii Gateway 2000:n erillisenä yksikkönä ja sillä on toimipaikka Braunschweigissa Saksassa sekä uudet toimitilat Langenissa lähellä Frankfurtin lentokenttää. World Wide Webistä Amiga Internationalin löytää osoitteella: <A HREF="http://www.amiga.de">http://www.amiga.de</A></P>

 <P><B>Ensimmäiset Amiga-lisenssit myönnetty</B></P>

 <P>Amiga International ei kauan viivytellyt lisenssien myöntämisessä. Kesäkuun lopulla myönnettiin ensimmäinen lisenssi saksalaiselle MicroniKille, joka tunnetaan mm. eri Amiga-malleille suunnitelluista tornikoteloista ja niihin sopivista laajennuksista.</P>

 <P>Lisenssin turvin MicroniK saa myydä Amiga 1200:lle suunniteltua Infinitiv-torniaan A1200:n emolevyllä varustettuna. &QUOT;Snap and click&QUOT; -periaatteella toimiva torni on helppo laajentaa, ja siihen saatavan Zorro-väyläkortin avulla laajennettavuus entisestään kasvaa.</P>

 <P>MikroniK on julkistanut seuraavat tornitetut A1200-mallit:</P>

 <UL>
  <LI>Infinitiv A1500<BR>
      Amiga 1200:n emolevy, Infinitiv-tornikotelo ja Z-3i-väyläkortti: 
      <UL>
       <LI>5 Zorro II/III -paikkaa
       <LI>2 PCI-paikkaa
       <LI>1 ISA-paikka
       <LI>1 SCSI-2-ohjain
       <LI>1 32-bit CPU-paikka (A3000/4000)
       <LI>läpivienti A1200:n turboille
       <LI>video slot -optio
      </UL>
  <LI>Infinitiv A1400<BR>
      Amiga 1200:n emolevy, Infinitiv-tornikotelo ja Z-2i-väyläkortti:
      <UL>
       <LI>5 Zorro II -paikkaa
       <LI>2 PCI-paikkaa
       <LI>2 ISA-paikkaa
       <LI>läpivienti A1200:n turboille
       <LI>video slot -optio
      </UL>
  <LI>Infinitiv A1300<BR>
      Amiga 1200:n emolevy Infinitiv-tornikotelossa
      <UL>Tornikoteloita, väyläkortteja ja muita laajennuksia saa ostettua myös erikseen. Ks. Infinitiv-tornin arvostelu toisaalla tässä lehdessä.</UL>
 </UL>

 <P>Lisätietoja: <A HREF="http://www.micronik.de">http://www.micronik.de</A></P>

 <P>Toinen lisenssi on myönnetty Index Information Ltd:lle. 1991 perustettu englantilaisyritys on kehittänyt mm. Amiga-teknologiaan pohjautuvia multimedilaitteisto- ja ohjelmistosovelluksia yrityksille. Aikaansaannoksiin kuuluvat mm. ensimmäisen 24-bittisen grafiikkakortin (Harlequin) ohjelmisto, BBC Skotlannin Catchword Game Show -televisio-ohjelma, Lontoon liikennemuseon junasimulaattoreiden laitteisto ja ohjelmisto sekä HMS Belfastin interaktiiviset näytöt. Lisenssi oikeuttaa käyttämään Amigan käyttöjärjestelmää, erikoispiirejä ja &QUOT;Powered by Amiga&QUOT; -logoa.</P>

 <P>Index Informationin toimitusjohtaja Mick Tinker sanoo: &QUOT;Me uskomme, että Amiga on ylivertainen tietyissä sovelluksissa, erityisesti multimediassa ja sovelluksissa, jotka vaativat televisiosignaalin ulostuloa. Koneella on poikkeuksellisen pienet resurssivaatimukset yhdistettynä hyvään suorituskykyyn, mikä mahdollistaa laitteistojen valmistuksen kilpailijoita halvemmalla ja suorituskykyisemmiksi. Teknologian voi mahduttaa hyvin pieneen tilaan alennetuin kustannuksin.&QUOT;</P>

 <P>Yrityksen kehittelemä Access-tietokone pohjautuu Amigan piiristöön ja käyttöjärjestelmään. Se on suunniteltu käytettäväksi mm. koulutuksessa ja etäopetuksessa, infopisteinä museoissa ja julkisissa rakennuksissa, kioskikoneena ja halpana Internet-koneena.</P>

 <P>Accessin ominaisuuksia:</P>

 <UL>
  <LI>100% Amiga-yhteensopiva
  <LI>emolevy mahtuu normaaliin 5,25&QUOT; laitepaikkaan (!)
  <LI>prosessori 14 MHz Motorola 68EC020
  <LI>2 Mt CHIP, 2 tai 8 Mt FAST
  <LI>40-pin IDE-kiintolevyliitäntä (3,5&QUOT;)
  <LI>vakiona IDE CD-ROM, jonka ajurit ROMilla
  <LI>Amigan levyasema
  <LI>8-bit ISA-väylä (mm. halvoille modeemeille ja Ethernet-laajennuksille)
  <LI>stereosampleri mikrofoniliitännällä
  <LI>CD-DA audioliitin ja mikseri
  <LI>RGB-, rinnakkais-, sarja-, hiiri- ja näppäimistöliitännät
 </UL>

 <P>Kuvia prototyypistä ja muuta lisätietoa löytää Index Internationalin kotisivulta: <A HREF="http://www.cix.co.uk/~index/">http://www.cix.co.uk/~index/</A></P>

 <P><B><A HREF="ftp://ftp.amiga.de">ftp.amiga.de</A> jälleen avoinna</B></P>

 <P>Gateway 2000 -kaupan varmistuttua Amiga Internationalin ftp-palvelin osoitteessa <A HREF="ftp://ftp.amiga.de">ftp.amiga.de</A> on jälleen avoinna.</P>

 <P>Palvelimelta voi mm. noutaa käyttöjärjestelmän pikkupäivityksiä. Osoitteesta <A HREF="ftp://ftp.amiga.de/pub/Public/PublicBETA/">ftp://ftp.amiga.de/pub/Public/PublicBETA/</A> löytyy kirjoitushetkellä seuraavat päivitykset:</P>

 <UL>
  <LI>FastFileSystem v43.14
  <LI>SetPatch v43.6
  <LI>SCSI_IDE v43.18 (päivitykset mm. A600:n, A1200:n ja A4000:n sisäiseen scsi.deviceen sekä A3000:n scsi.deviceen)
 </UL>

 <P><B>Phase 5:n PPC-tuotteet</B></P>

 <P>Edellisen Sakun uutispalstalla oli maininta phase 5:n PPC-turboista. Valitettavasti tieto on vanhentunutta, joten seuraavassa tuoreempaa informaatiota korteista kesäkuun lopun tilanteen mukaan (arviohinnat ovat eri kokoonpanoista, CPU:lla tai ilman jne.):</P>

 <P>Blizzard PowerPC 603e -turbokortti A1200:lle</P>

 <UL>
  <LI>PowerPC603e / 175 MHz  (n. 250 MIPS, 3.1 SpecFP95)
  <LI>paikka 50 MHz:n 68030-prosessorille
  <LI>Fast SCSI-II -ohjain
  <LI>1 SIMM-paikka, max. 64 Mt
  <LI>arviohinnat Suomessa noin 2900 - 4300 mk
 </UL>

 <P>Blizzard PowerPC 603e+ -turbokortti A1200:lle</P>

 <UL>
  <LI>PowerPC603e / 200 MHz  (n. 280 MIPS, 3.5 SpecFP95)
  <LI>paikka 25-50 Mhz:n 68040/68060-prosessorille
  <LI>Fast-SCSI-II-ohjain
  <LI>1 SIMM-paikka, max. 64 Mt
  <LI>arviohinnat Suomessa noin 3700 - 6400 mk
 </UL>

 <P>Blizzard 2604 - PPC 604e -turbokortti A1500/2000:lle</P>

 <UL>
  <LI>PowerPC604e / 150/180/200 MHz  (200 MHz n. 350 MIPS, 7.1 SpecFP95)
  <LI>paikka 25-50 MHz:n 68040/68060-prosessorille
  <LI>Wide-Ultra-SCSI-ohjain
  <LI>oma laajennuspaikka (esim. CyberVisionPPC:lle)
  <LI>4 SIMM-paikkaa, max. 128 Mt
 </UL>

 <P>Cyberstorm PowerPC 604e -turbokortti A3000/A4000:lle</P>

 <UL>
  <LI>PowerPC604e / 150/180/200 MHz  (200 MHz n. 350 MIPS, 7.1 SpecFP95)
  <LI>paikka 25-50 MHz:n 68040/68060-prosessorille
  <LI>Wide-Ultra-SCSI-ohjain
  <LI>oma laajennuspaikka (esim. CyberVisionPPC:lle)
  <LI>4 SIMM-paikkaa, max. 128 Mt
  <LI>arviohinnat Suomessa noin 5300 - 9600 mk
 </UL>

 <P>CyberVisionPPC-grafiikkakortti Cyberstorm PPC:lle / Blizzard 2604:lle</P>

 <UL>
  <LI>PERMEDIA-kiihdytinpiiri (3D)
  <LI>64-bit SGRAM  (siirtonopeus max. 660 Mt/s)
  <LI>vakiona 4 Mt näyttömuistia
 </UL>

</BODY>
</HTML>