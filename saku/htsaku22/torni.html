<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD><TITLE>Infinitiv-tornituspaketti A1200:lle</TITLE></HEAD>
<BODY>

 <HR>
 <B>Infinitiv-tornituspaketti A1200:lle</B><BR>
 <I>Anu Seilonen</I>
 <HR>

 <P>Alun perin tarkoitukseni oli vain ostaa Zorro II -väyläkortti A1200:aani, joka majaili MicroniKin metallisessa Classic-tornikotelossa. Kävi ilmi, ettei Classic-torniin sopivia väyläkortteja enää saanut, vaan uudet väyläkortit oli suunniteltu Infinitiv-sarjan torneille. Kortti kyllä mahtuisi Classicin sisään, mutta sen kiinnittäminen voisi olla vaikeaa. Pakettina torni ja väyläkortti oli edullinen, joten tilasin sekä tornin että Zorro II -väyläkortin.</P>

 <P>Väyläkortteja on kolme erilaista, mutta torni on kaikille sama. Vakiona tornissa on kaksi 5,25&QUOT; laitepaikkaa, joille saa aukon etulevyyn sekä kaksi 3,5&QUOT; laitepaikkaa, joille on etupaneelissa valmiit levykeaseman aukot, merkkivalot ja levykkeen poistonappulat. Lisäksi etupaneelissa on virtakytkin ja paikka reset-kytkimelle. Tornissa on sisäänrakennettu PS/2-tyyppisellä liittimellä varustettu näppäimistöadapteri, johon käy joko Amiga- tai PC-näppäimistö, myös Win95-näppäimistöt käyvät suoraan. Mukana tulee myös muutamia ruuveja ja levyaseman virta- ja lattakaapeli.</P>

 Väyläkortteja on kolme eri mallia:<BR>

 <TABLE><TR>
    <TD VALIGN=TOP>* Z-1i:
    <TD>5 Zorro II -paikkaa<BR>
        2 PCI-paikkaa<BR>
        2 ISA-paikkaa<BR>
        läpivienti A1200-turbolle<BR>
        video slot -optio

        <TR>
    <TD VALIGN=TOP>* Z-2i:
    <TD>5 Zorro II -paikkaa<BR>
        2 PCI-paikkaa<BR>
        2 ISA-paikkaa<BR>
        2 SIMM-paikkaa (72 pin), yht. 10 Mt max.<BR>
        läpivienti A1200-turbolle<BR>
        video slot -optio

        <TR>        
    <TD VALIGN=TOP>* Z-3i:
    <TD>5 Zorro II/III -paikkaa<BR>
        2 PCI-paikkaa<BR>
        1 ISA-paikka<BR>
        1 SIMM-paikka (72 pin), 8 Mt max.<BR>
        1 SCSI-2-ohjain<BR>
        1 32-bit CPU slot (A3000/4000)<BR>
        Super Buster -piiri<BR>
        läpivienti A1200-turbolle<BR>
        video slot -optio

 </TABLE>

 <P>Video slotiin voi asentaa esim. flickerfixer-kortin tai vaikka CyberVision 64/3D -grafiikkakortin scandoubler-moduulin. Video slotin käyttöönotto vaatii kuitenkin erityisen adapterin väyläkortista A1200:n emolevylle. Zorro III -väylät vaativat toimiakseen OS 3.1:n ja esim. A4000:n prosessorikortin/turbon (Commodore 3640, Cyberstorm MKII 060 jne.). A1200:n omilla turboilla väylät toimivat Zorro II -tilassa.</P>

 <P>Väyläkorttiin asennettava muisti toimii FAST-muistina, mikä on kätevää varsinkin silloin, kun turboa ei ole tai se täytyy kytkeä päältä pois. Esim. Blizzardin A1200-turbot voi käynnistyksen yhteydessä kytkeä pois päältä, mutta tällöin myös turbon FAST-muisti jää käytöstä. PCMCIA-väylässä oleva laite vaikuttaa muistin määrään siten, että maksimi väyläkortilla käytössä oleva muistin määrä on 6 Mt. Itselläni on väylässä CD-ROM-ohjain, jolloin 8 Mt:n SIMMistä 4 megaa näkyi normaalina FASTina ja 2 megaa &QUOT;slow RAMina&QUOT. Valitettavasti exec tunki itsensä juuri tuohon slow RAMiin, joten irrotin SIMMin suosiolla. Yhdellä 4 Mt:n SIMMillä olisin saanut 4 megaa &QUOT;aitoa&QUOT; FASTia ilman slow RAMia, mutta kokeilin väyläkortin muistipaikkoja vain testauksen vuoksi, sillä turbossani oleva 48 Mt kyllä riittää.</P>

 <P>Erikoista tornissa sen rakennussarjamaisuuden lisäksi on se, että torni on kokonaan beigen väristä muovia. Tornin sisäseinää muodostavat osat on tornin sisäpuolelta suojamaalattu sähköä johtavalla erikoismetallimaalilla radiotaajuushäiriöitä vastaan. Alun epäröivän asenteen ja kokoamisen alkuvaihetta hallinneen ihmettelyn jälkeen materiaaliratkaisu osoittautui yllättävän toimivaksi. Muovi on halpa materiaali, joten samalla on saatu hintaa alemmaksi. PC-maailmaan verrattuna häviävän pienien valmistusmäärien vuoksi Amigan tarvikkeiden hinnan alentaminen onnistuu vain valmistuskustannuksia pudottamalla.</P>

 <P>Kyseessä on todella tee-se-itse-tornipaketti. Torni pitää koota osista itse, ja hämmästyksen sormi voi hakeutua ihmetyksen suuhun useamminkin kuin kerran kokoamisvaiheessa. Lapsuuden Lego-leikit palasivat väistämättä mieleen pähkäillessäni &QUOT;snap and click&QUOT; -osien ja järkevimmän kokoamisjärjestyksen kanssa. Mukana tulee onneksi erittäin hyvä suomenkielinen kokoamisohje, ja hetken kokeilun jälkeen osien kiinnittämisen ja irrottamisen niksit oppii nopeasti. Ruuveja tarvitaan vain laitteiston kiinnittämiseen torniin, itse torni kootaan kokonaan ilman ruuveja.</P>

 <P>Emolevy ja mahdollinen väyläkortti kiinnitetään ruuveilla kelkkaan, jonka saa vedettyä kortteineen päivineen ulos tornin takaseinästä, kunhan ensin irrottaa emolevyltä johdot ja turbokortin. Väyläkortti ja emolevy saavat virtansa väyläkortin kautta, joten A1200:n omaa virtaliitintä ei tarvita. Kortilla on virtaliitin, johon vedetään jännitteet virtalähteestä (-12V, +12V, -5V, 2 x +5V ja 3 maata).</P>

 <P>Tornin modulaarisen rakenteen ansiosta lisälaajentaminen on helppoa. Esim. 3,5&QUOT; lisäpaikkoja saa asennushyllyjen avulla, joita voi kiinnittää joko tornin takaosaan muuntajan alapuolelle tai etuosaan alimman levyaseman kehikon alapuolelle. Hyllyt napsautetaan kiinni edellisen hyllyn alaosaan. Näitä lisäpaikkoja saa torniin maksimissaan kuusi, joten näin saadut yhteensä kahdeksan 3,5&QUOT; laitepaikkaa riittänevät kovaankin käyttöön.</P>

 <P>Tornin heikoin lenkki on Amigan turbojen läpiviennin mitoitus. Lähes mikä tahansa A1200-turbo yhdessä väyläkortin kanssa nimittäin nousee pari senttiä tornin katon yläpuolelle. Tällöin torniin tarvitaan ns. top case, joka laajentaa tornia ylöspäin yhdellä 5,25&QUOT; laajennuspaikalla. Näin turbo mahtuu tornin sisään ja 5,25&QUOT; laitepaikkojen määrä nousee kolmeen. Tornista olisi voinut valmiiksi tehdä pari senttiä korkeamman, sen verran yleinen varuste turbokortti A1200:ssa on, ja tuskin kovin moni väyläkorttia liittää vakio-A1200:aan. Lisäksi Blizzard 1230 -turbokortti SCSI-ohjaimella ja kahdella SIMMillä varustettuna mahtuu juuri ja juuri virtalähteen ja tornin kyljen väliin.</P>

 <P>Lisätarvikkeita torniin saa riittävästi. Kotelo A1200:n näppäimistölle ja PCMCIA-kulma-adapteri (adapterin avulla PCMIA-laite tulee kotelon pohjalle vaakataasoon) käyvät tosin vanhasta Classic-mallistakin. Edellä mainittujen top casen ja 3,5&QUOT; laajennushyllyjen lisäksi saatavilla on mm. virtalähde ja kattava valikoima kaapeleita ja liittimiä.</P>

 <P>Kaiken kaikkiaan kyseessä on pienistä puutteistaan huolimatta kelvollinen tornituspaketti. Varsinkin pakettiratkaisut väyläkortin kanssa tekevät laajennuksesta varteenotettavan vaihtoehdon. MicroniK sai juuri kuun vaihteessa torneilleen virallisen lisenssin Amiga Internationalilta, ja myytävät mallit ovat A1300 (perustorni + A1200 emolevy), A1400 (torni + Z-2i + A1200 emolevy) ja A1500 (torni + Z-3i + A1200 emolevy).</P>

 <BR>
 Infinitiv-tornituspaketti Amiga 1200:lle

 <TABLE><TR>
            <TD VALIGN=TOP>Valmistaja:
            <TD>MicroniK Computer Service<BR>
                Brückenstraße 2<BR>
                D-51379 Leverkusen<BR>
                Germany<BR>
                WWW: <A HREF="http://www.micronik.de">http://www.micronik.de</A><BR>
                email: <A HREF="mailto:service@micronik.de">service@micronik.de</A>
 <TR>
            <TD VALIGN=TOP>Ostopaikka:
            <TD>Broadline Oy
                Koisotie 5, Vantaa<BR>
                Puh. (09) 874 7900<BR>
                Fax  (09) 873 5425<BR>
                email: <A HREF="mailto:broline@dlc.fi">broline@dlc.fi</A>

 <TR>
            <TD VALIGN=TOP>Hintoja:
            <TD>Torni (sis. näppäimistöliitäntä) 1290 mk<BR>
                Torni + näppäimistökotelo 1660 mk<BR>
                Torni + näpp.kotelo + virtalähde 2130 mk<BR>
                <BR>
                Väyläkortti Z-1i 1750 mk<BR>
                Väyläkortti Z-2i 2120 mk<BR>
                Väyläkortti Z-3i 3340 mk<BR>
                <BR>
                Torni + Z-1i 2190 mk<BR>
                Torni + Z-2i 2590 mk<BR>
                Torni + Z-3i 4650 mk<BR>
                <BR>
                Adapteri video slotia varten 450 mk<BR>
                Virtalähde 200 W 490 mk<BR>
                PCMCIA-kulma-adapteri (90°) 280 mk<BR>
                Top case 5,25" lisämoduli 310 mk<BR>
                3,5" asennushylly 90 mk

 <TR>
            <TD VALIGN=TOP>Testikone:
            <TD>A1200, OS 3.1<BR>
                Blizzard 68030/50 MHz, 68882/50 MHz, SCSI-2, 48 Mt FAST<BR>
                CyberVision 64/3D 4 Mt<BR>
                Microvitec 1438 multisync<BR>
                3,5" Quantum Fireball 1 Gt IDE<BR>
                3,5" Quantum Fireball 1 Gt SCSI<BR>
                Alfa Data PCMCIA-ohjain + Mitsumi FX001D 2x CD-ROM<BR>
                Chinon HD-levyasema<BR>
                Microsoft Natural keyboard
 </TABLE>

</BODY>
</HTML>