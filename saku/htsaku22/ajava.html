<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD><TITLE>Pikavilkaisu: Amiga ja Java</TITLE></HEAD>
<BODY>

 <HR>
 <B>Pikavilkaisu: Amiga ja Java</B><BR>
 <I>Janne Siren</I>
 <HR>

 <P>Java on Sun Microsystemsin kehittämä oliopohjainen ohjelmointikieli. Se muistuttaa vahvasti C:tä ja C++:aa, mutta on perinyt piirteitä myös Pascalin kaltaisista vahvasti tyypitetyistä kielistä. Java on laitteistoriippumaton kieli, joten sillä tehtyjä ohjelmia voidaan ajaa periaatteessa millä tahansa tietokoneella. Tämä avaakin huikeita käyttönäkymiä Internetissä, jossa Java-sovelmat (ohjelmaiset, applets) ovat keränneet WWW-sivuilla interaktiivisuudellaan huomiota.</P>

 <P>Java-ohjelmat käännetään lähdekoodista Java-välikielelle (bytecode), joka on omanlaistaan konekieltä. Sunin Java-prosessorit ovat vasta työn alla, joten nykyisillä mikroilla Java-välikielisiä ohjelmia ajetaan yleensä tulkkaamalla. Myös Amigalle löytyy Java-tulkki, itse asiassa kaksikin. Harrastelijapiireissä on portattu Kaffe, joka toistaiseksi ei vielä osaa Javan graafisia piirteitä.</P>

 <P>Kaupallisella puolella taasen Finale Development on kehittämässä MOca-Java-tulkkia, joka osaa grafiikan lisäksi FD:n WWW-selaimen kanssa käytettynä webissä suositut sovellukset. VoygerNG-selaimen tekijä Oliver Wagner ja Haage & Partner taas suunnittelevat Voyageriin Java-tukea työnimellä Merapi. Merapin on tarkoitus olla valmiina heinä-elokuussa tänä vuonna. Pian siis amigistitkin voivat pelailla Java-pelejä verkkosivuilla.</P>

 <P>Kaffe löytyy Internetistä osoitteesta <A HREF="ftp://ftp.ninemoons.com">ftp.ninemoons.com</A>, MOcasta saat lisätietoja sivulta <A HREF="http://www.finale-dev.com">www.finale-dev.com</A>, Merapin tiedotussivu on osoitteessa <A HREF="http://www.haage-partner.com/ja_e.htm">www.haage-partner.com/ja_e.htm</A> ja VoyagerNG:n ominaisuuksiin ja tilanteeseen voit tutustua osoitteessa <A HREF="http://www.vapor.com">www.vapor.com</A>. Infoa varsinaisesta ohjelmointikielestä kannattaa hakea Sunin suunnalta (<A HREF="http://java.sun.com">java.sun.com</A>) tai lähimmästä kirjakaupasta, josta luultavasti löytyy hyllymetreittäin Java-opuksia.</P>

</BODY>
</HTML>