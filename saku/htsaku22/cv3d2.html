<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD><TITLE>CyberVision 64/3D</TITLE></HEAD>
<BODY>

 <HR>
 <B>CyberVision 64/3D</B><BR>
 <I>Veli-Matti Vuorensyrjä</I>
 <HR>

 <P>Avasin mustan kartonkilaatikon. Laatikossa oli kaksi DD-levykettä, saksan/englanninkielinen ohjevihkonen, rekisteröitymiskortti ja antistaattisessa pussissa CyberVision 64/3D -näyttökortti. Hetken korttia ihailtuani avasin tornitetun Amiga 1200:ni, poistin korttipaikan peitelevyn ja aloin asentaa korttia koneeni ZorroII-väylään. Zorro-liitin oli melko tiukka, mutta lopulta kortti tuntui olevan hyvin paikoillaan. Käynnistin koneen ja asensin CyberGraphX-ohjelmiston, joka olikin helppo asentaa Commodoren Installer-ohjelmalla. Mutta jotain tuntui olevan pielessä! 14&quot; SVGA-monitoriini ei tullut kuvaa, prefs-hakemiston ScreenMode-ohjelma antoi valittavaksi vain PAL-tilat eikä CGXMode-ohjelmakaan suostunut toimimaan.</P>
 <P>Koneen Early Startup Controlin diagnostic-toiminto ilmoitti oikein CyberVisionin ID-numeron ja näytti kortin olevan &quot;Working&quot; eli toimiva. Aloin epäillä CyberGraphX:n bugisuutta tai kortilla olevan yhteensopivuusongelmia 060-prosessorin (Blizzard 1260-turbo) kanssa. Pystyin kyllä käynnistämään koneen ilman turboa, mutta silloin jäi myös siihen liitetty 32 Mt:n FAST-muisti pois, eikä 2 Mt:n CHIP-muistilla pystynyt asiaa testaamaan. Asennettuani CyberGraphX-ohjelmiston uudetkin versiot useita kertoja alkoivat ideat olla vähissä. Ei ollut enää muuta mahdollisuutta kuin viedä Amiga ja kortti ostopaikkaansa, Broadlineen tutkittavaksi. Kaikeksi onneksi ongelma oli vähäpätöinen ja siitä pääsi helposti eroon: kortti ei ollut ollut kunnolla Zorro-liittimessä.</P>
 <P>Koska tornitetussa Amigassani ei ole video slotia, en voi käyttää scandoubler-moduulia, joka mahdollistaisi PAL-tilojen näkymisen SVGA-monitorissa. Niinpä Amigaani on kytkettynä kaksi monitoria: videoulostuloon 14&quot; Philips CM8833 -videomonitori ja CyberVisionin VGA-ulostuloon 14&quot; Visa SVGA-monitori. Käynnistin Amigani ja monitorit, ja vihdoin pääsin kokeilemaan CyberVisionia käytännössä.</P>
 <P>Käynnistin ScreenMode-ohjelman ja näin valikossa PAL-tilojen lisäksi joukon CV64/3D-tiloja. Ensiksi valitsin 256-värisen 8-bittisen 800x600-tilan, joka osoittautuikin parhaimmaksi VGA-monitorilleni. Tietenkin kokeilin myös muita tiloja, ja 256-värinen 8-bittinen 1024x768 oli lomituksesta huolimatta vielä varsin käyttökelpoinen, ja jos monitori on isompi, esim. 15&quot; tai 17&quot;, niin silloin tätä grafiikkatilaa voi hyödyntää paremmin. Tässä tilassa lomitusta tuskin huomaa, mutta tarkemmissa tiloissa se alkaa jo häiritsevästi näkymään.</P>
 <P>Aluksi 15/16-bittiset tilat tuntuivat selvästi hitaammilta, mutta tiedä sitten onko &quot;hitauteen&quot; tottunut, vai vaikuttaisiko asentamani MagicWB, että ikkunat tuntuvat latautuvan nopeammin/sulavammin? Joka tapauksessa 8-bittisen tilan 256 väriä ovat enemmän kuin riittävästi Workbenchiin. Yksi syy käyttää Workbenchiä suuremmilla bitti/värimäärillä voisi olla esim. joku Workbenchin ruutua käyttävä ohjelma, joka tarvitsee enemmän värejä käyttöönsä näyttääkseen ikkunassa vaikkapa gif- tai jpg-kuvan. Tälläinen ohjelma on mukana tullut CyberWindow, mutta mukana tuli myös CyberView, joka avaa tarvitsemansa oman ruudun. Joka tapauksessa 15/16-bittinenkin ja 32768/65536-värinen tila on riittävän nopea Workbenchille.</P>

 <P><B>Näyttökortin toiminta ohjelmien kanssa</B></P>
 <P>CyberVision toimii oikein hyvin uudempien ohjelmien kanssa. Joko ohjelmassa on asetettavissa haluttu grafiikkatila tai ohjelma mukautuu käytössä olevaan tilaan. Jos ohjelma ei toimi näyttökortin kanssa, niin kuvan saa näkyviin Amigan videoliittimeen kytkettyyn videomonitoriin. Itselläni on vain muutamia ohjelmia, jotka eivät osaa käyttää kuin PAL-tiloja. Tällaisista ohjelmista useimmat kyllä pystynee pakottamaan käyttämään korkeampia resoluutioita esimerkiksi NewMode-ohjelman avulla.</P>

 <UL><UL>Kaupallisista ohjelmistani toimivat suoraan CyberVisionin kanssa seuraavat:</UL><BR>

  <LI>CygnusEd Professional v3.5<BR>
  <LI>CUDirectory Opus v5.5<BR>
  <LI>Datastore v1.1 (Digita)<BR>
  <LI>Directory Opus v4.12<BR>
  <LI>Final Data Release 2<BR>
  <LI>Final Writer Lite<BR>
  <LI>IBrowse v1.12<BR>
  <LI>Personal Paint v6.4<BR>
  <LI>Photogenics 1.2A Special Edition (v1.266 - FPU Enabled)<BR>
  <LI>TurboCalcMagic v3.50M<BR>
  <LI>Wordworth 4SE (Digita)</UL>

  <BR>

  <UL><UL>PD- tai shareware-ohjelmista suoraan toimivat seuraavat:</UL><BR>

  <LI>AmFTP v1.60<BR>
  <LI>AmIRC v1.41<BR>
  <LI>AmTelnet v1.3<BR>
  <LI>Aweb 1.2a (demo)<BR>
  <LI>CBE - Clip Board Enhancer 4.0a<BR>
  <LI>CXHandler v 3.3<BR>
  <LI>DiskSalv 2<BR>
  <LI>EzASCII v1.0<BR>
  <LI>Guru v2.3c<BR>
  <LI>Iconian v1.90ß<BR>
  <LI>MagicMenu v2.15<BR>
  <LI>Miami v2.1<BR>
  <LI>Offline Orbit v0.82<BR>
  <LI>SiliconMenus<BR>
  <LI>STFax v2.17<BR>
  <LI>Term 4.4<BR>
  <LI>ToolsDaemon v2.1a<BR>
  <LI>VirusChecker v8.3<BR>
  <LI>VirusZ II v1.34<BR>
  <LI>Voyager-NG v2.88<BR>
  <LI>WSpeed v1.4 (37.37)<BR>
  <LI>YAM v1.3.4</UL>

  <BR>

  <UL><UL>Ainakin suoraan toimimattomia ohjelmia olivat:</UL><BR>

  <LI>Brilliance v2.0<BR>
  <LI>Digitan Organiser 2<BR>
  <LI>excellence! v3.0<BR>
  <LI>GPFax v2.346<BR>
  <LI>PictSaverSysInfo v3.24

 </UL>

 <P>Yllättäen Organiseria ei pystynyt edes käynnistämään, jos kuva tuli CyberVisionin kautta, vaan ohjelma valitti vain CHIP-muistin riittämättömyyttä! Näiden lisäksi tietysti pelit eivät yleensä pidä näyttökorteista. Pelejä varten tarvitaankin PAL-tiloja näyttämään pystyvä monitori tai scandoubler.</P>
 <UL><UL>14-tuumainen SVGA-monitorini pystyy CyberVisionin kanssa seuraaviin näyttötiloihin:</UL></UL>

 <TABLE CELLSPACING=5>

  <TR><TD ALIGN=RIGHT>Resoluutio<TD>Värejä/Bittitaso<TD>Näyttötila

  <TR><TD ALIGN=RIGHT>320x240<TD>256/8bit<TD>Lomittamaton
  <TR><TD ALIGN=RIGHT>640x480<TD>256/8bit<TD>Lomittamaton
  <TR><TD ALIGN=RIGHT>800x600<TD>256/8bit<TD>Lomittamaton
  <TR><TD ALIGN=RIGHT>1024x768<TD>256/8bit<TD>Lomitettu
  <TR><TD ALIGN=RIGHT>1120x832<TD>256/8bit<TD>Lomitettu
  <TR><TD ALIGN=RIGHT>1152x900<TD>256/8bit<TD>Lomitettu
  <TR><TD ALIGN=RIGHT>1280x1024<TD>256/8bit<TD>Lomitettu
  <TR><TD>
  <TR><TD ALIGN=RIGHT>320x240<TD>32768/15bit<TD>Lomittamaton
  <TR><TD ALIGN=RIGHT>640x480<TD>32768/15bit<TD>Lomittamaton
  <TR><TD ALIGN=RIGHT>800x600<TD>32768/15bit<TD>Lomittamaton
  <TR><TD ALIGN=RIGHT>1024x768<TD>32768/15bit<TD>Lomitettu
  <TR><TD ALIGN=RIGHT>1120x832<TD>32768/15bit<TD>Lomitettu
  <TR><TD ALIGN=RIGHT>1152x900
  <TR><TD>
  <TR><TD ALIGN=RIGHT>320x240<TD>65536/16bit<TD>Lomittamaton
  <TR><TD ALIGN=RIGHT>640x480<TD>65536/16bit<TD>Lomittamaton
  <TR><TD ALIGN=RIGHT>800x600<TD>65536/16bit<TD>Lomittamaton
  <TR><TD ALIGN=RIGHT>1024x768<TD>65536/16bit<TD>Lomitettu
  <TR><TD ALIGN=RIGHT>1120x832<TD>65536/16bit<TD>Lomitettu
  <TR><TD ALIGN=RIGHT>1152x900<TD>65536/16bit<TD>Lomitettu
  <TR><TD ALIGN=RIGHT>1280x1024<TD>65536/16bit<TD>Lomitettu
  <TR><TD>
  <TR><TD ALIGN=RIGHT>320x240<TD>16.7 M/24bit<TD>Lomittamaton
  <TR><TD ALIGN=RIGHT>640x480<TD>16.7 M/24bit<TD>Lomittamaton
  <TR><TD ALIGN=RIGHT>768x576<TD>16.7 M/24bit<TD>Lomittamaton
  <TR><TD ALIGN=RIGHT>800x600<TD>16.7 M/24bit<TD>Lomittamaton

 </TABLE>

 <P>CyberVision nosti aivan toiselle tasolle surfaamisen Internetin WWW-sivuilla. Kumpikin käyttämäni selain, IBrowse ja Voyager, näyttää nyt WWW-sivut aivan eri tavalla, kun niiden kanssa voin käyttää 15/16-bittistä tilaa ja kuvat näkyvät kunnolla, kun käytettävissä on 32768/65536 väriä!</P>
 <P>Erilaisia grafiikkatiloja kokeillessa on mahdollista joutua tilaan, jossa ei mitään kuvaa näy eikä pysty myöskään valitsemaan PAL-tilaa. Minulle kävi näin, kun erehdyksessä talletin sellaisen tilan, johon SVGA-monitorini ei kyennyt tahdistumaan. Tietenkin voi aina asentaa Workbenchin uudestaan, mutta onneksi on helpompikin keino: käynnistin koneen ilman startup-sequencea, poistin envarc-hakemistosta screenmode.prefs-tiedoston ja käynnistin koneen uudelleen. Sitten pääsinkin valitsemaan uudestaan grafiikkatilaa.</P>
 <P>Hyvä idea olisi ollut, jos mukana tulisi jonkinlainen käynnistyslevyke, jonka avulla koneen olisi voinut käynnistää ja asentaa CybergraphX-ohjelmiston ja vaikka tarvittaessa myös Workbenchinkin - ilman videomonitoria! Nyt videomonitoria tarvitsee ainakin CGX-ohjelmistojen asennukseen.</P>
 <UL><B>Suositeltavuus</B></UL>
 <P>CyberVision 64/3D -näyttökortti on mielestäni varsin suositeltava kaikkiin Zorro-paikallisiin Amigoihin. Epäilemättä kortin nopeus on Zorro III -väylään liitettynä tuntuvasti parempi, mutta hitaammassa Zorro II -väylässäkin se päihittää Amigan OCS/ECS/AGA-tilat kirkkaasti! Nykyisen hinnan huomioon ottaen kortti antaa hyvän vastikkeen siihen sijoitetulle rahalle.</P>
 <UL><B>Teknisiä tietoja</B></UL>
 <P>Kortilla oleva grafiikkaprosessori on S3:n Virge-DX. Kortilla on 4 Mt video-RAMia.</P>
 <P>Minimikokoonpano: Amiga 2000, 3000, 4000 tai tornitettu Amiga 1200, 68020 tai parempi prosessori, vapaa Zorro II tai Zorro III -väylä, 4 Mt FAST-muistia, Kickstart 3.0, värimonitori jossa 15 kHz juovataajuus.</P>
 <P>Suositeltava kokoonpano: Amiga 3000 tai 4000, prosessori 68040 tai parempi, vapaa Zorro III -väylä, 8 Mt FAST-muistia, Kickstart 3.1, 17" tai 21" värimonitori jossa 56 kHz:n juovataajuus.</P>

 <TABLE>

 <BR>

  <TR><TD VALIGN=TOP>Ostopaikka:
      <TD>Broadline Oy, Koisotie 5, Vantaa<BR>
          Puh. (09) 874 7900, fax: (09) 873 5425<BR>
          email: <A HREF="mailto:broline@dlc.fi">broline@dlc.fi</A>

  <TR><TD>

  <TR><TD VALIGN=TOP>Valmistaja:
      <TD>Phase 5 digital products, In der Au 27,<BR>
          D-61440 Oberursel, Germany<BR>
          Puh: +49 (0) 61716 28455, fax: +49 (0) 61716 28456.<BR>
          WWW: <A HREF="http://www.phase5.de">http://www.phase5.de</A>

 </TABLE>

 Hinta: 1490 mk (sis. alv 22%)

</BODY>
</HTML>