<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD><TITLE>Sähköinen lehti: MikroBitti tupla-CD-ROM</TITLE></HEAD>
<BODY>

 <HR>
 <B>Sähköinen lehti: MikroBitti tupla-CD-ROM</B><BR>
 <I>Jani Saijos</I>
 <HR>

 <P>Veljeni, joka omistaa IBM-PC:n, osti jokin aika sitten halvalla uuden MikroBitti-CD:n. CD on suunnattu selvästi PC:n omistajille, eikä kannen kotelosta löydy sanaakaan Amigasta. Laitteistovaatimuksena on 386-mikro tai parempi. CD:llä on kuitenkin myös Amigan ohjelmia. Lainasin CD:n veljeltäni tarkoituksenani tutkia, mitä kaikkea Amigalle sieltä löytyy. Seuraava teksti on siis puhtaasti Amigan käyttäjän kannalta laadittu, koska en omaa välitöntä pääsyä PC-koneelle.</P>

 <P>MikroBitti-CD koostuu kahdesta vihreästä CD-levystä. Levyt sisältävät MikroBitin vuosikerran 1996 digitaalisessa muodossa (PDF) Adobe Acrobat -ohjelmalla tallennettuna. Lehtien lukua varten mukana tulee Acrobat Reader 3.0, joten Amigalla ei lehtiä saa luettua. Käsittääkseni Amigalle on kuitenkin olemassa jonkinlainen lehtien lukuohjelma, mutta en tiedä ohjelman nimeä enkä saatavuutta. Levyiltä löytyy lehtien lisäksi &QUOT;extra bonuksena&QUOT; yli 1000 MBnet-ohjelmaa, kuten kannessa lukee.</P>

 <P>Ensimmäiselle levylle on sijoitettu DOS- ja Windows 3.1 -ohjelmat. Toisella levyllä ovat puolestaan ohjelmat Windows 95:lle, OS/2:lle ja Linuxille ja viimeisenä pohjalla Amiga-ohjelmat. Ohjelmat koostuvat vuonna 1996 MikroBitin sivuilla käsitellyistä PD/Shareware-ohjelmista. Amigan käyttäjän kannalta helpointa olisi omistaa kyseisen vuoden Bitit, joista voisi selata, mikä tuntuu kiinnostavalta ja mikä ei. Itse lopetin Bitin tilauksen kuitenkin jo vuosia sitten Amiga-asian vähentyessä ja siirryin ulkomaisten lehtien sekä Sakun pariin. Bitin käyn toki joka kuukausi lukemassa kirjastossa ja on mielestäni hienoa, että suomalaisesta tietokonelehdestä löytyy jotain Amigallekin, vaikkakin valitettavan vähän.</P>

 <P>CD:llä on Amiga-tiedostoja reilut 280, yli 110 megaa levytilaa. Kaikki nämä ovat pakattuja, suurin osa tietysti lha:lla, mutta on joukossa myös DMS:llä ja lzx:lläkin pakattuja. Itse purkuohjelmia en löytänyt (kylläkin useita graafisia käyttöliittymiä niille (AII, GuiArc, Unpack)), mutta lähes kaikki omistanevat ne, joten tämä ei toivon mukaan ketään pahemmin häiritse.   Veljeni, joka omistaa IBM-PC:n, osti jokin aika sitten halvalla uuden MikroBitti-CD:n. CD on suunnattu selvästi PC:n omistajille, eikä kannen kotelosta löydy sanaakaan Amigasta. Laitteistovaatimuksena on 386-mikro tai parempi. CD:llä on kuitenkin myös Amigan ohjelmia. Lainasin CD:n veljeltäni tarkoituksenani tutkia, mitä kaikkea Amigalle sieltä löytyy. Seuraava teksti on siis puhtaasti Amigan käyttäjän kannalta laadittu, koska en omaa välitöntä pääsyä PC-koneelle.</P>

 <P>Suurimmat kokonaisuudet Amigalle muodostavat Amiga Report -lehti 110:llä tiedostollaan ja yli 8 megalla, Aliens Confidential Multimedia 9:llä tiedostolla ja noin 5 megalla sekä Fields Of Battle -peli (vaatii 4 Mt muistia) 10:llä tiedostolla ja runsaalla 6 megalla. Mammuttina pohjalla on Murder-peli 11 tiedostollaan ja pakattunakin yli 35 megalla. Levyltä löytyi myös melko mukavasti kotimaista tuotantoa olevia ohjelmia, kuten esimerkiksi Hardcore Bomberboy ja PowerBattle. Muuten CD on tyypillinen kokoelma erilaisista ohjelmista. Mukana on pelejä, Internet-ohjelmia sekä lukuisia pikku hyöty- ja huviohjelmia. Monista levyllä olevista ohjelmista (esimerkiksi Boulderdäsh ja Aerial Racers) huomasin kuitenkin harmikseni omistavani jo uudemman version.</P>

 <P>Pelkästään Amigaa käyttävälle en uskaltaisi tätä CD:tä suositella, eikä sitä ole siihen tarkoitettukaan. Jos saisi elekroniset MikroBitti-lehdet luettavaan muotoon, olisi asia jo aivan toinen. Sillä välin kannattaa mieluummin ostaa vaikkapa Aminet CD tai uusi Amiga Format CD:llä varustettuna. Myöskään henkilö, joka omistaa modeemin ei todennäköisesti löydä CD:ltä mitään uutta (no, ehkä Murder...). Omiaan CD on käyttäjälle, jonka pöydällä surisee Amiga sopusoinnussa PC:n rinnalla. Tällaisia pöytiä näkee yhä enemmän, joten ehkäpä Helsinki Media on tehnyt fiksun päätöksen sisällyttäessään toiselle rompulle myös Amiga-ohjelmia. Kun joku vielä väsäisi Acrobat-yhteensopivan lukijan Amigalle...</P>

 <P>[Toim. huom.: Aminetistä on saatavana Ghostscript-ohjelmistopaketti, jonka avulla Amigalla voi lukea, konvertoida ja tulostaa PostScript-tiedostojen lisäksi myös Adoben PDF-muotoisia tiedostoja. Kirjoitushetkellä uusin versio on v5.01:</P>

 <TABLE>
  <TR><TD>gs501_000.lha<TD>gfx/show<TD>554K+Ghostscript5.01 68000 bin
  <TR><TD>gs501_020.lha<TD>gfx/show<TD>541K+Ghostscript5.01 020 binary
  <TR><TD>gs501_020fpu.lha<TD>gfx/show<TD>522K+Ghostscript5.01 020fpu bin
  <TR><TD>gs501_030.lha<TD>gfx/show<TD>541K+Ghostscript5.01 030 bin
  <TR><TD>gs501_030fpu.lha<TD>gfx/show<TD>522K+Ghostscript5.01 30fpu bin
  <TR><TD>gs501_040fpu.lha<TD>gfx/show<TD>539K+Ghostscript5.01 040fpu bin
  <TR><TD>gs501_040sf.lha<TD>gfx/show<TD>541K+Ghostscript5.01 040sf bin
  <TR><TD>gs501_data.lha<TD>gfx/show<TD>770K+Ghostscript5.01 data archive, get a bin
  <TR><TD>gs501_fnts-std.lha<TD>gfx/show<TD>1.4M+Ghostscript5.01 HQ fonts archive
 </TABLE>

 <P>Paketeista tarvitaan gs501_data.lha ja omalle koneelle sopiva bin-tiedosto (esim. vakio-A1200:lle gs501_020.lha). Kirjasinpaketti gs_501_fnts-std.lha kannattaa hakea, jos ei ennestään omista sopivia PostScript-kirjasimia.]</P>

 <P>Sähköinen lehti MikroBitti</P>

 <TABLE>
  <TR><TD>Hinta:<TD>109 mk + toimituskulut 18 mk
  <TR><TD>Saatavuus:<TD>puh. (09) 120 671
  <TR><TD VALIGN=TOP>Laitteistosuositus:<TD>Jotta voisit hyödyntää sähköistä lehteä suositellaan:<BR>
                    Windows, 33 MHz 486, 8 Mt RAM, kaksinopeuksinen<BR>
                    CD-ROM-asema 2 Mt:n välimuistilla varustettuna.<BR>
                    <BR>
                    Jos olet kiinnostunut Amiga-tiedostoista:<BR>
                    Amiga, CD-ROM-asema ja useimmiten ainakin OS 2, paikka<BR>
                    jonne purat pakatut tiedostot: kiintolevy, RAM...

  <TR><TD>Testattu:<TD>Amiga AT1200, 850 Mt kiintolevy, Randy 4x CD-ROM
 </TABLE>

</BODY>
</HTML>