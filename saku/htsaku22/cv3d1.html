<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD><TITLE>CyberVision 64/3D</TITLE></HEAD>
<BODY>

 <HR>
 <B>CyberVision 64/3D</B><BR>
 <I>Anu Seilonen</I>
 <HR>

 <P>CyberVision 64/3D on phase 5:n valmistama 64-bittinen grafiikkakortti Amigalle. Zorro II - tai Zorro III -korttina toimiva CV64/3D sopii sekä A2000-, A3000- ja A4000-koneisiin että tornitettuihin A1200-koneisiin.</P>
 <P>Kortti perustuu S3:n (www.s3.com) Virge DX -kiihdytinpiiriin. Tavoite korttia suunniteltaessa on ollut tehdä nimen omaan halpa grafiikkakortti, jotta suuremmalla osalla Amigan käyttäjistä olisi varaa siihen. Hintaa on saatu laskettua valmistuskustannuksia pudottamalla. CV64/3D:ssä ei ole ns. roxxler-piiriä, joka CV64:ssä hoiti &quot;chunky to planar&quot; -konversiot, vaan Virge hoitaa konversion itse - vähemmän piirejä, vähemmän hintaa, hieman hitaampi. Lisäksi scandoubler-moduuli ei kuulu vakiovarustukseen kuten CV64:ssä (scandoubler mahdollistaa mm. PAL-tilojen katselun SVGA-monitorin kautta tuplaamalla niiden juovataajuuden).</P>
 <P>A1200:n omistajan vaihtoehdot ovat vähissä. &quot;Alkuperäistä&quot; CyberVision 64:ää ei valmisteta enää, ja sitä paitsi se on vain Zorro III -kortti, joten se ei Zorro II -tornitettuun A1200:aan sovi. Picasso IV on ehkä parempi (scandoubler vakiona) ja nopeampi, mutta yli 2500 markan hintaisena se oli minun makuuni liian kallis. Itse en ole multisync-monitorin hankittuani käyttänyt tavallisia PAL-tiloja ollenkaan, joten scandoublerkin olisi minulle turha varuste. Vaaka kallistui CV64/3D:hen, joka Broadlinellä maksoi 4 Mt:n versiona 1490 mk. Lisävarusteena CV64/3D:lle on saatavana scandoublerin lisäksi myös MPEG-moduuli.</P>
 <P>Kortin paikalleenasennus väyläkorttiin oli helppoa. Kuten Veli-Matti artikkelissaan kirjoittaa, kortti menee todella tiukasti paikalleen, mutta minulla ei asennuksessa ollut mitään vaikeuksia. Käynnistin Amigan vielä kerran monitori Amigan videoliitäntään kytkettynä, asensin CyberGraphX-ohjelmiston, poistin CVision3D-monitoriajuria lukuunottamatta ajurit Devs:Monitors-hakemistosta ja valitsin käyttöön CV64/3D-näyttötilan. Vaihdoin monitorin johdon CV64/3D:n takana olevaan VGA-liittimeen, ja seuraavan käynnistyksen jälkeen käytössä oli vain CV64/3D-näyttötiloja.</P>

 <P>S3 Virge DX tukee seuraavia näyttötiloja:</P>

 <TABLE><TR>
 <TD ALIGN=RIGHT>640<TD>x<TD ALIGN=RIGHT>480<TD>x<TD>4-bit<TR>
 <TD ALIGN=RIGHT>640<TD>x<TD ALIGN=RIGHT>480<TD>x<TD>8<TR>
 <TD ALIGN=RIGHT>640<TD>x<TD ALIGN=RIGHT>480<TD>x<TD>16<TR>
 <TD ALIGN=RIGHT>640<TD>x<TD ALIGN=RIGHT>480<TD>x<TD>24<TR>
 <TD ALIGN=RIGHT>640<TD>x<TD ALIGN=RIGHT>480<TD>x<TD>32<TR>
 <TD ALIGN=RIGHT>800<TD>x<TD ALIGN=RIGHT>600<TD>x<TD>4<TR>
 <TD ALIGN=RIGHT>800<TD>x<TD ALIGN=RIGHT>600<TD>x<TD>8<TR>
 <TD ALIGN=RIGHT>800<TD>x<TD ALIGN=RIGHT>600<TD>x<TD>16<TR>
 <TD ALIGN=RIGHT>800<TD>x<TD ALIGN=RIGHT>600<TD>x<TD>24<TR>
 <TD ALIGN=RIGHT>1024<TD>x<TD ALIGN=RIGHT>768<TD>x<TD>4<TR>
 <TD ALIGN=RIGHT>1024<TD>x<TD ALIGN=RIGHT>768<TD>x<TD>8<TR>
 <TD ALIGN=RIGHT>1024<TD>x<TD ALIGN=RIGHT>768<TD>x<TD>16<TR>
 <TD ALIGN=RIGHT>1024<TD>x<TD ALIGN=RIGHT>768<TD>x<TD>24 (lomitettu)<TR>
 <TD ALIGN=RIGHT>1152<TD>x<TD ALIGN=RIGHT>864<TD>x<TD>8<TR>
 <TD ALIGN=RIGHT>1280<TD>x<TD ALIGN=RIGHT>1024<TD>x<TD>4<TR>
 <TD ALIGN=RIGHT>1280<TD>x<TD ALIGN=RIGHT>1024<TD>x<TD>8<TR>
 <TD ALIGN=RIGHT>1280<TD>x<TD ALIGN=RIGHT>1024<TD>x<TD>16 (lomitettu)<TR>
 <TD ALIGN=RIGHT>1600<TD>x<TD ALIGN=RIGHT>1200<TD>x<TD>4<TR>
 <TD ALIGN=RIGHT>1600<TD>x<TD ALIGN=RIGHT>1200<TD>x<TD>8 (lomitettu)
 </TABLE><BR>

 <P>Näistä CV64/3D käyttää 8-bittisiä (max. 256 väriä), 16-bittisiä (max. 65536 väriä) ja 24-bittisiä (max. 16,7 miljoonaa väriä) tiloja. Lisäksi käytettävissä on 15-bittisiä näyttötiloja, joissa suurin käytettävissä oleva värimäärä on 32768. Näyttötilojen näkyminen riippuu käytetystä monitorista. Microvitec 1438:lla näkyvät lomittamattomana vielä kaikki 800 x 600 -tilat, mutta 1024 x 768 on jo lomitettu bittimäärästä riippumatta. Hyvällä 17&quot; tai sitä suuremmalla monitorilla katsottuna tarkemmatkin näyttötilat pääsevät oikeuksiinsa.</P>
 <P>Ensinäkemältä Workbenchini ei vaikuttanut kovinkaan erilaiselta 256-värisessä 800 x 600 x 8 -tilassa. Aikaisemmin käyttämäni 32-värinen 784 x 540 DBLPAL High Res No Flicker -tila ei kooltaan eronnut siitä kovinkaan paljon. Erot tulivat kyllä näkyviin heti WB:tä käyttäessä. Ikkunat siirtyvät ja taustakuvat piirtyvät paljon nopeammin. PAL-tilat ovat käyttökelvottomia 256-värisinä niiden hirvittävän tahmauksen vuoksi, mutta CV64/3D:n 256-värinen 800 x 600 -tila ei turhia tahmaile.</P>
 <P>Mukana toimitettava ohjelmisto on CyberGraphX V3, joka on jatkuvassa kehitysvaiheessa. Päivityksiä (CGX V3 on ilmainen) ja muita CGX:ää tukevia ohjelmia (esim. 3D-ohjelmointia helpottava CyberGL-kirjasto) voi noutaa viralliselta CGGX:n kotisivulta osoitteesta http://www.vgr.com/cybergfx/. Kirjoitushetkellä uusin versio on 41.2 r66.</P>
 <P>CGX:n erikoisominaisuuksia ovat mm. tuki useille näytöille (esim. kahdessa monitorissa voi kummassakin olla näytöllä oma CGX-ruutu tai koneessa voi olla monta grafiikkakorttia, ja jokaisella voi avata useita näyttöjä useille monitoreille) ja ruudun alasveto (esim. CV64:ää tukeva Picasso96-ohjelmisto ei tue tätä). CyberVision 64:n ja 64/3D:n lisäksi ohjelmiston viimeisimpiin versioihin on lisätty tuki myös Picasso II:lle, Picasso II+:lle, Infernolle, Spectrum 28/24:lle, Piccololle ja Piccolo SD64:lle. Tuki on suunnitteilla Picasso IV:lle, Dominolle, A2410:lle, Retinalle ja Altaisille.</P>
 <P>Näyttötiloja voi muokata ja tehdä myös itse CGXMode-ohjelmalla. Oman monitorin rajoitukset kannattaa ottaa huomioon ohjelmaa käyttäessä, jottei ylitä monitorin maksimitaajuuksia. CV64/3D:n kanssa voi käyttää lähes mitä tahansa monitoria, kunhan tietää sen minimi- ja maksimiarvot (vaakataajuus, pystytaajuus ja kaistanleveys). Suurin osa käyttämistäni ohjelmista avautuu kiltisti CV64/3D:n ruudulle. Itsepäisesti Amigan omia näyttötiloja vaativia ohjelmia voi komentaa käyttämään CV64/3D-tiloja esim. NewMode- tai ModePro-ohjelmilla. Itse käytän ModeProta.</P>
 <P>Mikään vauhtihirmu CV64/3D ei Zorro II -väylässä ja 030/50 MHz A1200:ssa tietenkään ole. Silti se pesee kaikki AGA-tilat kirkkaasti. Seuraavassa malliksi WSpeed-testituloksia (HRNF = High Res No No Flicker):</P>

 <BR>

 <P>WSpeed © 1994 JAMI Soft Development</P>
 <TABLE>
  <TR><TD>Description:<TD>A1200/030<TD><TD><TD>A1200/060<TD>A4000/060
  <TR><TD>Screenmode:<TD>PAL:HR<TD>DBLPAL:<TD>CV64/3D<TD>CV64/3D<TD>CV64/3D
  <TR><TD><TD>High Res<TD>HRNF<TD>640x480x8<TD>640x480x8<TD>640x480x8
  <TR><TD><TD>256 col.<TD>256 col.<TD>256 col.<TD>256 col.<TD>256 col.
  <TR><TD>
  <TR><TD>Put Pixels<TD>157684<TD>113246<TD>462868<TD>1920443<TD>2701599
  <TR><TD>Draw Lines<TD>1598<TD>687<TD>42169<TD>106199<TD>165893
  <TR><TD>Draw Hor/Ver<TD>2060<TD>1066<TD>38765<TD>107460<TD>165893
  <TR><TD>Draw Circles<TD>957<TD>643<TD>27202<TD>30738<TD>86612
  <TR><TD>Draw Ellipse<TD>870<TD>580<TD>16634<TD>26990<TD>79210
  <TR><TD>Draw Boxes<TD>174<TD>28<TD>10106<TD>12362<TD>13040
  <TR><TD>Scroll X<TD>67<TD>18<TD>2184<TD>2400<TD>2463
  <TR><TD>Scroll Y<TD>71<TD>19<TD>2198<TD>2412<TD>2459
  <TR><TD>Print Texts<TD>3158<TD>1711<TD>11598<TD>25710<TD>59144
  <TR><TD>CON: Output<TD>515<TD>194<TD>987<TD>1087<TD>1165
  <TR><TD>Open Windows<TD>72<TD>34<TD>138<TD>261<TD>502
  <TR><TD>Size Windows<TD>70<TD>44<TD>300<TD>502<TD>1198
  <TR><TD>Move Windows<TD>35<TD>10<TD>122<TD>66 *<TD>404
  <TR><TD>Swap Screens *<TD>500<TD>475<TD>24<TD>22<TD>71
  <TR><TD>Areafill<TD>254<TD>68<TD>25840<TD>41209<TD>49696
 </TABLE>
 <BR>

 <P>A1200 on oma koneeni, 1200/060 on Veli-Matti Vuorensyrjän ja A4000/060:n testimoduulin sain CyberGraphX:n postituslistalta. Veli-Matin koneen huonompi tulos Move Windows -testissä johtuu siitä, ettei testihetkellä CGX-ohjelmiston SUPERLAYERS-optio ollut toiminnassa. Se nopeuttaa mm. ikkunoiden siirtoa huomattavasti.</P>
 <P>Toinen silmiinpistävä seikka on ruudunvaihdon suorastaan käsittämätön hitaus AGA-tiloihin verrattuna. Tämä johtuu CGX-ohjelmiston toiminnasta eikä kortista: auki olevat ruudut kopioidaan kortin muistista FASTiin ja takaisin ruutuja vaihdettaessa. Esim. Picasso96-ohjelmisto pitää kortin muistissa kaikki sinne mahtuvat ruudut, joten ruudunvaihto on todella paljon nopeampaa. Tämä on CGX:ssä oikeastaan ainoa isompi puute, jonka haluaisin korjauttaa.</P>
 <P>Nopeustestit eivät kerro kaikkea eivätkä anna kaikista toiminnoista oikeaa kuvaa, mutta jonkinlaista suuntaa tulokset antavat kortin keskimääräisestä nopeudesta eri kokoonpanoissa. Tärkein mittari on kuitenkin käyttäjä itse: jos nopeus eri toiminnoissa tuntuu riittävältä, se on riittävä. :-) Amigan omien näyttötilojen jälkeen CV64/3D-tilat ovat yhtä juhlaa. Nyt voi jopa katsella riemunkirjavia www-sivuja kaikessa loistossaan... Mitä isompia ja useampivärisiä Amigan omia näyttötiloja ohjelma on käyttänyt, sitä enemmän potkua se saa CV64/3D-tiloista. Amigan omia näyttötiloja ei todellakaan enää ole ikävä. Eikä tule.</P>

 <P>CyberVision 64/3D -grafiikkakortti</P>

 <TABLE><TR>
 <TD VALIGN=TOP>Valmistaja:
 <TD>phase 5 digital products<BR>
     In der Au 27<BR>
     D-61440 Oberursel<BR>
     Germany<BR>
     WWW: <A HREF="http://www.phase5.de/">http://www.phase5.de</A><TR>

 <TD VALIGN=TOP>Ostopaikka:
 <TD>Broadline Oy<BR>
     Koisotie 5, Vantaa<BR>
     Puh. (09) 874 7900<BR>
     Fax  (09) 873 5425<BR>
     email: <A HREF="mailto:broline@dlc.fi">broline@dlc.fi</A><TR>

 <TD>Hinta:
 <TD>1490 mk<BR><TR>

 <TD VALIGN=TOP>Tietoa:
 <TD>S3 Virge DX -kiihdytinpiiri<BR>
     135 MHz RAMDAC<BR>
     4 Mt DRAM-näyttömuistia<BR>
     VGA-ulostulo<BR>
     scandoubler-optio<BR>
     MPEG-optio<TR>

 <TD VALIGN=TOP>Vaatimus:
 <TD>A2000/3000/4000/A1200T<BR>
     68020 tai parempi prosessori<BR>
     Zorro II tai Zorro III -paikka<BR>
     4 Mt FAST, OS 3.0<BR>
     15 kHz värimonitori<TR>

 <TD VALIGN=TOP>Suositus:
 <TD>A3000/4000<BR>
     68040 tai parempi prosessori<BR>
     Zorro III -paikka<BR>
     8 Mt FAST, OS 3.1<BR>
     17&quot; 56 kHz värimonitori<TR>

 <TD VALIGN=TOP>Testikone:
 <TD>A1200T, OS 3.1<BR>
     Zorro II -väyläkortti<BR>
     Blizzard 68030/50 MHz, 68882/50 MHz, 48 Mt FAST<BR>
     Microvitec 1438 multisync

 </TABLE>


</BODY>
