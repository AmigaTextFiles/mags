2
1*

{3                                  Gloom Deluxe
{3                                  ------------

                                Jani Paavilainen


Syy, miksi päätin hankkia Deluxe-version tästä  pelistä,  oli  lähinnä  se  että
kyllästyin  lego-grafiikkoihin;  Deluxe-demon  1x1-grafiikka  sai  perus-Gloomin
näyttämään Pacmanilta. Gloom Deluxe on pakattu vanhaan  Gloom-laatikkoon,  johon
on vain lätkäisty "Deluxe"-tarra kanteen. Paketti sisältää kaksi levykettä,  re-
kisteröintikortin ja lyhyen ohjelappusen.

Deluxen voi asentaa kiintolevylle (mikä onnistuikin helposti), se tukee  CyberG-
raphX-kortteja ja virtuaalilaseja (i-Glasses), on ystävä systeemille  ja  vaatii
minimissään 68020-prosessorin ja kaksi megaa  muistia.  Peli  siis  pyörii  myös
A500/600:lla. Modeemiominaisuuksia on kuulemma paranneltu,  mutta  perus-Gloomin
"Chat mode" on poistettu. Setup-ohjelmasta voi muutella pelin alkuasetuksia. Ha-
lutessaan voi pelata myös Classic Gloomia, joka on siis yhtä  kuin  perus-Gloom,
mutta Classic vaatii AGA-koneen. Pelissä voi myös käyttää omia tai toisten teke-
miä C2P-rutiineja.


{3Mitä uutta?
{3-----------

Tärkein uudistus perus-Gloomiin verrattuna on tietenkin grafiikkaengine.  Deluxe
käyttää chunky to planar -tekniikkaa, kun taas perus-Gloom käytti chunky  coppe-
ria. Ruudun kokoa voi muutella vapaasti pikselikoosta huolimatta. Ellei koneesta
löydy paljon tehoa, voi silti pelata 1x1 täysruudulla, perus-Gloom  kun  pakotti
ainakin oman koneeni käyttämään 4x4 kokoa jos halusi käyttää täysruutua.  Pikse-
livaihtoehtoja ovat 1x1, 2x2, 4x4 sekä näiden  yhdistelmät.  Testikoneella  peli
pyöri 1x1 täysruudulla hieman jähmeästi, hieman pienemmällä ruudulla peli  aivan
pelattavasti. Laajentamattomalla A1200:lla peli pyörii pehmeästi 1x1 koolla vain
pienimmällä ruudulla, mikä on vajaa neljännes ruutua. 2x1  auttaa  vähän,  mutta
täysruudusta on turha haaveilla.

Peli sisältää myös pari pienempää uudistusta. Pelaajan aseteho ja elämät näkyvät
nyt alareunassa tyylikkäässä paneelissa. Pelaajan ase näkyy nyt  myös  ruudulla,
ja sen sivuttaisliike on kiva pikku lisä. Pelin tasot ovat kuitenkin samat  kuin
perus-Gloomissa paria uutta tekstuuria  lukuunottamatta.  Gloom  Deluxea  voisin
suositella kaikille, joilla on tarpeeksi tehoja. 

{3        Gloom Deluxe

        Testattu:       Amiga 1200, 68030/50 MHz, 4 Mt FAST, kiintolevy

        Saatavuus:      uutena Gentle Eye Ky. 040-5482 044 / (03) 363 0048
                        (150,- + pk.)
                        käytettynä (03) 6120 155 / Jani (90,- sis. pk.)
