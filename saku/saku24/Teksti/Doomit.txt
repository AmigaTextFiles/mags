2
1*

{3                            Amigan Doomit ja kloonit
{3                            ------------------------

                               Janne Pikkarainen


3D on Internetin lisäksi myös Amiga-maailmassa päivän kuumin puheenaihe.  Niinpä
Amigan Doom-käännösten innoittamana päätoimittaja Siren lukitsi Sakun  avustaja-
poloisen yhden päivän ajaksi Sakun  testilaboratorioon  vatvomaan  Amigan  Doom-
kloonit halki, poikki ja pinoon jotta nähtäisiin, onko niistä mihinkään. Avusta-
ja Pikkarainen pukeutui tulenkestävään asbestipukuun, varusti itsensä  sopivalla
määrällä mustaa sokerilitkujuomaa ja ryhtyi pelaamaan. Seuraavassa lyhyehkö kat-
saus kaikkiin tunnettuihin 3D-peleihin.


{3Doom
{3----

Peli, jonka ei pitänyt olla Amigalla mahdollinen. Doomin nimeen vannottiin  muu-
tama vuosi sitten henkeen ja vereen. Monet ostivat PC:n sen  takia.  Vuodenvaih-
teen tienoilla iD Software julkaisi  pelin  lähdekoodit  vapaaseen  levitykseen.
Aminetiin alkoi putkahdella Amigan Doom-käännöksiä, joista  ADoom  on  selkeästi
kehittynein. Se sisältää verkkotuen, musiikin ja äänitehosteet, vapaasti  valit-
tavan näyttötilan välillä 320x200 - 1600x1200 ja erilaisia pikkuhienouksia.  Uu-
simmat versiot ovat myös melko bugittomia, ainakaan minä en ole niitä kovin hel-
posti nurin saanut. ADoom tuntee olonsa kaikkein kotoisimmaksi, jos se  saa  al-
lensa 68040- tai 68060-prosessorin.

68030-prosessorille optimoitu PsiDoom miellyttänee hitaamman  Amigan  omistajaa.
Se ei sisällä aivan kaikkia ADoomin ominaisuuksia, mutta  vastapainoksi  on  ko-
neelle kevyempi.

AmigaDoom on kaikista kömpelöin käännös. Se vaatii toimiakseen  ixemul.libraryn,
RTGMasterin ja on selkeästi hitain sekä bugisin. Pienenä plussana  se  kuitenkin
tukee AHIa.

Yhteenveto: 

{3ADoom                        PsiDoom                     AmigaDoom
{3-----                        -------                     ---------
+ Nopea                      + 68030-optimoitu           + Toimii
+ Huolella viimeistelty      - Ei kaikkia ominaisuuksia  + AHI-tuki
+ Paljon optioita                                        - Buginen
+ Moniajaa                                               - Optimoimaton
+ Tukee kaikkia tarkkuuksia                              - Hidas
- Vaatii tehoja

Päteviä Doom-käännöksiä on muitakin, kuten DoomAttack ja PowerPC-versiot ZhaDoom
ja VDoom. 

{Aftp://ftp.sunet.se/pub/aminet/game/demo/ZhaDoom.lha (450 kt)
{Aftp://ftp.sunet.se/pub/aminet/game/shoot/ADoom-1.1.lha (382 kt)
{Aftp://ftp.sunet.se/pub/aminet/game/shoot/ADoom_Instr.lha (1271 kt)
{Aftp://ftp.sunet.se/pub/aminet/game/shoot/ADoom_src-1.1.lha (505 kt)
{Aftp://ftp.sunet.se/pub/aminet/game/shoot/amiDoom.lha (195 kt)
{Aftp://ftp.sunet.se/pub/aminet/game/shoot/amigaDoom-1.10.lha (620kt)
{Aftp://ftp.sunet.se/pub/aminet/game/shoot/DoomAttack.lha (903 kt)
{Aftp://ftp.sunet.se/pub/aminet/game/shoot/psiDoom-0.8.lha (214 kt)
{Aftp://ftp.sunet.se/pub/aminet/game/shoot/VDoomPPC.lha (538 kt)
{3Descent
{3-------

Descentin lähdekoodit julkaistiin yleiseen levitykseen vasta  äskettäin  ja  sen
koodi on melko vaikeaa tulkita, joten Amiga-käännös ei vielä tätä kirjoitettaes-
sa ole kovin pitkällä. Sellainen kyllä on levityksessä, mutta se on vielä hidas,
optimoimaton ja buginen. Joka tapauksessa  se  toimii  ja  on  68060-prosessorin
kanssa lähes pelattavan nopea. 

Yhteenveto:     + Grafiikka
                + Äänet
                + Tunnelma
                - Toistaiseksi vielä hidas, buginen ja kömpelö

{Aftp://ftp.sunet.se/pub/aminet/game/shoot/ADescent-0.1.lha (353kt)
{Aftp://ftp.sunet.se/pub/aminet/game/shoot/Descent.lha (314 kt)
{Aftp://ftp.sunet.se/pub/aminet/pix/illu/DescentScrShot.lha (610 kt)


{3Quake
{3-----

Tähän asti Quakesta on ollut liikkeellä vain laittomia harrastelijoiden  tekemiä
käännöksiä. Ne ovat olleet enemmän tai vähemmän bugisia ja puutteellisia,  mutta
ovat kuitenkin toimineet. ClickBoomilta ilmestyy hetkenä minä hyvänsä  täydelli-
nen, virallinen, kaupallinen Amiga-käännös Quakesta. Tätä kirjoittaessani en ole
sitä vielä nähnyt, joten toteutuksesta en sano mitään.  Kotisivujen  perusteella
käännös saattaa olla hyvinkin onnistunut.


{3                      Mutta entäs ne Amigan omat 3D-pelit?
{3                      ------------------------------------

{3Alien Breed 3D 1 ja 2
{3---------------------

Team 17 osaa luoda peleihinsä painostavan tunnelman. Vaikka erityisesti AB3D1 on
teknisesti vielä hieman jäljessä,  häiritsevimmin  resoluution  osalta,  on  sen
sydämen rytmihäiriöitä aiheuttava paniikkifiilis ihan omaa luokkaansa.

Alien Breed 3D II: The Killing Ground onkin jo toista maata. Pelin 3D-engine  on
polygoniesineiden, tarkemman resoluution ja erilaisten tehostekikkailuiden myötä
vielä nykyäänkin kaunis. Valitettavasti TKG:n 3D-moottorissa on  jotain  pahasti
vialla nopeuden osalta. Peli on vielä 68060-prosessorinkin kanssa täydellä  ruu-
dulla pelattaessa nykivä kuin sähköaitaan loikannut orava. Ari Laukkasen  tekemä
TKGPatch onneksi parantaa tilannetta melkoisesti.

Mikäli TKG:n kentät alkavat tuntua jo läpihiotuilta, ei hätää. Jo  pelin  mukana
toimitetaan vähintäänkin kryptinen kenttäeditori, ja Aminetiin on alkanut  viime
aikoina ilmestyä hieman käyttäjäystävällisempiä  vastineita.  Nyt  kuka  tahansa
meistä voi veivata millaisia kenttiä tahansa, jos vain kärsivällisyyttä ja  tai-
toa riittää.

Yhteenveto:     + Tunnelma
                + Äänet
                + Omien kenttien tekomahdollisuus (TKG)
                + Enginen ulkonäkö (TKG)
                + Moninpeli sarjakaapelin välityksellä
                - Enginen hitaus (TKG)
                - Ei moniaja
{Aftp://ftp.sunet.se/pub/aminet/game/demo/ab3d2-tkg1.lha (284 kt)
{Aftp://ftp.sunet.se/pub/aminet/game/demo/ab3d2-tkg2.lha (507 kt)
{Aftp://ftp.sunet.se/pub/aminet/game/patch/TKGTurboPatch.lha (47 kt)


{3Breathless
{3----------

Aikoinaan kovassa hypetyksessä pyörinyt Breathless on ulkoisesti  aluksi  korea,
mutta lopuksi leukoja kummasti revityttävä  ilmestys.  Pidempien  pelisessioiden
yhteydessä tarvitaan silmiin tulitikut ja viereen hirvittävä kasa kofeiinia, jos
aiotaan pysyä hereillä. Näin siis omasta mielestäni, tunnen kyllä ihmisiä, jotka
hakkaavat peliä vieläkin räkä innostuksesta lentäen.

Oli miten oli, Breathless on  teknisesti  ihan  namu.  Pelin  3D-engine  näyttää
vähintäänkin kivalta. Jopa ylös ja alas voi kuikuilla, joskin  hieman  rajoittu-
neesti. Breathless myös moniajaa - näin ainakin teoriassa.  Toisinaan  peli  tai
pikemminkin sen grafiikka sekosi, jos kesken pelin alkoi vaihtelemaan  screenejä
edestakaisin. Jos malttaa pysyä pelin puolella, kaikki näyttää ihan  hyvältä....
kunnes ennemmin tai myöhemmin  tulee  vastaan  ensimmäinen  hirviö.  Kummallisen
näköiset kasvottomat miniatyyriäijät ampuvat sinua kohti minkä ehtivät. Siinä he
tekevätkin pahan virheen, sillä miekkoset ovat kaikesta päätellen myös melko ai-
vottomia. Heidän liiskaamisensa ei tuota normaalireflekseillä  varustetulle  pe-
laajalle kovinkaan suuria vaikeuksia ja miehet kaatuvat  tuotapikaa  maahan  sa-
noinkuvaamattoman kammottavan "EAÖÖÖRRRGH"-huudon  saattelemana.  Pelin  sinänsä
kivaa 3D-engineä vaivaa myös  monotonisuus,  tekstuurit  eivät  tunnu  vaihtuvan
vaikka miten maanittelisit. Joka puolella näyttää ihan samalta.

Kaikesta haukkumisesta huolimatta Breathless on ihan kokeilemisen arvoinen peli.
Jotkut pitävät siitä, mutta minä en. Parempiakin on tarjolla. 
Yhteenveto:     + Näpsäkkä 3D-engine
                + Teoriassa moniajaa
                - Käytännössä ei moniaja
                - Vihollisten ulkonäkö ja aivottomuus
                - Aseiden (p)onnettomuus
                - Tylsät maisemat ja tekstuurit
                - Ohuet äänet

{Aftp://ftp.sunet.se/pub/aminet/game/demo/BreathlessSD.lha (568 kt)
{Aftp://ftp.sunet.se/pub/aminet/game/demo/FOV_3Ddemo.lha (389 kt)
{Aftp://ftp.sunet.se/pub/aminet/game/patch/Breathless060.lha (69 kt)
{Aftp://ftp.sunet.se/pub/aminet/game/patch/Breathless1_1.lha (69 kt)
{Aftp://ftp.sunet.se/pub/aminet/game/patch/Breathless1_1F.lha (69 kt)
{Aftp://ftp.sunet.se/pub/aminet/game/patch/MegaBreathless.lha (20 kt)


{3Genetic Species
{3---------------

Julkaisuaan odottava Genetic Species on omalaatuinen kokemus. Nopeasti  vilkais-
taessa peli on tusinatavaraa. Mutta odota yötä, pimennä huone ja kuuntele  pelin
ääniä kuulokkeiden kautta. Pelin tunnelma  nousee  taatusti  uusiin  sfääreihin.
Erityisesti äänitausta on jo demoversion perusteella aivan omaa luokkaansa.

Genetic Species on melko  systeemiystävällinen.  Peli  tukee  äänikortteja  AHIn
kautta, näyttötilan saa valita (joskaan demoversiossa en saanut sitä  toimimaan)
ja jos muistia on tarpeeksi, peli myös moniajaa. GS sisältää valitettavasti pari
todella ikävää kämmiä, joista en voi olla mainitsematta.

Pelin kotisivuilla hehkutetaan vihollisten tekoälyä. No, ehkä he osaavat väijyä,
paeta ja suunnitella kieroja  jossain  kulissien  takana.  Eteesi  osuessaan  he
lähinnä seisovat paikallaan ja ampuvat satunnaisesti  muutaman  laukauksen.  No-
peilla sormilla varustettu pelaaja ampuu vihollisten ilmat  pihalle  ennen  kuin
näillä ehtii ensimmäinen aivosolukaan heilahtaa.

Pelaajan hahmo käyttää ilmeisesti zoomilla varustettuja silmälaseja  tai  sitten
hänellä on pahemman luokan putkinäkö. Näin ainakin pelin kuvakulmasta päätellen.
Alussa en kiinnittänyt asiaan mitään huomiota, mutta  muiden  3D-pelien  jälkeen
Genetic Speciesin pariin palatessani tajusin, että kuvakulma on jotenkin suppea.
Etenkään lattialla lojuvia esineitä ei näe kunnolla, kun ne tulevat kohdalle  ja
tunnelma on jotenkin ahdas.

Lisäksi peli koettaa sumuttaa pelaajaa silmään optiovalikollaan. Siellä  on  va-
littavana engineen "45 asteen seinät". Ehkä niinkin. Arkkitehdeillä ei vain  ole
ollut kaikki ruuvit paikalleen asennettuna. Tässä pieni kaavakuva: 

                                 /                 __|  
                                /                 | 
                               /                __|
                              /                |                      
                             /               __|
                            /               |
              Aito 45° seinä     Genetic Speciesin 45° seinä

Enginessä on joka tapauksessa paljon hyvääkin. Näyttävät aseet ja  erikoistehos-
teet ansaitsevat kunniamaininnan. Pelin pelattavuuskaan ei ole  kaikesta  huoli-
matta täysin onneton ja GS on ehdottomasti kokeilemisen arvoinen. 

Yhteenveto:     + Upean tunnelman luova äänitausta
                + Näyttävät aseet ja erikoistehosteet
                + Moniajaa, tukee äänikortteja
                - Enginen puutteet
                - Vihollisten käyttäytymismallin kummallisuus

{Aftp://ftp.sunet.se/pub/aminet/game/demo/aagspec3.lha (7549 kt)


{3Gloom
{3-----

Tässä on vieläkin sitä jotain! Gloom on tuottanut myös jatko-osia: Gloom  Deluxe
ja Gloom 3. Kaikki seuraavassa lueteltavat asiat  pätevät  kaikkiin  Gloomeihin,
pelin engine vain on kehittynyt myöhemmissä versioissa systeemiystävällisemmäksi
grafiikkakorttitukineen.

Gloomin gorefaktori (se, miten paljon verta lentää) on taatusti omaa luokkaansa.
Suolet ne ilmassa leikkiä lyö ja  punaneste  roiskuu  kun  toinen  toistaan  se-
kopäisemmät miekkoset luulevat saavansa sinut hengiltä. Vauhtia  ei  puutu  eikä
tylsistymään varsinaisesti pääse.

Gloom Deluxe ja Gloom 3 sisältävät valinnaisen näyttötilan sekä tarkan  resoluu-
tion. Se ei niiden enginen puutteita kuitenkaan kykene peittämään. Gloomien  en-
gineistä puuttuvat muun muassa korkeuserot,  polygoniesineet  ja  -hirviöt  sekä
erilaiset erikoistehosteet. Seinätkin ovat vain 90 asteen kulmissa. Uskokaa  tai
älkää, Gloomin tapauksessa enginen tekninen taso ei ole läheskään tärkein  asia.
Peli itsessään on hyvinkin viihdyttävä.

Mielenkiinto nousee vähintään tuplasti, kun pistät kaverisi  kanssa  kaksinpeli-
session pystyyn. Jos käytössä on vain yksi Amiga, kaksinpeli  onnistuu  jaetulla
ruudulla. Modeemipeli tai sarjakaapeli nostavat kuitenkin kaksinpelin  viehätyk-
sen kokonaan uudelle tasolle. 

Yhteenveto:     + Vauhdikas ja verinen tunnelma
                + Moniajaa omalla ruudulla (Gloom Deluxe & Gloom 3)
                + Nopeus
                - Enginen vanhentuneisuus

{Aftp://ftp.sunet.se/pub/aminet/game/demo/Gloom3demo.lha (1983 kt)
{Aftp://ftp.sunet.se/pub/aminet/game/demo/GloomDemo.lha (427 kt)
{Aftp://ftp.sunet.se/pub/aminet/game/demo/Gloom_Deluxe.dms (575 kt)


{3Trapped
{3-------

Trapped, etenkin sen tuloillaan oleva  kolmososa,  on  monessa  suhteessa  suun-
nannäyttäjä. Sen engine sisältää mip- ja tiesmiten mapattuja tekstuureita,  lens
flareja, varjo- ja valotehosteita, ylös/alas-katselua, maittavia aseita ja poly-
gonihirviöitä. Monet pitävät Trappedista jopa pelinä, mutta minusta se on joten-
kin hidastempoinen ja tylsä. Trapped III saattaa tehdä tässäkin suhteessa  poik-
keuksen. 

Yhteenveto:     + Hieno engine
                + Yksityiskohdat muokattavissa koneen tehojen mukaan
                - Pelinä ei kovinkaan kiehtova

{Aftp://ftp.sunet.se/pub/aminet/game/demo/Trapped2-Final.lha (1082 kt)
{Aftp://ftp.sunet.se/pub/aminet/game/demo/TrappedAugust.lha (822 kt)


Pelien kaupallisia versioita voi tiedustella esimerkiksi Gentle Eye Ky:lta, puh.
(03) 363 0048, http://www.ge.vip.fi.
