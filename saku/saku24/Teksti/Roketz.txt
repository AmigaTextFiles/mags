2
1*

{3                                     Roketz
{3                                     ------

                                Henry Vistbacka


Roketz on mahtava Thrust/Turboraketti-klooni.  Ajelua  tunneleissa.  Painovoima-
kenttiä. Vastustajia. Nopeusratoja. Automaattitykkejä. Mahtavaa aseistusta. Kuo-
lemaa. Voitonhuumaa. Roketz on aivan tajuton.


{3Asennus
{3-------

Roketz tulee kahdella DD-levykkeellä. Asennus on helppoa.  Ykköslevy  sisään  ja
klikkaamaan asennusikonia. Helppo Installer-ohjelmaa käyttävä asennusohjelma ky-
syy vain paikan ja säilytetäänkö mahdollisen rekisteröimättömän version hiscoret
(Roketz on siis sharewarea).  Asennusohjelma  ruksuttaa  levyjä  hetken  ja  sen
jälkeen peli on valmis pelattavaksi. Assignauksia ei tehdä, mikä on selvä  plus-
sa.


{3Peli
{3----

Peli alkaa piirretyllä introlla, jossa selitellään  hieman  taustaa  Roketeista.
Intron jälkeen peli alkaa. Upea raytrace-alkukuva toivottaa  pelaajan  tervetul-
leeksi. Kenttiä on kuusi: Wasteland, Refinery, Reactor Core, Haapsalu,  Netspace
ja Airduct. Kentän valinnan jälkeen tulee aseistusruutu. Ensin  ilmoitetaan  pe-
laajan nimi, jonka peli tallentaa myöhempiä pelikertoja varten. Kaikki  pelaajan
pelaamat pelit ja muut tiedot linkataan  tähän  nimeen.  Erilaisia  Roketeja  on
neljä kpl. Jokaisella Roketilla on erilainen varustus, esim. Bumper Field  Gene-
rator (jonka tosin saa joka alukseen), erilaisia moottoreita,  Cloaking  Device,
Zion Panic Shield, Accelerator, Triblazer, Flare, Homing Pod ja Quadradeath vain
muutamia mainitakseni.

Jokaisella pelaajalla on x NRG-yksikköä,  joista  ensimmäiset  viisi  (punaisia)
ovat elämiä, seuraavat viisi (oransseja) voidaan käyttää joko eläminä tai rahana
ja loput (x keltaista) ovat pelkästään rahoja. Näin sinulla siis on joko  paljon
varusteita ja vähän elämiä tai paljon elämiä ja  vähän  varusteita.  Voit  ottaa
esim. erittäin nopean aluksen huonolla aseistuksella, jos haluat ajaa  nopeuski-
saa tai melko nopean aluksen ja suhteellisen tehokkaan aseistuksen,  jos  haluat
sekä taistella että ajaa rataa. Mitä nopeampi alus sinulla on, sitä  enemmän  se
kuluttaa bensaa. Myös bensa maksaa. Jos epäilee kuolevansa  helposti,  kannattaa
ottaa paljon energiaa. Tämäkään ei ole ilmaista.  Ammukset  tuppaavat  loppumaan
kesken. Ainahan voit tankata tukikohdassa, mutta sillä välin kimppuusi saatetaan
hyökätä...

Varusteiden valinnan jälkeen itse peli alkaa. Peliä voi pelata joko tietokonetta
tai kaveria vastaan jaetulla ruudulla. Modeemi- tai  nollakaapelipeliä  ei  ole.
Pelin grafiikat ovat upeasti raytracetuja.  Kentät,  alukset,  kaikki.  No  jaa,
eivät ammukset, ne ovat vain valkoisia pisteitä. Pelin grafiikat ovat joka  suh-
teessa mahtavia. Alukset kääntyvät 3D-mäisesti. Kaikki on tehty  huolella.  Peli
on alussa hieman vaikea, alus tuppaa törmäämään seiniin koko ajan.  Tämän  takia
on suositeltavaa ostaa edellä  mainittu  Bumper  Field  Generator.  Se  vähentää
törmäyksistä menetettävää energiaa. On olemassa myös tiettyjä  laitteita,  jotka
estävät törmäyksen kovassa vauhdissa.

Erityisen hauska laite on myös Cloaking Device. Kun molemmilla pelaajilla on se,
peli on aivan hulvaton. Aluksen saattaa huomata, koska sen perässä tulevat "lie-
kit" näkyvät näkymättömyydestä huolimatta. Jos alus on paikoillaan, sitä ei  voi
erottaa. Paitsi jos kaverilla on lämpöhakuiset aseet. Jos alus törmää tai siihen
ammutaan,  se  muuttuu  hetken  ajaksi  näkyväksi.  Muuten  alus  on  koko  ajan
näkymättömissä. Tyhmää taas on se, että tietokonepelaaja näkee toisen  pelaajan,
vaikka tällä olisi näkymättömyys päällä. Pelialueelle ilmestyy aika ajoin pyöri-
viä kahdeksankulmioita, joiden sisällä on kirjain. Ne ovat bonuksia, joista  saa
mm. täydet ammukset, energiat tai bensat. Loput saatte itse etsiä, en halua  pi-
lata iloa. Kentissä on teleportteja ja automaattitykkejä. Myös (anti)painovoima-
kenttiä on, ja niiden voimasta alus jää paikoilleen, koska  normaali  painovoima
vetää koko ajan maahan. Myös erityistankkauspaikkoja löytyy. Omassa tukikohdassa
voi tankata, muttei vihollisen. Näillä erikoispaikoilla saavat molemmat  tankat-
tua.

Tietokonepelaaja on lievästi sanottuna tyhmä eikä pärjää kokeneelle  Roketeeril-
le. Se vain ajaa rataa ympäri, ja vihollisen sattuessa kohdalle jää  paikoilleen
ampumaan. Osaa se sentään tankata tarvittaessa.  Joka  tapauksessa  ihmispilotin
kanssa on hauskempaa. Hauska lisä on kuitenkin  (tietokonepilottien  tyhmyydestä
huolimatta) mahdollisuus laittaa kaksi tietokonepilottia taistelemaan  keskenään
pelaajien varustettua ne halunsa mukaan. Taas yksi hyvä puoli pelissä:  tietoko-
nepilotit saa varusteltua mielensä mukaan. Pelin suurimpia puutteita on se,  et-
tei peliä voi pelata kuin kaksi pelaajaa yhtä aikaa. Peli  on  tästä  huolimatta
erittäin hauska.

Esimerkki: Kaksi pilottia varustelee itsensä, ja peli  alkaa.  Alukset  lähtevät
tukikohdistaan. Pelissä voi laskeutua mille tahansa vaakasuoralle paikalle,  jo-
ten pelaaja X laskeutuu ja jää väijymään. Pelaaja Y ajaa ohi eikä  huomaa  X:ää,
koska tällä on Cloaking Device. X nousee paikaltaan ja  lataa  lämpöhakuohjuksen
Y:n perään. Y:hyn osuu, muttei vielä kuolettavasti. Y kääntyy  ympäri  ja  ampuu
sarjan lämpöhakuisia  luoteja  X:n  ampuman  lämpöhakuohjuksen  tulosuuntaan.  X
yrittää karkuun, mutta luodit tavoittavat hänet. Y  näkee  hänet  nyt  ja  lataa
ydinkärjen X:ää kohti. Ohi. X kääntyy ja ampuu kaksi  lämpöhakuohjusta.  Y  har-
hauttaa ne. X lähtee karkuun ja Y menee perässä.

Hetken päästä X:n Cloaking Device menee taas päälle. Y kuitenkin paikantaa  X:n,
koska aluksen perästä tulee pisteitä (liekit). Y ampuu jälleen sarjan lämpöhaku-
luoteja. X tulee näkyviin ja yrittää karata. X:n vähät bensat kuitenkin kavalta-
vat hänet. Bensa loppuu ja X jää leijumaan avaruuteen. Viime tekonaan X  kuiten-
kin ampuu sarjan lämpöhakuohjuksia Y:tä kohti. Y menettää kaikki energiansa. Y:n
moottorit sammuvat ja painovoima vetää hänet maahan. Y:llä on kohta uusi alus. X
leijuu bensiiniensä loputtua maahan ja räjähtää. Y lentää X:n tukikohtaan ja am-
puu tämän heti. Y:n eteen ilmestyy kieppuva kahdeksankulmio,  jonka  sisällä  on
T-kirjain. Y ei ehdi jarruttaa vaan  lentää  kirjainta  kohti.  Turbo  lennättää
hänet suoraan seinään. Tämä on jonkinlainen kuvaus siitä millaista taistelu  Ro-
ketzissa on.

Kun toinen pelaajista menettää kaikki elämistänsä, hän on hävinnyt kyseisen  ot-
telun. Ottelun jälkeen tulee status-ruutu. Siellä  kerrotaan  kaikki  tärkeä  ja
vähemmän tärkeä tieto pelaajista ja edellisistä otteluista. Se näyttää  suunnil-
leen tältä: 

                 WINNER X                   LOSER Y
           GAMES PLAYED 00001        GAMES PLAYED 00001
                    Won 100%                  Won 000%
                   Lost 000%                 Lost 100%
            TIME PLAYED               TIME PLAYED
           Current Game 000:01:10    Current Game 000:01:10
                  Total 000:01:10           Total 000:01:10
            Against CPU 000%          Against CPU 000%
          Against Human 100%        Against Human 100%
            Roketz Lost 000000        Roketz Lost 000008
                 DUE TO                    DUE TO
            Bullet Hits 000%          Bullet Hits 100%
            Coll. Enemy 000%          Coll. Enemy 000%
            Coll. Walls 000%          Coll. Walls 000%
             SPEED RACE                SPEED RACE
           Current Time 0000         Current Time 0000
              Best Time 0000            Best Time 0000
            Record Time 0431          Record Time 0431
                  SCORE                     SCORE
            Mood Before 100           Mood Before 100
               Race+0   Win+2            Race-0   Win-2
           Equalize+0   Lives+5      Equalize-0   Lives-5
                   Mood 107                  Mood 093
           Elite Status 000%         Elite Status 000%
             Experience 000002         Experience 000001
           Exp. Comment NUBIE        Exp. Comment NUBIE
                  Skill ZERO                Skill ZERO

Selvitys:

GAMES PLAYED, Won, Lost selittänee itsensä.

TIME PLAYED, Current Game, Total, Against CPU, Against Human, Roketz Lost
Peliaika: kyseinen peli, kokonaisaika, ketä vastaan, kuinka monta  rakettia  tu-
houtunut.

DUE TO, Bullet Hits, Coll. Enemy, Coll. Walls
Tuhoutunut, miksi: luodit, törmäys viholliseen/seinään..

SPEED RACE, Current, Best ja Record Time
Nopeuskisa: Viime pelissä, pelaajan paras, pelin paras.

SCORE, Mood Before, Race, Equalize, Win, Lives, Mood, Elite Status,  Experience,
Exp. Comment, Skill
Pisteet: Mood = Yleispisteet, ei kovin tärkeä. Race, equalize, win, lives,
Mood: Mistä pisteet tulivat, pisteet  nyt.  Elite  Status  =  Tärkein  kaikista.
Erittäin vaikea saada, kovan työn takana. 100% Elite-pelaajat ovat ERITTÄIN har-
vinaisia. Experience: Kokemuspisteet. Exp. Comment:  Kokemuskommentti.  Senat  =
paras mahdollinen. Skill: Taitopisteet. Master = Korkein.

Lyhyesti sanoen: Peli on mahtava. Grafiikka on mahtavaa. Musiikki  on  mahtavaa.
Pelattavuus on mahtava. Peli imee sisäänsä eikä päästä otettaan. 

{3        Roketz

        Testattu:       Amiga 1200, AmigaOS 3.0, 68020, 2 Mt Chip

        Julkaisija:     The Farm

        Pelityyppi:     Luolalentely

        Pelaajia:       0-2

        Grafiikka:      94 %
        Äänet:          90 %
        Pelattavuus:    96 %

        Yleisarvosana:  95 %

{3Loppuhubaa
{3----------

Kun alunperin rekisteröin Roketzin (joka maksaa 20 DM, 15 USD, 10 GBP),  odotte-
lin sitä n. kolme ja puoli kuukautta. Sitten  kyllästyin,  sillä  ajattelin  et-
teivät rahat ole menneet perille. Tilasin Gentle Eyeltä  A7-Collection-CD:n  160
markan hintaan. Siinä oli mukana rekisteröidyt versiot  peleistä  Roketz,  MASH,
Ant Wars II, Ooze ym. Neljän päivän päästä pelien saamisesta Roketz saapui  pos-
tissa Virosta. (Pelin tekijät ovat siis virolaisia.) Roketz  oli  pääsyy  siihen
että tilasin CD:n. Otti päähän. Oli siinä sentään pari hyvää puolta: CD:llä  oli
muutama ihan hauska peli. Virosta tullut Roketz  taas  osoitti,  että  firma  on
vielä pystyssä, ja toiseksi Virosta tulleessa versiossa oli  minun  oma  nimeni,
kun CD:llä oli Roketzin saksalaisen levittäjän nimi.

Tässä vielä vertailun vuoksi oma pistetaulukkoni: 

            PLAYER NAME ELiTe
           GAMES PLAYED 00562        
                    Won 088%
                   Lost 012%          
            TIME PLAYED
                  Total 019:30:22    
            Against CPU 24%         
          Against Human 76%         
            Roketz Lost 002929        
                 DUE TO                 
            Bullet Hits 022%         
            Coll. Enemy 007%          
            Coll. Walls 071%         
             SPEED RACE
              Best Time 0431         
            Record Time 0431         
                  SCORE
                   Mood 138          
           Elite Status 022%       
             Experience 001355      
           Exp. Comment SENAT        
                  Skill MASTER
