2
1*

{3                       Eagle A4000-torni ja Shuttle A4000
{3                       ----------------------------------

                                 Valtteri Murto


Ei liene monta pöytämallisen A4000:n omistajaa, joilla ei jossain vaiheessa oli-
si ollut ongelmia kotelon ahtauden kanssa. Aikoinaan Commodorekin ymmärsi  yskän
ja teki A4000T:n, jonka valmistusta Escom sittemmin jatkoi,  jotta  pöytäkotelon
tilanpuute ei pääsisi enää vaivaamaan. Pöytäkotelon ahtaus kuitenkin on  ja  py-
syy, joten sen kanssa on joko opeteltava elämään  tai  kalliimpana  vaihtoehtona
kone on siirrettävä tornikoteloon.

Ahtaudesta kertoo jotain jo se, että jos koteloon asentaa CD-aseman, ei  kotelon
etupaneeli mene enää kunnolla kiinni. Täysin mahdoton yhtälö on jo monen Amigis-
tin omaama CD-asema ja 5,25 tuuman kiintolevy, sillä näitä kahta laitetta ei ko-
telon sisälle samaan aikaan saa mahtumaan.  Itse  omistamani  kaksi  3,5  tuuman
kiintolevyä sekä CD-asema vielä juuri ja juuri mahtuivat kotelon sisään, joskaan
ruuveja en saanut enää  kiinni.  Johto  sekamelskaan  kyllästyttyäni  sekä  vir-
talähteen lauettua ostin tornin puoliksi olosuhteiden pakosta, mutta valitsemaa-
ni Eagleen olen ollut enemmän kuin tyytyväinen. Sen ansiosta koneeni näyttää nyt
kunnon työasemalta entisen harrastelijalookin sijaan.


{3Millainen?
{3----------

Torni on tyylikäs. Kaikki kytkimet on sijoitettu helposti  saavutettaville  pai-
koille etupaneeliin, ja myös designiin on nykypäivän trendin mukaan  kiinnitetty
huomiota. Kaikki merkkivalot ovat erivärisiä, jolloin ei  jää  arvailun  varaan,
mitä kone milloinkin tekee. Ainoa kosmeettinen puute tornissa on  sanan  "Amiga"
puuttuminen, vaikka tornissa Eaglen  logo  komeileekin.  Tästä  johtuen  koneeni
nähdessään moni tuttavani on jo luullut minun  siirtyneen  sen  kaksikirjaimisen
omistajaksi, mutta yllätys onkin ollut suuri, kun olen kertonut sisällä sykkivän
Motorolan prosessorin. Mukana tulevat myös virta-avaimet, joten koneen saa  myös
lukittua, sillä A4000:n emolevyltähän löytyy liitin  myös  näppäin/hiirilukolle,
joka sijaitsee niinikään tornin etupaneelissa.

Shuttle-kortti on samantyylinen piirilevy kuin A4000:n tytärkortti, mutta  asen-
tuu torniin emolevyn suuntaisesti tytärkortin tullessa 90 asteen kulmaan  emole-
vyyn nähden. Shuttlessa on seitsemän Zorro III, neljä PCI-, kolme ISA- ja  kaksi
videoväylää. Zorro III -paikoista on kuitenkin vain viisi DMA-paikkoja,  johtuen
Super Buster -piiristä (A4000T:ssähän on viisi Zorro III -paikkaa). Tämä ei kui-
tenkaan tuota ongelmia, sillä käyttämistäni korteista GVP:n IO Extender  ja  Cy-
bervision 64/3D eivät käytä DMA:ta  ollenkaan  ja  toimivat  ongelmittaa  ei-DMA
väylässäkin, joita on siis kaksi. Nämä kaksi väylää  ovat  määritettävissä  vii-
dellä jumpperilla.


{3Miten?
{3------

Koska tornin mukana toimitetaan vain saksankieliset ohjeet, saattaa moni  tornin
ostaja olla helisemässä tornia kootessaan. Tässä tapauksessa voin kuitenkin  to-
deta, että neljän vuoden saksan lukemisesta on  vihdoin  jotain  hyötyäkin.  :-)
Asennus aloitetaan pöytäkotelon purkamisesta, mikä on  koko  operaation  helpoin
osa.  Siihen  ei  pahemmin  ohjeita  tarvita,  sillä  jokainen  hommaan  ryhtyvä
ymmärtänee, mitä osia vanhasta kokoonpanosta pitää siirtää uuteen koteloon, mitä
ei. Ohjeissa ei kuitenkaan mainita emolevyn alla olevaa eristelevyä,  joka  kan-
nattaa siirtää myös uuteen koteloon, sillä vastaavanlaista ei tornin mukana toi-
miteta.

Torniin on mahdollista sijoittaa myös A4000:n  alkuperäinen  tytärkortti,  mutta
päätin ostaa koteloon myös  Shuttlen,  jolloin  korttipaikat  saisi  vaakatasoon
eivätkä ne heti loppuisi kesken. Emolevyn asennus koteloon  on  helppoa,  kunhan
ensin saa 3,5 tuuman levyasemakehikon  irti.  Tämä  tuottikin  minulle  harmaita
hiuksia, sillä yksi ruuveista, joilla kehikko on kiinnitetty, on lievästi sanoen
sijoitettu mahdottomaan paikkaan kotelon seinän ja itse  kehikon  väliin.  Tämän
ruuvin  avaamiseen  suosittelen  varustautumaan  erittäin  pitkävartisella  ris-
tipääruuvimeisselillä. Lisäharmia aiheutti se, etteivät emolevyn kiinnitysmutte-
rien kannat olleet aivan kohdallaan. Tästä kuitenkin selvisin huomaamalla,  että
kantoja on mahdollisuus liikuttaa muutaman millimetrin verran.

Tytärkortin eli Shuttlen asentaminen saattaa myös olla vaikeaa.  Ellei  se  heti
mahdu paikalleen, kannattaa vasaroida tornin  pohjassa  olevat  urat  matalaksi.
Tästä ei ole mitään haittaa, ja kortit menevät edelleen niille kuuluville urille
taivuttelematta.

Saamassani tornissa olivat kiintolevyjen virtajohdot sen verran lyhyttä  mallia,
etteivät ne ylttäneet 3,5 tuuman paikkoihin asti ilman jatkojohtoa, joka PC  Su-
perstoressa maksoi kympin. Esittelykuvassa tätä vikaa ei kuitenkaan esiinny, jo-
ten tämä saattaa olla vain minun kappalettani koskeva epäkohta.  Kannattaa  myös
huomioida, että monissa A4000:ssa on epästandardi 1,5 tuuman korkuinen  levyase-
ma. Tällaisen levyaseman saa kiinni myös Eagleen, mutta sen ylä/alapuolelle  jää
puolen tuuman korkuinen aukko, koska 3,5 tuuman  levyasemapaikat  on  mitoitettu
yhden tuuman korkuisille asemille.



{3Miltä nyt tuntuu?
{3-----------------

Hyvältä. Minkäänlaisia yhteensopivuusongelmia ei ole esiintynyt, enkä ole tornin
ostettuani joutunut luopumaankaan mistään,  paitsi  korviani  häirinneestä  vir-
talähteen metelistä. Kone ei enää vie  muutenkin  vähissä  olevaa  pöytätilaani,
vaan seisoo siististi pöydän alla. Kaikki  käyttämäni  laajennuskortit  toimivat
entiseen tapaan paitsi ALF3, joka ei leveytensä vuoksi mahdu koteloon, jos kansi
on ruuvattu kiinni. Sama luultavasti  koskee  kaikkia  levyohjaimia,  joissa  on
paikka kiintolevylle. Tällaisia en kuitenkaan usko monen enää käyttävän.


{3Tekniset tiedot
{3--------------- 

{3        Eagle A4000-torni

        Hinta:          1590 mk

        Mitat:          62 cm x 19 cm x 42 cm (korkeus/leveys/syvyys)

        Valot:          Power, disk, turbo, MHz

        Kytkimet:       Power, reset, turbo, keylock

        Levyasemapaikat: 6 x 5,25" ja 5 x 3,5", joista kaksi etupaneelissa

        Virtalähde:     115V/230V 230W


        Muuta:

        - Paikka Pentium 233 MMX -laajennuskortille sekä sen liittimille.
        - Takapaneelissa A4000:n perusliittimien lisäksi paikka toiselle
          SCSI-liittimelle sekä RS232C-liittimelle (serial/parallel/SCSI).

{3        Shuttle A4000

        Hinta:          1150 mk / 1290 mk (tornin kanssa/ilman tornia)

        Korttipaikat:   7 x Zorro III, 3 x 16-bit ISA, 4 x 32-bit PCI,
                        2 x Video

        Jumpperit:      DMA-paikkojen valitsemiseksi

        Liittimet:      P233MMX-laajennukselle, sekä virtajohdot 2x
                        virtalähteeseen ja emolevylle.

        Muuta:

        - Zorro III -paikoista viisi on DMA-paikkoja Busterin rajoitusten
          takia.

Molempia tuotteita myy  yhdessä  ja  erikseen  Amigator,  puh.  (02)  234  5333,
http://www.sip.fi/~aho/. 

        Testattu:

        - Amiga 4000 040/30 MHz, AmigaOS 3.0, Buster rev 11
        - CyberVision 64/3D, Toccata, IO Extender, ALF3 SCSI
        Hyvää:
 
        + Laajennustila ei varmasti lopu kesken 
        + Myös PC:n saa samaan koteloon 
        + Tyylikäs 
        + Saa myös lattialle pois pöytätilaa viemästä
        + Tilaa ylimääräisille liittimille myös takapaneelissa 
        + Tukevarakenteinen 
        + Hiljainen
        + Ei yhteensopivuusongelmia

        Huonoa: 

        - Suhteessa kallis
        - Vain saksankieliset ohjeet

        Yleisarvosana: 94%
