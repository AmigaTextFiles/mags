2
1*

{3                         Amiga ja Nepa ne yhteen soppii
{3                         ------------------------------

                                Markku Heikkinen


Otaksun, että kuulun siihen suuren joukkoon, joka on  aloittanut  tietokoneitten
kanssa pelehtimisen Kuusnepasta eli Commodore 64:sta. 80-luvun loppupuolisko  ja
vielä muutama vuosi tätäkin vuosikymmentä meni tuon pikku voimanpesän  kimpussa.
Monta iloista iltaa meni tapellessa temppuilevien kasettien ja  levyjen  kanssa.
Näin jälkikäteen aika oli kullannut muistot ja kaikki ikävät puolet olivat unoh-
tuneet. Tästä syystä olikin aika verestää vanhoja muistoja ja pistää  kone  niin
sanotusti "tulille".

Aikani testailtuani vanhoja levykkeitä ja kasetteja nurjat puolet alkoivat  taas
mukavasti tulla mieleen. Jotkut levykkeet eivät toimineet ja kasettiasemakin oli
koko ajan eri mieltä kanssani säädöistä. Huolestuttavinta  oli,  että  levykkeet
olivat alkaneet pehmetä ajan hampaissa ja moni vanha  suosikkidemoni  kieltäytyi
enää toimimasta. Totta kai tuollainen pisti harmittamaan, ja niinpä kiitos  kou-
luni sujuvien nettiyhteyksien aloin etsiskellä vanhoja  suosikkejani  uudelleen.
Niitä alkoikin löytyä kerrassaan mahdottomasti - olin suorastaan ällikällä lyöty
löytämäni tavaran määrästä.

Kaiken muun lisäksi oli todella yllätys huomata, että jopa kohtalaisen  tuoretta
softaa oli tarjolla - eihän tämä kone ole vielä läheskään kuollut! Sitten  iski-
kin ongelma: miten siirtää nuo ohjelmat Nepalle? Helpoin mahdollisuus olisi tie-
tenkin ollut se, että olisin pyörittänyt ohjelmia  emulaattorilla,  mutta  koska
Amigani on jäänyt vaille uusimpia turbokortteja  ainaisen  köyhyyteni  ansiosta,
hylkäsin ajatuksen. Onhan todettava, että aito on aina aito. Mutta miten siirtää
nuo tiedostot? Takaisin vain linjoille, kyllä sieltä varmaan jotain  löytyy,  ja
löytyipä hyvinkin parikin kokeilemisen arvoista ohjelmaa. Ensimmäinen kokeilema-
ni ohjelma oli nimeltään JNET. Suomalaista alkuperää oleva ohjelma vaati alkute-
kijöiksi tekemään tarvittavan kaapelin Amigan ja Nepan välille.

Kaapeli tuli Amigan rinnakkaisportin ja Nepan user portin välille. User  portiin
en löytänyt asiaan kuuluvaa liitintä, joten otin  kolvin  kauniiseen  käteen  ja
kolvasin tarvittavat johtimet suoraan piirilevylle. Ohjelmankin käyttö alkoi su-
jua alkusekoiluiden jälkeen, ja olihan se kieltämättä leuhka tunne, kun Nepa lu-
ki Amigan kiintolevyä. Jostain syystä  vain  kaikki  ohjelmat  eivät  suostuneet
siirtymään. Syy siihen ei ole vielä tähän päivään  mennessä  minulle  selvinnyt.
Alku oli kuitenkin hyvä, ja kun tuo kaapeli tuli kerran tehtyä, niin se käy sit-
ten kyllä muidenkin ohjelmien kanssa. Se toinen ja samalla suosikikseni  noussut
ohjelma kantaa nimeä PDATA.

Ohjelma on tarkoitettu pelkästään tiedostojen ja hakemistojen siirtoon, kun taas
JNETilla pystyi myös ajamaan lataamansa ohjelma heti. PDATA osoittautui  graafi-
suutensa ansiosta paljon mukavammaksi käyttää ja tiedonsiirtokin onnistui ongel-
mitta, joten päätin vakiinnuttaa tämän ohjelman suosikkien joukkoon. Tämä ohjel-
ma on myös suomalaista laatutuotantoa.  Aivan  oma  lukunsa  oli  myös  opetella
käyttämään Nepan pakkaus- ja purkuohjelmia, mutta se on taasen ihan oma tarinan-
sa...

En tiedä, miten on muiden vanhojen sotaratsujen laita, mutta ainakin minun lank-
kuni on  taas  välillä  jopa  kovassakin  käytössä.  Enää  on  ongelmana,  mistä
löytäisin lisää lerppuja....

PS. Kaikille kiinnostuneille: kyseiset ohjelmat (ja varmaan myös monet muut kel-
volliset) ovat  saatavilla  ainakin  Aminetista,  Funetista  ja  luulisi  niiden
löytyvän myös  hyvin  varustetuista  purkeista.  Esitellyt  ohjelmapaketit  ovat
jnet.lha ja pdata352.lha.

Kirjoittajan tavoittaa sähköpostitse osoitteesta marhete5@sun1.kajak.fi.
