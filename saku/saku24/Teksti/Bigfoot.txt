2
1*

{3                             Kun Bigfoot kompastui
{3                             ---------------------

                                  Jarmo Piippo


Vanhan ja viisaan sanonnan mukaan kaikkia munia ei pidä laittaa  samaan  koriin.
Nykyään olen tyytyväisempi kuin koskaan, että olen aina ottanut kyseisen  sanon-
nan huomioon myös tietokoneiden käytössä pitämällä varmuuskopiot ajan tasalla.

Amigassa kiintolevyn lukupäiden siirtomekanismi pääsee erittäin vähällä rasituk-
sella verrattuna virtuaalimuistia käyttäviin käyttöjärjestelmiin. Varsinkin ver-
rattuna erääseen suosittuun  järjestelmään,  joka  tunnetusti  antaa  lukupäille
lähes jatkuvaa rumbaa.

Kevyestä käyttöasteesta huolimatta - tai sitten juuri sen  takia  -  puolitoista
vuotta käytössä olleen Quantum Bigfoot  2110AT  kiintolevyni  lukupäät  keksivät
ryhtyä oma-aloitteisesti työllistämään itseään.

Kun resetoin koneen, alkoivat levyn lukupäät rapista jatkuvasti niin  että  koko
levy tärisi. Resetointi EI tapahtunut tallennuksen aikana.  Kone  käynnistyi  ja
toimi hitaasti, ja kaikkiin vähänkään isompiin tiedostoihin oli ilmestynyt paho-
ja lukuvirheitä. Itse tiedostot olivat levyllä ehjinä, mutta niiden luku ei  eh-
tinyt onnistua, kun lukupäät vipattivat koko ajan edestakaisin.

Kyse ei selvästikään ollut käyttöjärjestelmän validointiohjelmasta, koska  data-
siirron merkkivalo-LED paloi ainoastaan oikeiden lukuoperaatioiden aikana. Muul-
loin se pysyi pimeänä jatkuvasta rutinasta huolimatta. Yritin myös alustaa  yhtä
osiota, mutta rutina jatkui silloinkin ja alustus jumittui hetken päästä täysin.
Rutina loppui ainoastaan siksi aikaa, kun piti reset-näppäimiä  pohjassa  (koska
resetointi aktivoi myös levyasemien reset-linjan). Heti kun sen vapautti, rutina
jatkui.

Kokeilin levyä myös IDE-kaapeli irrotettuna, pelkällä virtaliittimellä,  jolloin
levy käyttäytyi juuri samoin. Heti kun se oli kiihdyttänyt normaaliin  käyntino-
peuteen, lukupäiden rutina taas alkoi  ja  jatkui  niin  kauan  kuin  virta  oli
päällä.

Seuraavana päivänä kokeilin levyä uudestaan, jolloin  se  yllättäen  toimi  taas
täysin normaalisti, aivan kuin mitään ei olisi tapahtunutkaan. Esittää viatonta,
että olisi hankala saada vaihdettua se takuuseen uuteen.  Tiedostot  pystyi  ko-
pioimaan toiselle levylle (SCSI) ongelmitta.  Levy  ehti  myös  lämmetä  normaa-
lilämpöiseksi, mutta vika ei tullut takaisin. Tämä tarkoittaa, että levyn elekt-
roniikan tila on nyt "flaky".

Luottamustani Quantumin levyihin tämä tapaus ei tosin järkytä,  sillä  vanhemmat
3,5-tuumaiseni ovat toimineet jo vuosikausia ilman mitään ongelmia.  Kumpaankaan
ei ole edes ilmaantunut ainuttakaan bad blockia lähes jatkuvasta käytöstä huoli-
matta. Ilmeisesti uudemmat Bigfoot-mallitkin ovat  luotettavia,  minun  ostamani
yksilö taisi kuulua niihin huono-onnisiin alkueriin.

Tätä kirjoitettaessa Bigfoot on edelleen maahantuojalla, eikä lopullista tuomio-
ta ole vielä kuulunut. Hiukan pelottaa, ettei vikaa  saada  toistettua  ja  sama
Isojalka löntystelee takaisin luokseni.

Mutta riittäisikö muka yksi vika kerrallaan? Ei tietenkään!

Lisäharmina virtalähteeni tuulettimen laakerointi alkaa  olla  loppuun  kulunut.
Tuuletin kehitti viime vuoden lopulla mukavan tavan yllättää  pahaa-aavistamaton
tietokoneilijaparka satunnaisesti esiintyvällä hermoja repivällä jyrinällä.  Jo-
kainen viallista kuulalaakeria kuunnellut tietää mistä on kysymys.  Miten  seit-
semän sentin levyinen puhallin voikin kehittää tuollaisen karjunnan? Tärinä tun-
tuu jopa lattiassa.

Väliaikaisesti laite tuntuu nyt toimivan kohtalaisen hiljaa, kun käänsin sen eri
asentoon. Vaihto on kuitenkin edessä ennemmin tai vielä ennemmin. Vika tuli  so-
pivasti hiukan vuoden mittaisen takuuajan päättymisen jälkeen. Kyseessä  on  ta-
vallinen PC-virtalähde, joten voi tietysti olla, ettei sitä ole  tuon  pidempään
oletettu tarvittavankaan. 
