2
1*

{3                       Kokemuksia PowerPC-kiihdyttimestä
{3                       ---------------------------------

                                Simo Koivukoski


CyberStormPPC tulee uskollisesti Phase  5:n  tyyliin  mustassa  pahvilaatikossa.
Laatikosta löytyy prosessorikortin lisäksi kuvitettu kierreselkäinen  ohjekirja,
joka sisältää saksan- ja englanninkieliset ohjeet kortin  asennukseen  sekä  Cy-
berStormPPC-prosessorikortilla olevan Wide-SCSI-ohjaimen terminointiin ja  lait-
teiden kytkemiseen siihen. Kaivettaessa  syvemmältä  mustaa  pahvirasiaa  sieltä
löytyy CD-ROM-levy ja asennuskorput. PowerUP-romppu sisältää apuohjelmia, työka-
luja sekä demoja. Vieläpä laatikosta löytyy normaalit rekisteröinti- ja takuula-
put ja valkoinen Powered by Amiga -tarra. Sen  voi  vaikka  laittaa  nimettömään
tornikoteloon, jos sellaiseen on sattunut Amigansa tornittamaan.

Ensimmäiseksi asennetaan 68060- ja PowerPC-kirjastot käynnistysosiolle.  Se  käy
helposti asennuslevykkeeltä, josta  löytyy  Installer-ohjelma.  Asensin  CyberS-
tormPPC:hen neljä 32 Mt:n SIMM-palikkaa. Vaikka SIMMit pitääkin  lisätä  pareit-
tain PowerPC:n 64-bittisen osoituksen takia, ei niistä mene puolet hukkaan, vaan
68060 käyttää edelleen  koko  määrään  normaaliin  tapaan  32-bittisenä.  Avasin
A4000:n ja otin alkuperäisen 25 MHz:n 030-prosessorikortin pois ja vaihdoin kah-
den jumpperin asentoja A4000:n emolla (J100, J104). Samojen jumppereiden asento-
ja pitää vaihtaa, jos korvaa 030:n 040:lla, mutta jos 040:n korvaa 060:lla, niin
jumpperit ovat jo valmiina oikein.

Jumpperit asettavat A4000:n käyttämään kidettä, joka on prosessorikortilla.  ROM
speed -jumpperin asetin nopeampaan tilaan (160 ns) jo  päivittäessäni  aikoinaan
Kickstart 3.1:een. ROM speed -asetuksen nopeudella ei enää CyberStormPPC:n kans-
sa ole merkitystä, sillä Kickstart-ROM kannattaa mapata Fast-muistiin, koska sen
lukeminen sieltä on huomattavasti nopeampaa. ROM2Fast-käsky  siirtää  Kickstart-
ROMin fastiin ja suojaa sen samalla MMU:lla,  joten  sekoilevat  ohjelmat  eivät
pääse  kirjoittamaan  roskaa  sen  päälle.  Jumppereiden  asetusten  vaihtamisen
jälkeen laitoin CyberStormPPC:n paikoilleen - yllättäen helposti. Painelin  sitä
vielä varmuudeksi kauttaaltaan, jotta se on kunnolla pohjassa. Sitten  ei  muuta
kuin kone kasaan ja menoksi.

Koska omistin aikaisemmin A1200:n, jossa oli Blizzard 1260, niin  tiedän  kuinka
nopea on  060-prosessori.  Toisaalta  en  ole  koskaan  ennen  käyttänyt  060:aa
näytönohjaimen kanssa, joten pientä jännityksen makua oli ilmassa koneen  boota-
tessa. Kaikki tuntui toimivan hyvin ja todella kevyesti sekä  nopeasti.  SysInfo
paljasti A4000:n emolla olevan 16 Mt Fastin  olevan  pienemmällä  prioriteetillä
kuin CyberStormPPC:ssä oleva, eikä sinne ole laitettu ohjelmia. Hyvä  niin,  eli
CyberStormissa oleva Fast-muisti käytetään ensin. Etenkin PowerPC:n kanssa  kan-
nattaa varata riittävästi muistia prosessorikortille, sillä PowerPC:n  64-bitti-
nen muistinosoitus menee suorastaan polvilleen, jos se  joutuu  hakemaan  tietoa
A4000:n emolla olevalta Fastilta.

Availin Workbenchin hakemistoja ja ikonit melkein lentävät ruudulle  aina  uuden
hakemiston auetessa. Zorro III -väylässä oleva Picasso IV ja 68060 on mainio yh-
distelmä! Latasin Miamin, jotta pääsisin kokeilemaan Netissä surfaamista,  mutta
sitten alkoivat ongelmat. Kone  jumahteli  oudosti  YAMia  käytettäessä.  Aikani
pähkäiltyäni keksin kokeilla alkuperäistä serial.deviceä. Nyt  kaikki  rupesikin
pelittämään kuten pitää. Testasin vielä muutamaa alkuperäisen serial.devicen no-
peampaa korvaajaa, mutta kaikki tuntuivat jumittuvan. No,  eipä  tuosta  haittaa
ole, sillä alkuperäinen serial.device tuntuu toimivan 115 200:n päätelaitenopeu-
della ongelmitta. Nyt siis pääsin käyttämään IBrowsea Netissä.  Surfaaminen  Pi-
casso IV:n ja 060:n kanssa 1024x768 (80 Hz) lomittamattomalla truecolor-näytöllä
on kyllä nautittavaa!
Pientä boostausta CyberStormPPC:n nopeuteen saa  vielä  laittamalla  startup-se-
quenceen ROM2Fastin lisäksi Set60nsModen. Se nopeuttaa  muistinosoitusta,  mutta
vaatii vähintään 60 ns:n hakuaikaan pystyvät SIMMit, kuten  minulla  on.  Sitten
vielä kannattaa laittaa SetFastAVec, joka nopeuttaa taskin  vaihtoa  680x0:n  ja
PowerPC:n välillä. WBStartupissa kannattaa  ajaa  CyberPatcher,  joka  nopeuttaa
060:sen FPU:n toimintaa eri ohjelmien kanssa.

Entäs PowerPC-ohjelmat? Hain Netistä VDoomin, joka perustuu hyvin tehtyyn  ADoo-
miin. ADoomin lähdekoodi on siis käännetty PowerPC:lle  ja  nimeksi  on  annettu
VDoom. 680x0-pohjainen ADoom ei juuri montaa framea sekunnissa  hyötynyt  Picas-
sostani, kun CPU:na oli EC030. Kuitenkin 060:n ja Picasso IV:n kanssa  A4000:sta
on mitattu yli 32 fps:n nopeuksia. Heh - olin tipahtaa tuolilta, kun VDoom käyn-
nistyi. Pelaaminen on todella nautittavaa, ehkä vähän  liiankin  vaikeaa,  koska
viholliset liikkuvat  todella  liukkaasti!  Ohjaaminen  on  nopeata,  eikä  töki
missään vaiheessa ruudun ollessa suurimmalla tarkkuudella.

Testasin VDoomin fps:t -timedemo demo3 -optiolla, mutta  se  ei  oikein  antanut
luotettavaa tulosta vaan väitti VDoomin pyörivän yli 150:llä fps:llä.  Ajattelin
että -fps-optio antaisi todennäköisesti paremman kuvan  ja  käynnistin  VDoomin.
Kävellessä eri paikoissa ruudulla näkyvä fps-lukema pyörii 40:n kummallakin puo-
lella. Luku vaihtuu sellaista tahtia että  siitä  on  melkein  mahdotonta  saada
selvää. VDoomin paketissa tulee mukana myös  VDoomPPC_HiRes,  joka  avaa  Doomin
640x400-näytölle! Ruudun ollessa suurimmalla tarkkuudella liikkuminen  on  edel-
leen erittäin jouheaa. Lattiat, pylväät, seinillä olevat kuvat  sekä  viholliset
näyttävät tässä tilassa huomattavasti paremmilta. Legoisuus on  vähentynyt  mer-
kittävästi, ja ainoa miinus tästä oli että jos  meni  aivan  seinän  lähelle  ja
kääntyi, peli tahmasi hieman. Mutta pelattavuutta se ei vähennä yhtään!  Erilai-
sia Doom-porttauksia kannattaa hakea netistä  osoitteesta  http://www.pluk.com/.
Doomien   fps-mittauksia   eri   Amiga   kokoonpanoissa    löytyy    osoitteesta
http://www.balldesi.demon.co.uk/.
Sitten testasin ViewToolia, joka on PowerPC-pohjainen JPEG-kuvien  katseluohjel-
ma. Nopeus on "riittävä", sillä Sony 17" Trinitron 200ES -monitorini ei edes eh-
di vaihtaa uutta kuvataajuutta, ennen kuin isotkin JPEGit on  purettu  24-bitti-
seksi kuvaksi. Musiikin kuuntelua testasin PPC-portatulla  MPG123:lla,  jota  ei
pidä sekoittaa Aminetista löytyvään 680x0-versioon. PowerPC-versio  löytyy  vain
osoitteesta http://www.ph-cip.uni-koeln.de/~jakob/mpg123.lha. MPG123 soitti  on-
gelmitta kaikki testaamani MP3-tiedostot. Yllättävänä havaintona huomasin, ettei
mpegien soitto häirinnyt 060-prosessoria, vaan moniajo toimi samalla  loistavas-
ti!

Tätä kirjoittaessani CyberStormPPC on ollut minulla viikon päivät, enkä ole juu-
ri ehtinyt PowerPC-ohjemia testaamaan, mutta  kaikki  testaamani  ohjelmat  ovat
toimineet ongelmitta. PowerPC:lle ei luonnollisesti ole vielä  hirveästi  ohjel-
mia, mutta nyt kun Amiga International  antoi  sille  tukensa,  rupeaa  varmasti
PowerPC:lle tulemaan nopeammin ohjelmia. Myös A1200:n PowerPC-turbojen tuotannon
aloittaminen varmasti vaikuttaa positiivisesti. Sitä kautta PowerPC-ohjelmoijien
määrä lisääntyy edullisten A1200:n PowerUp-korttien myötä.

Jonkin verran on kuitenkin jo saatavilla ohjelmia,  kuten  PPaintilla  PPC-blit-
taus-kirjastot. Ak-datatyypeistäkin  on  tullut  kaksi  PowerPC-versiota,  jotka
boostaavat AWebin kuvien lataamista epäilemättä mukavasti. En näitä ole  kokeil-
lut, koska ne vaativat rekisteröidyn version. Tällä hetkellä AWeb on ainoa  Ami-
gan selain joka tulee myös Javaa, joten varmasti rekisteröintejä on  Ak-datatyy-
peille odotettavissa. Toinen PowerPC:tä tukeva rekisteröinnin vaativa ohjelmisto
on SView. Sillä pystyy katselemaan kuvia ja konvertoimaan niitä lukuisista  for-
maateista toiseen. Freeware-puolelta löytyy muutamia MPEGien  koodaus/soitto-oh-
jelmia sekä erilaisia fraktaalienlaskuohjelmia ja  maisemageneraattoreita.  Myös
mpeg-videoiden katseluohjelmia on muutamia. Yksi sellainen testaamani katseluoh-
jelma nimeltä Frogger näyttää JPEG-videoita 8-bittisellä Workbench-näytöllä kii-
tettävää vauhtia. RC5-koodin purkamista voi myös vauhdittaa PowerPC:llä.  Amine-
tiin on miltei joka käyntikerralla tullut jotain uusia PowerPC-ohjelmia korttini
omistusaikana.

Phase   5:n   sivuilta   (http://www.phase5.de/products/statement/pupliste.html)
löytyy koko joukko ohjelmistotaloja, jotka ovat lupautuneet tekemään tai ovat jo
tehneet   ohjelmia   PowerPC:lle.   Netistä   löytyy   myös   PowerPC   homepage
(http://hem.passagen.se/studiox/powerup/index.html), jonne on kerätty  ohjelmia,
linkkejä  jne.  Sieltä  löytyy  myös  uutissivun  muodossa  viimeisintä   tietoa
PowerPC:stä. Andre Osterhuesin kotisivuilla (http://erratic.home.pages.de)  kan-
nattaa myös käydä poikkeamassa. Kaveri on itse kääntänyt PowerPC:lle joukon  oh-
jelmia,    jotka    ovat    siellä    saatavilla.    CyberGFX:n     kotisivuilta
(http://www.vgr.com/ppc/) löytyy myös PowerPC-ohjelmistoja.  PowerPC-tietoa  voi
myös ammentaa postituslistoilta. Listoja on kaksi, käyttäjille  ja  ohjelmienke-
hittäjille. Liittymisohjeet löytyvät aiemmin mainitulta CyberGFX:n kotisivulta.

Picasso IV:stä kiinnostuneiden kannattaa käydä osoitteessa  http://www.villaget-
ronic.com/amiga/. Myös Picasso96-ohjelmistolle on postituslista, jonka liittymi-
sohje on edellämainitulla sivulla. P96-ohjelmiston kanssa toimivat  myös  Cyber-
alkuiset grafiikkaohjelmistot ja joku niistä jopa  tukee  esim.  Picasso  IV:stä
löytyvää hardware-pohjaista PIP (Picture In Picture) -toimintoa. Picasso IV toi-
mii hyvin CyberStormPPC:n kanssa. Jos jo jonkin näytönohjaimen omistaa,  kannat-
taa mennä katsomaan sivulle http://www.uea.ac.uk/~suamiga/rtggames.html ohjelmia
ja demoja, jotka toimivat näytönohjainten kanssa.

Huhuna olen kuullut, että Picasso IV olisi mahdollista  kytkeä  samalla  tavalla
CyberStormPPC:hen kuin CyberVisionPPC. Asian todenperäisyyttä en tiedä ja vaikka
se onnistuisikin, saattaa ongelmia tulla oikeuksissa jne., joten huhu  kannattaa
jättää  omaan  arvoonsa.  Toinen  huhu  kertoo  Motorolan  onnistuneen   saamaan
PowerPC-sirun toimimaan 1000 MHz:n taajuudella. Kyseessä olisi kuulemma  kuiten-
kin ollut vain demokappale, josta puuttuu FPU jne. Jos tässä on vähääkään totta,
niin Intel on pienissä vaikeuksissa. ;-)

Tällä kokoonpanolla on Amigaa mukava käyttää. Viime kesänä ostetun Picasso  IV:n
jälkeen kone on tuntunut vakaammalta kuin koskaan, eikä CyberStormPPC sitä näytä
serial.device-ongelman selvittyä vähentävän. Aikanaan kun ostin A1200:aani Bliz-
zard 1260:n, oli se pieni pettymys. Tätä ei siis  pidä  käsittää  väärin,  sillä
totta kai  LhA-pakettien  purku  jne.  nopeutui  ja  ohjelmat  saivat  kaivattua
vääntöä, mutta kun värien määrän nosti 256:een AGA:lla, oli koneen  käyttö  tus-
kaa. Kun kone sitten vaihtui A4000:een, jossa oli  030-prosessori,  niin  rupesi
pian kaipaamaan 060:aa. Kuitenkin ostin ensin Picasso IV:n, joka vaikutti konee-
seen kuin turbo! Esimerkiksi IBrowsen kanssa 24-bittisellä näytöllä  kuvat  vain
lätkitään näkyviin ilman sen kummempia viiveitä nopeasta vierityksestä  puhumat-
takaan.

Picasso IV:n kanssa ei ole tullut pientä pettymyksen tunnetta  kertaakaan,  vaan
se on ollut koko rahan vastinetta. Nyt kun koneessa on taas 060, huomaa  Picasso
IV:n voiman siitä, ettei kuvien näyttäminen IBrowsen kanssa enää juuri  nopeutu-
nut. Totta kai monimutkaisilla sivuilla 060:n vaikutuksen näkee heti. IBrowselle
on luvattu PowerPC-tuki, jota odotan mielenkiinnolla. PowerPC:n nopeus on todel-
la vaikuttavaa testaamillani ohjelmilla. 68060:kin pääsee aivan eri tavalla  oi-
keuksiinsa näytönohjaimen kanssa kuin AGA:lla.

A1200:aa tornitettaessa kannattaa huomioida se, ettei Zorro II -väylä ole  Chip-
muistin osoitusta yhtään nopeampi! Esim. CyberVision 64/3D  pääsee  oikeuksiinsa
vasta Zorro III -väylässä. Tästä huolimatta Zorro II -väyläinenkin  näytönohjain
hakkaa AGA:n mennen tullen, kun halutaan surfata netissä 24-bittisellä  näytöllä
tai käyttää Workbenchiä 256:lla värillä.

Kirjoittajan tavoittaa sähköpostitse osoitteesta shk@sci.fi. 
