2
1
1 CygnusEd.IFF 0 79*

{3                        CygnusEd Professional Release 4
{3                        -------------------------------

                                  Janne Siren


CygnusEd on epäilemättä eräs legendaarisimmista ohjelmista  Amigan  historiassa.
CygnusEdin, tutummin CEdin, ensimmäinen versio julkaistiin  jo  vuonna  1987  ja
vuosien saatossa editori on kiistatta noussut Amigan tekstieditoreiden  parhaim-
mistoon. Oikeastaan vain shareware-editori GoldEd on onnistunut varastamaan osan
CygnusEdin saamasta huomiosta muokattavuudellaan ja runsailla ominaisuuksillaan.

GoldEd ei kuitenkaan ole, ainakaan allekirjoittaneen kirjoissa, pystynyt  lunas-
tamaan sitä samaa käyttömukavuuden tunnetta kuin tutuksi tullut, nopea ja sulava
CygnusEd. Valitettavasti vain CEdin kehitys on ollut jäissä yli neljä vuotta  ja
myös sen löytäminen kaupoista on ollut tuskan takana. Nyt tilanteeseen  on  vih-
doinkin tullut korjausta, ja Termin tekijä  Olaf  Barthel  yhdessä  Schatztruhen
kanssa jatkaa legendan tarinaa.

CygnusEd Progessional Release 4  eli  CygnusEd  4.2  toimitetaan  CD-ROM-levyllä
elektronisten ohjeiden ja erinäisten oheisohjelmien kera.  Levystä  on  käytetty
vain 32 megatavua, mutta paljon mieluummin editorin silti asentaa rompulta  kuin
levykkeiltä. CEdiä voi toki tarvittaessa käyttää suoraan rompultakin.


{3Vakuuttava huoltopäivitys
{3-------------------------

Suuria mullistuksia ei nelosversiosta löydy, mikä onkin tässä  tapauksessa  ihan
suotaavaa. Ohjelman päivittämisessä on keskitytty toimivuuden varmistamiseen  ja
pitkään vaivanneiden ongelmien ratkaisemiseen, mutta samalla on silti säilytetty
sen vanha tunnelma ja tuntuma, joka alkujaan teki  CygnusEdistä  niin  suositun.
CEd toimii edelleen vauhdikkaasti 68000-koneella, megatavun muisti on  tarpeeksi
ja käyttöjärjestelmäversioksi riittää 2.04.

Puutteellisilta osilta ohjelmaa on asianmukaisesti  nykyaikaistettu.  CygnusEdin
rakenteeltaan epätavalliset valikot on uudelleenorganisoitu vastaamaan suosituk-
sia ja käyttöliittymän kirjasin on vihdoinkin käyttäjän asetusten mukainen  kai-





















kissa tilanteissa. Uusi versio on myös yhteensopiva Picasso II-, CyberGraphX- ja
Picasso96-ohjelmistojen kanssa, joten näyttökorttien omistajat voivat  huokaista
helpotuksesta.

Editorin hakuikkuna on uusittu ja siihen on lisätty pari uutta nappulaa. Haetta-
vaa merkkijonoa voi nyt tarvittaessa  täydentää  C-tyylisillä  erikoiskoodeilla,
esimerkiksi \n vastaa enteriä ja \t  tabulaattoria.  Rivien  maksimipituutta  on
kasvatettu 4000 merkistä 32000:een, joka lienee useimmille tarpeeksi. Valikoihin
on myös lisätty joukko hyödyllisiä toimintoja, mm. tabulaattoreiden  muuttaminen
välilyönneiksi ja takaisin, sulkujen löytäminen ja sanan merkitseminen.

Lisäksi ohjelmaan on lisätty AppWindow- ja AppMenu-tuki, eli CEd avaa nyt  auto-
maattisesti sen ikkunaan  tiputetut  tiedostot  ja  Workbenchin  Tools-valikosta
löytyy Open with CygnusEd -toiminto. Mukana on myös  uusia  ARexx-komentoja,  ja
koko joukko ikäviä bugeja on korjattu.


{3Paras entistäkin ehompana
{3-------------------------

CygnusEd 3.5:n ostaneille 4.2 ei välttämättä ole kovin mullistava päivitys, mut-
ta siitä huolimatta sitä voi suositella lämpimästi  kaikille.  CygnusEd  on  nyt
kaikin puolin entistäkin parempi ohjelma, enkä enää mitään muuta editoria  voisi
kuvitellakaan Amigalla käyttäväni. Toivon kuitenkin että jonain päivänä CEd koh-
taa voittajansa, sillä sitten meillä onkin käsissämme täydellinen  tekstieditori
- CygnusEd 4.2 pääsee jo lähelle.

Esittelyn lopuksi haluaisin vielä toistaa CygnusEdin ohjeiden esipuheen  viimei-
set sanat: "CygnusEd oli Amigan eniten piratoitu tekstieditori. Kehitystyö  lop-
pui yli neljä vuotta sitten, koska piratismi oli tehnyt sen jatkamisen kannatta-
mattomaksi. Ethän anna  tämän  tapahtua  toistamiseen."  Tekosyitäkään  ei  enää
pitäisi olla, sillä CygnusEdiä myyvät suomalaiset Amiga-yritykset erittäin  koh-
tuulliseen hintaan.

{3        CygnusEd 4.2

        Julkaisija:     Stefan Ossowskis Schatztruhe, www.schatztruhe.de

        Edustaja:       Gentle Eye Ky, puh. (03) 363 0048, www.ge.vip.fi,
                        ge@vip.fi

        Hinta:          220 mk

        Testattu:       Amiga 1200, 68030/50 MHz, 10 Mt, 1,7 Gt, Q-Drive
