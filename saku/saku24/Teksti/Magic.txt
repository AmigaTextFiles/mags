2
1*

{3                                Magic Illusions
{3                                ---------------

                                  Janne Siren


Kolmiulotteisten kuvien esittäminen on kiehtonut ihmismieliä jo  pitkään.  Nyky-
tekniikalla on jo mahdollista luoda reaaliaikaista, kolmiulotteista kuvaa  tuot-
tavia virtuaalikypäriä ja teknologian suomia mahdollisuuksia hyödynnetäänkin ah-
kerasti niin tieteen kuin viihteenkin puolella. Kolmiulotteisuusvillitys on kui-
tenkin alkujaan lähtenyt kehittymään paljon vaatimattomammista puitteista.

Lähihistoriasta parhaiten mieliimme ehkä muistuvat nuo monen nykynuorenkin  lap-
suuden lelut, punaviherlasit, joita hyödyntäen Hollywoodissakin  tuotettiin  60-
ja 70-luvuilla useita kolmiulotteisia elokuvia. Sinänsä huteran  oloisesta  kol-
miulotteisuuden vaikutelmasta riitti iloa viikoiksi. Hieman samaan tapaan toimi-
viin kolmiulotteisiin filmeihin saattoi tutustua viime vuonna  Heurekan  Eläköön
kuva! -näyttelyssä.

Stereogrammit puolestaan ovat kaksiulotteisia kuvia, jotka näyttävät  paljaalla-
kin silmällä kolmiulotteisilta kun niitä vain katsotaan oikealla tavalla.  Mene-
telmiä on kaksi: katsotaan "kuvan läpi" horisonttiin ja siirretään hitaasti  ku-
vaa kauemmaksi, tai katsotaan sopivasti kieroon. Kumpikin tapa vaatii  runsaasti
harjoittelua, mutta kolmiulotteisen kuvan hahmottaminen on ainakin hetken  aikaa
hauskaa ajanvietettä.

Magic Illusions tuo stereogrammit Amigallesi. Aminet-rompuistaan tuttu  Schatzt-
ruhe on kerännyt lähes kuusisataa megatavua stereogrammeja ja  niiden  näyttämi-
seen soveltuvia ohjelmia samalle CD-ROM-levylle. Mukana on  yli  200  kolmiulot-
teista stereogrammia tarkkuuksissa 320x240, 640x480 ja 1024x768, IFF-,  BMP-  ja
GIF-muodoissa, ohjeita stereogrammien katselemiseen ja  hieman  historiaa,  sekä
ohjelmia Amigalle, Windowsille ja MS-DOSille. Rompulta  löytyvät  myös  välineet
omien kolmiulotteisten kuvien tekemiseen. Pääasiassa materiaali on free- ja sha-
rewarea, mutta levyä varten on tehty myös oma, asiallinen ja toimiva  selailuoh-
jelma.

Levy on Schatztruhelle tyypillisesti siististi kasattu. Aiheesta kiinnostuneille
riittääkin rompun parissa puuhaa, mutta muille kuin tosifaneille tätä tuskin us-
kaltaa suositella. Lisäksi silmät rasittuvat nopeasti stereogrammeja katseltaes-
sa ja vielä nopeammin niitä monitorin ruudulta tihrustettaessa.

{3        Magic Illusions

        Julkaisija:     Stefan Ossowskis Schatztruhe, www.schatztruhe.de

        Edustaja:       Gentle Eye Ky, puh. (03) 363 0048, www.ge.vip.fi,
                        ge@vip.fi

        Hinta:          60 mk

        Testattu:       Amiga 1200, 68030/50 MHz, 10 Mt, 1,7 Gt, Q-Drive
