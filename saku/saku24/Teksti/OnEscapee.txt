2
1*

{3                                   OnEscapee
{3                                   ---------

                                 Juha Alaniemi


OnEscapee on Sadeness Softwaren ensimmäinen pelijulkaisu, julkaisulistalla  seu-
raavana on demosta päätellen upean tuntuinen Foundation. Itse peli  on  Invictus
Teamin käsialaa.

Monille on varmaan tuttu takavuosilta Flashback ja ehkä jopa Another World, minä
ainakin pelasin aikanaan molemmat puhki. Niiden jälkeen ei vastaavia pelejä  ole
tietääkseni Amigalle tehtykään. Nyt kuitenkin Invictus Team on  korjannut  asian
ja saamme nauttia OnEscapeesta.

Tuplaklikattuasi ikonia ensimmäisenä vastaan tulee  vaikuttava  viiden  minuutin
pituinen intro, joka on pelin juonen kannalta olennainen. Toisin  kuin  monesti,
tämän katsoo mielellään useammin kuin kerran, käsin piirretyt grafiikat ja  lau-
lettu musiikki ovat hienoja. Juoni on se tavallinen, alienit  kaappaavat  monien
muiden ohella sankarin ja vievät hänet alienien kotiplaneetalle.  Matkan  aikana
tulee kuitenkin tappelu ja he rysähtävät alieneiden kaatopaikalle. Kaikkien ole-
tetaan kuolleen ja heidät jätetään sinne. Pako alkaa...

Peli alkaa samaiselta kaatopaikalta, jonne alus putosi. Tämä on ensimmäinen  pe-
lin kuudesta tasosta. Vaikka kuusi ei kuulosta kovin  paljolta,  niissä  riittää
tekemistä, sillä peli ei ole helppo alkua lukuunottamatta. Monet  tasoista  ovat
myös todella isoja, esimerkiksi toiseksi  viimeiseen  kenttään  juutuin  moneksi
päiväksi, kun en löytänyt järveen pudonnutta asettani. Ohjekirjasta löytyy vink-
kejä, mitä kussakin tasossa pitää tehdä, mutta ei niin paljon että  sen  pelaisi
hetkessä läpi, ja pakkoko niitä on edes katsoa...

Tehtävät ovat kivoja, jotkut ovat suht helppoja, mutta toiset taas mietityttävät
urakalla. Pelin sisällä on ns. alipelejä, joihin törmää silloin tällöin. Ne suo-
ritetaan erillisellä ruudulla. Esimerkiksi kakkostasolla on tehtävä, jossa pitää
yhdistää kolme kaapelia niin, että kaikki paneelin alapuolella olevat valot syt-
tyvät, mutta kaapelit eivät kuitenkaan saa mennä oikosulkuun.

Grafiikat ovat alkuintron tapaan käsin piirrettyjä ja laadukkaita.  Erikoisefek-
tejä löytyy runsaasti, kuten vesisade, pelaajaa seuraava spottivalo  jne.  Pelin
edetessä törmää vähän väliä animaation pätkiin, esim. tasolta toiselle  mennessä
tai pelaajan menehtyessä. Kuolinanimaatioita on paljon,  jotkut  niistä  todella
siistejä. Pelissä tulee vastaan paljon äkkikuolemapaikkoja,  mutta  onneksi  sen
voi tallentaa koska tahansa. Äänipuolelta löytyy paljon mukavaa taustamusiikkia,
joka muuttuu pelitilanteen mukaan. Ääniefektit ovat myös hyviä.

Huonoja puoliakin toki löytyy. Yksi sellainen on hieman hitaat kontrollit: joys-
tickia kääntäessä menee  hieman  turhan  kauan,  ennen  kuin  ruudulla  tapahtuu
mitään, tosin tähänkin tottuu. Itse pelaan peliä CD32-ohjaimella, joka soveltuuu
peliin paremmin kuin tavallinen tikku tai näppäimet. Liikkeiden hitaus tuli  hy-
vin esille, kun jäin putoavien kivien alle toistakymmentä kertaa peräkkäin.  Pe-
lin nopeutta voi säätää, normaalin 18 fps:n tilalle voi vaihtaa  25  fps,  mutta
tämä on mahdollista vain nopeilla prosessoreilla, minun  030:ssäni  ei  tuntunut
olevan tarpeeksi potkua tähän.

Pelin ohjekirja oli nykytrendin mukaan CD:llä. Positiivinen yllätys oli että  se
oli keksitty tehdä HTML:llä, lukemista varten oli laitettu versio AWebistä. Myös
AmigaGuide-versio oli mukana. Ohjekirja tuntui kyllä vähän liian suppealta, mut-
ta ajaa asiansa. Ohjeet on käännetty kaiken kaikkiaan 13  kielelle  mukaanlukien
suomi.
Pelin julkaisuversio on vain AGA:lle, mutta Aminetista  tai  Sadenessin  kotisi-
vuilta (www.sadeness.demon.co.uk) löytyy päivitys,  jolla  pelin  saa  toimimaan
näyttökorteilla. OnEscapee vaatii vähintään 4 megaa muistia, 2x CD-ROMin,  kiin-
tolevyn ja WB 3.0+.

OnEscapee on mielestäni yksi Amigan parhaista peleistä. Jos pidit Flashbackista,
rakastat OnEscapeeta. 

{3        OnEscapee

        Testattu:       A1200T, 68030/50, 68882, 32 Mt, CV64/3D, 2x CD-ROM

        Grafiikat:      94 %
        Äänet:          88 %
        Pelattavuus:    87 %
        Vetovoima:      93 %

        Yleisarvosana:  94 %
