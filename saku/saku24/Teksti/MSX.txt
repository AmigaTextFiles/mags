2
1
2 MSX.IFF 64 0*

{3                                  MSX Amigassa
{3                                  ------------

                                 Juha Lehtonen


MSX-mikrot olivat 80-luvulla varsin suosittuja Suomessa. Ne hävisivät  8-bittis-
ten koneiden markkinajohtajan tittelin vain tiedätte-kyllä-mille Commodoren  ko-
neelle. MSX (MicroSoft(!) eXtended) ei ollut pelkkä yhden valmistajan kone  vaan
standardi, joka määräsi, mitä mikro oli pääasiassa syönyt, samaan  malliin  kuin
PC-systeemit. Tunnettuja valmistajia olivat mm. Sony,  Yamaha  ja  Spectravideo,
joka oli ainakin Suomessa selvästi myydyin. Spectravideolta löytyi  muistaakseni
kaksi hiukan toisistaan eroavaa mallia: karvalakkimalli 728, joka maksoikin hal-
vimmillaan 995  mk  (olisivatpa  mikrot  nykyäänkin  saman  hintaisia),  ja  738
X'Press, jossa oli sisäänrakennettu 3,5" levyasema ja hintaa kaksi tuhatta.  Oma
riippuvuussuhteeni tietokoneisiin alkoi juuri tuosta 728:sta.

Vuodet kultaavat muistot ja niin edespäin, huutoahan siitä tulisi,  jos  nykyään
joutuisi ainoana mikronaan käyttämään  8-bittisiä  koneita.  Onneksi  nykyisillä
Amigoilla voi emulaattoreiden avulla palata  takaisin  80-luvulle  ilman  toisen
mikron virittämistä pöydälle. Jokainen  C64-emulaatiota  Amigalla  kokeillut  on
tuskastunut niiden tolkuttomaan hitauteen, ellei omista 060-turboa,  mutta  MSX-
emulaattorit toimivat jo 030-pohjaisella koneella varsin mainiosti.

Amigalle löytyy ainakin kaksi MSX-emulaattoria: AmiMSX, joka  on  sharewarea  ja
fMSX, joka on puolestaan freewarea. Suurimpana erona ohjelmilla on se, että fMSX
moniajaa mutta AmiMSX ei, eli jo tuon perusteella on helppo valita kumpi on  pa-
rempi; fMSX. fMSX on myös käännetty PC:lle,  Macintoshille  ja  UNIXille.  Uusin
Amiga-versio on 1.4, Aminetissä misc/emu/fmsx_1.4.lha.
Mitäkö sillä sitten tekee? No pelaa pelejä tietenkin. MSX:lle julkaistiin  monia
C64:lta tuttuja pelejä kasetilla (Rambo III, Operation Wolf, Outrun ym.),  mutta
ne olivat lähes järjestään huonompia kuin C64:n versiot. Se mikä  MSX:stä  tekee
edelleen mielenkiintoisen ovat  Japanissa  valmistetut  moduulipelit.  Moduulien
koot vaihtelivat alkupäivien 16 kilosta puoleen megaan asti. Tunnetuin ja  paras
pelivalmistaja oli Konami, joka pyörii nykyäänkin pelibisneksissä  mukana.  Seu-
raavassa muutama lyhyt esittely  Konamin  parhaista  peleistä,  näitten  parissa
viihtyy vieläkin:

{3Nemesis I, II, Salamander, III

Nemesis oli alun perin arcade-automaatti ja ensimmäinen  tai  ainakin  yksi  en-
simmäisistä horisontaalisesti scrollaavista ampumapeleistä, jossa saattoi kerätä
lisäaseita. MSX-versiot ovat tarkkoja kopioita alkuperäisistä  automaateista  ja
varsin nannaa pelattavaa  kaikille  tuhohenkilöille.  Musiikki  ansaitsee  vielä
lisäplussan; tällaista saisi pelimusiikki nykyäänkin olla.

{3F1-Spirit

Ylhäältä kuvattu ja ylöspäin scrollaava formulapeli. Hieno ja  helppo,  ja  ikää
lisää mahdollisuus kaksinpeliin. Varsinkin ralliosuutta tuli veivattua kaveripo-
rukalla oikein urakalla.

{3Maze Of Galious

Omasta mielestäni yksi parhaista peleistä, mitä on konsaan  tehty.  Yhdistettynä
tasohyppelyä, toimintaa ja seikkailua komeilla grafiikoilla ja musiikeilla.




























{2Hyvä WWW-osoite MSX-tietouteen on http://www.komkon.org/fms/MSX/,  josta  löytyy
{2mm. fMSX:n omat kotisivut ja yleistä MSX-tietoa. Jos jäi jotain kysyttävää,  al-
{2lekirjoittaneen tavoittaa osoitteesta juha.lehtonen@pp.inet.fi. 
