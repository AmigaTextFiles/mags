2
1
0 Mainos.IFF 0 0*


{0   Amiga-mainos PTV:llä
{0   --------------------

{0   Simo Koivukoski
























Amigaa ei juuri ole nähty Suomessa mainostettavan sitten Commodoren poistumisen.
Aikanaan kuitenkin 13.11.1995 - 26.11.1995 nähtiin PTV:llä pieni mainoskampanja,
johon kuului kaksi osaa.

Jälkimmäinen osa oli viisi sekuntia kestävä kuva, jossa  vasemmassa  ylänurkassa
oli alle neljännesruudun kokoinen Amigan logo ja taustalla kuului  nuoren  pojan
ääni, joka sanoo: "Multimedia-Amiga ja mahtava ohjelmistopaketti alle  kolmeton-
nii! Faijaa!". Tämän toisen osan  tarkoitus  oli  lähinnä  informoida  tarkemmin
siitä mistä Amigoita saa.

Mainoskampanjan ensimmäinen osa oli huikea nopeatempoinen animaatio,  jota  tah-
ditti rytmikäs musiikki. Mainos alkaa tunnelista.  Katselija  huomaa  seisovansa
hurjaa vauhtia kiitävän valkoisen surffilaudan päällä, joka on  varustettu  Ami-
ga-logolla. Tunnelista ulostullessa surffaus jatkuu  tiedon  valtatiellä,  jonka
keskiviiva muodostuu ykkösistä ja nollista. Muualla on intellektuellisti  autio-
ta, mutta Amiga-ilmiö on kokonainen kaupunki, jonne saavuttaessa ympärillä näkyy
upeita rendattuja maisemia, vuorenseinää,  jossa  lukee  Hollywood-tyyliin  Ami-
gawood, palmuja, tasainen kuvaa heijasteleva meren  pinta  ja  korkeita  pilven-
piirtäjiä.

Surffilauta kurvailee tietä myötäillen ja ohittaa toisen hitaan sinisen  laudan.
Kuvaruudun vasemmassa yläkulmassa lukee moniajo ja sitten listan muodossa  sanat
"tekstinkäsittely", "kuvanmuokkaus", "musiikki" ja "WWW".  Ruudun  ohi  lentelee
sarjassa kuvia Amigan ruuduista, Final Writer, Brilliance, joku musiikkiohjelma,
ja AMosaic. Suffaus päättyy ruudun muuttuessa valkoiseksi ja siihen tulee Amigan
logo. Samalla taustalla kuuluva tukevan matala ääni sanoo: Amiga - sijoitus  tu-
levaisuuteen. Tämä kaikki kestää vain 15 s, mikä kertonee tahdista.

Tämä animaatio tehtiin kokonaisuudessaan Amigalla, ja nyt vähän kysellään  siitä
tarkemmin itse tekijältä, Erkki Tapolalta.
SK: Kuka tilasi mainoksen?

ET: AIC Systems oli tilaaja. Seppo Virtanen edesauttoi mainoksen luonnissa.

SK: Aloitit mainoksen tekemisen perus-A3000:lla, mutta  homma  pääsi  vauhtiinsa
saatuasi käyttöösi A4000/060:n. Niitä ei tiettävästi vielä montaa ollut Suomessa
vuonna 1995?

ET: Pitää paikkansa, ensin sain AIC:n A4000/060:n käyttööni ja myöhemmässä  vai-
heessa myös Broadlinen koneen. Tietääkseni muita 68060:lla varustettuja Amigoita
ei tällöin Suomessa ollut.

SK: Millaisia ohjelmistoja ja lisälaitteita käytit tehdessäsi mainoksia?

ET: Lightwave 3D:n tuorein versio oli silloin 3.5, joka palveli tarkoitusta var-
sin loistavasti. Animaatioiden toistossa käytimme Personal Animation Recorderia.
Mainoksessa olleet bitmapit yms. tekstit tein TV-Paintilla.

SK: Reilusta saatavilla olleesta laskutehosta huolimatta taisi versioita animaa-
tiosta sekä työtunteja kertyä?

ET: Kyllä, noilta kahdelta Amiga-maailman Ferrarilta meni lopulliseen laskentaan
kymmenisen tuntia. Pitkälle toistasataa työtuntia upposi liikeratojen muokkaami-
seen sekä esineiden ja pintamateriaalien luomiseen.

SK: Kuka animaation äänet laati?

ET: Äänet laati Soundwise Oy:n Jari Innanen, joka on aiemmin muokannut  veljensä
kanssa mm. Kivenpyörittäjän kylän äänet. Hän käytti työssä  viriteltyä  A2000:aa
jossa oli muistaakseni Studio 16 -äänikortti.
SK: Millainen on nykyinen Amiga-laitteistosi ja mitä sillä puuhailet?

ET: Tuo aikaisemmin mainittu A3000 on nyt vaimoni käytössä ja  siihen  hankitaan
ensi viikolla 2,1 Gt levy vanhan 105 Mt Quantumin  lisäksi.  Oma  työkoneeni  on
A4000/060, jossa Merlin hoitaa grafiikat ja MultiFaceCard  sarjaliikenteen.  Gi-
gainen IDE-levy minulla on siksi, ettei Linuxille ollut silloin  ajuria  A4000:n
SCSI-liitännälle. Gigaisen SCSI-levyn laitoin ulkoiseen koteloon ja sitä  käytän
siirtäessäni töihin tiedostoja aina kun teen CD:itä. Pöydällä on lisäksi Artecin
Viewstation A6000C Plus -skanneri ja Epson Stylus Color 500 -printteri.

Kaduin sen verran pahasti A500:n myymistä, etten aio enää myydä vanhoja  Amigoi-
ta. Sain ilmaiseksi yhden A500:n, jolla äitini nykyisin ylläpitää kirjatietokan-
taansa. Hän on ihastunut koneeseen ja haluaa ostaa sen.

Suurin osa käytöstä liittyy verkkoon; sähköpostin lukemista  ja  kirjoittamista,
surfaamista ja webbisivujen laadintaa. Muut työt onnistuvat hyvin Amigalla, mut-
ta webbisivuja olen joutunut tekemään Mac-softalla nimeltä Claris Home Page. Jo-
ku voisi mailailla minulle, mitä softia kannattaa käyttää Amigalla. Uutta softaa
tulee niin paljon, etten pysy kärryillä.

Viime aikoina olen käyttänyt huomattavan paljon aikaa Doomin pelaamiseen. Odotan
tilaamaani Quaken saapuvan näinä viikkoina. Kuuntelen myös muuntamiani  mp3-kap-
paleita ja modeja rentoutuakseni.

Ohjelmoin työkseni C++:lla, ja ajoittain teen sitä myös kotona. Java kiinnostaa,
ja olenkin odotellut milloin sitä on mahdollista käyttää  Amigalla  täysipainoi-
sesti.

SK:  Mietteitä  Amigan  tulevaisuudesta  ja  Amiga   Internationalin   tekemästä
PowerPC:n valinnasta Amigan seuraavaksi prosessoriksi?
ET: PowerPC on mielestäni varsin hyvä vaihtoehto. Se ei ehkä ole nopein  mahdol-
linen prosessoriperhe, mutta on syytä muistaa, että  vastaavan  tehoinen  Intel-
prosessori käy kaksi kertaa niin kuumana ja hinnatkin taitavat nykyisin olla sa-
moissa. Olen ymmärtänyt, että PowerPC:ssä on tehokkaampi käskykanta.

On totta, että AmigaOS:n siirtämisessä Intel-alustalle olisi etunsa, mutta  sil-
loin olisimme oikuttelevan ja heikkolaatuisen PC-raudan varassa. Maksan  mielum-
min laitteistosta, jossa on vikadiagnostiikka kuin käytän vapaa-aikaani PC-tuki-
henkilönä.

Odotan innolla PowerMac-emulaatiota, sillä  himoitsen  paria  Interplayn  peliä,
jotka eivät toimi 68k Macissä. Shapeshifter on  kivoimpia  käyttämiäni  Macceja,
koska paniikin iskiessä AmigaOS on lähellä.

Amiga on ollut joskus ilmiö, josta ihmiset ovat puhuneet ylpeinä. Nykyisin sinun
ja itseni kaltaiset ihmiset ovat vähissä. Monet vaihtavat  koneensa  PC:ksi  et-
siessään uutta pontta harrastukseensa. Luovuus tuntuu kuitenkin loppuvan siihen,
sillä useampi Amiga- kuin PC-käyttäjä näyttää tekevän koneellaan jotakin  muuta-
kin kuin ronkkivan sovelluksia ja laajennuskortteja etsien syitä  niiden  toimi-
mattomuudelle. Toki pelaaminen saa uutta ulottuvuutta,  kunhan  hankit  uusimman
3D-kortin ja äänikortin ja saat ne toimimaan yhdessä.

Näyttää siltä, ettei Amiga palaa entiseen loistoonsa vaikka niin haluaisimmekin,
mutta se tulee pysymään samanlaisena kuolemattomana ilmiönä. Sen käyttäjät jouk-
kona ihmisiä, jotka eivät alistu. Niin pitkään kuin Amigalta puuttuvat sovelluk-
set on mahdollista ajaa maailman parhailla  emulaattoreilla,  en  edes  tarvitse
muita koneita.

Haluan vedota Amiga-käyttäjiin. Tehkää kuten minä  ja  ostakaa  ne  sovellukset,
joita todella käytätte ja osoittakaa näin arvostuksenne Amigaa kohtaan. Kulutta-
jat, siis sinä ja minä ja me kaikki, äänestämme lompakoillamme. Minä olen ääneni
antanut ja annan jatkossakin. 
