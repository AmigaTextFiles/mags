2
1*

{3                            Näin tilasin ulkomailta
{3                            -----------------------

                                  Janne Siren


Ulkomailta tilaaminen on houkutteleva, mutta samalla pelottava ajatus. Toisaalta
tarjolla voi olla jotain, mitä täältä ei saa tai mitä saa  ulkomailta  huomatta-
vasti halvempaan hintaan, toisaalta postikulut ja  maksujärjestelyt  askarrutta-
vat. Luottokortti on maksuvälineenä melko vaivaton, mutta kun en sellaista omis-
ta, olen joutunut turvautumaan perinteisempiin menetelmiin. Tässä pari tarinaa.


{3Everybody's Girlfriend
{3----------------------

Elokuussa 1996 päätimme tilata kavereiden kanssa kimpassa entisen Commodore UK:n
pomon David Pleasancen uudelta musiikkifirmalta Tangent Musicilta  neljä  kappa-
letta Amigan hengessä kasattua  Everybody's  Girlfriend  -musiikkilevyä.  Löysin
tuolloin eräästä englantilaisesta Amiga-lehdestä mainoksen, jossa firma mainosti
levyä 11,99 punnan hintaan. Postikuluja  mainoksessa  kerrottiin  tulevan  levyä
kohden 1,99 puntaa Euroopan maihin, siis myös Suomeen.

Mainoksessa mainittiin maksutavaksi kelpaavan shekin, joten astelin paikalliseen
Merita Pankin konttoriin ulkomaiden tiskille ja pyysin shekkiä 56 punnalle.  Me-
rita laskutti kuluja 75 markkaa, joten  yhteensä  levyille  tuli  hintaa  387,70
markkaa. Lisäksi shekin postittamisesta tilauskirjeineen tuli muutama markka ku-
luja. Yhden levyn hinnaksi tuli siis hieman alle sata markkaa.

Levyjä saapui postitse parin  viikon  kuluttua  oikea  määrä  ja  kaikki  olivat
täydellisessä  kunnossa.  Tässä  tapauksessa  emme  olleet  ottaneet  yritykseen
etukäteen yhteyttä, mutta yleensä kannattanee varmistaa  etukäteen,  että  firma
todella suostuu postittamaan tilauksen Suomen saakka. Shekki  maksaa  aika  run-
saasti, mutta se on vastaavasti jokseenkin turvallinen  tapa  lähettää  rahaa  -
varsinkin jos pyydät pankkia viivaamaan shekin, jolloin shekin voi lunastaa vain
suoraan shekkiin merkityn vastaanottajan tilille.


{3CU Amiga
{3--------

Heinäkuussa 1997 keksin tilata Englannista CU Amiga -lehden. Paitsi että  saisin
lehden halvemmalla kuin Suomesta irtonumeroita, tilaamalla  saisin  lehden  myös
huomattavasti irtonumero-ostajia aikaisemmin. CU  Amigan  kotisivuilta  (www.cu-
amiga.co.uk) sain kaikki tilaukseen tarvitsemani tiedot ja kävin taas  hakemassa
Meritasta shekin. Kulut olivat kasvaneet 85 markkaan, joten 69 punnan shekki eli
vuoden CU Amigan tilaus maksoi 616,90 markkaa. Yhden numeron hinnaksi tuli  näin
reilut viisikymppiä, mutta kaupassa saa pulittaa vielä kympin tai kaksi enemmän.
Tilaus alkoi ajallaan ja on tähän päivään saakka sujunut mallikkaasti. Sain jopa
ennen ensimmäistä lehteä kirjeen, jossa varmistettiin tilaukseni alkaminen.


{3Back For The Future
{3-------------------

Päätimme viime vuoden marraskuussa tilata aloitteestani  Suomen  Amiga-käyttäjät
ry:lle Back For The Future -julisteen  Amiga  Internationalilta  (www.amiga.de).
Julisteita tilattiin samalla myös kolme kappaletta hallituksen jäsenille. Julis-
teiden tilaamiseen ei löytynyt mistään valmiita ohjeita, joten  lähetin  viestin
Petro Tyschtschenkolle (ptysch@amiga.de), joka kertoi asiasta huolehtivan  Amiga
Internationalin Webmasterin (webmaster@amiga.de), Matthias Grohmann.

Parin sähköpostiviestin vaihtamisen jälkeen minulle kerrottiin julisteiden  hin-
naksi 20 DM kappale ja postikuluiksi toiset 20 DM. Maksutavaksi toivottiin pank-
kisiirtoa Amiga Internationalin tilille. Saimme yhdistyksenä  hieman  alennusta,
joten loppuhinnaksi tuli 95 DM. Amiga Internationalilta sähköpostitettiin meille
pankin nimi, numero sekä tilinumero. Nämä tiedot kourassani marssin sitten  taas
kerran Merita Pankkiin ja sain täytettäväkseni Euromaksu-lomakkeen. Tilisiirros-
ta tuli kuluja 45 markkaa, joten yhteensä julisteet maksoivat 332,30 markkaa.

Julisteiden toimittamista hidastivat joulun ja uudenvuoden ruuhkat  sekä  pyhät,
mutta noin kuukausi myöhemmin julisteet saapuivat  paikalliseen  postitoimistoon
ja taas yksi tilaus ulkomailta oli saatu kunnialla päätökseen. Saimme myös  kau-
panpäälle Amiga-sytkäreitä ja -tarroja. Ja että on komea juliste!


{3Loppu hyvin kaikki hyvin
{3------------------------

Tarinan opetus? Ulkomailta tilaaminen ei ole niin vaikeaa kuin se ensin  saattaa
kuulostaa. En toki toivo, että olette sinisilmäisiä ostoksienne  suhteen,  mutta
liian vainoharhainen ei myöskään kannata olla. Maksutapoja on  turha  ihmetellä,
reippaasti vain pankkiin kysymään jos on epäselvyyksiä.
