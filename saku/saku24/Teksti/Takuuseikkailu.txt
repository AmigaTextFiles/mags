2
1*

{3                                 Takuuseikkailu
{3                                 --------------

                       eli kuinka Amiga pääsi viiruistaan

                                 Jani Uusitalo


Olin vihdoin saanut kasaan riittävästi rahaa kunnon monitorin hankintaan. Puoli-
sentoista vuotta olin kirvitellyt vanhalla 1084-monitorilla A1200:ni kanssa. Lo-
pultakin pääsisin nauttimaan  niistä  AGA:n  kuuluisista  välkkymättä  tarkoista
näyttötiloista!

Lehtien perusteella vaihtoehdot kaventuivat yhteen; 17" ylittäisi  budjetin,  ja
14" multiscan-monitoreita Amigalle näkyi olevan enää  Amiga  Technologiesin  it-
sensä valmistamia. Tiesin, että tämä monitori  oli  Microvitecin  malli  uusilla
tarroilla, joten mielessä käväisi mahdollisuus vanhoista Microviteceistä,  joita
nyt ei enää juuri mainostettu.

Ensin otin yhteyttä Broadlineen, josta olen koneeni ja turbokorttini  hankkinut.
Sain kuulla, ettei Microviteceja ole eikä AT:n M1438S:kään tällä hetkellä, mutta
jälkimmäisiä olisi tulossa. Tiedustelin myös, onko ko. monitorista kaiuttimeton-
ta mallia, koska tiesin kokemuksesta monitorin sisään ympättyjen kaiutinten ole-
van vähintäänkin B-luokkaa, ja toisaalta koska olen jo vuosia  käyttänyt  Amigaa
kytkettynä varsinaiseen äänentoistolaitteistoon.  Moista  mallia  ei  kuitenkaan
edes ollut, ja kuulemma myös aiemmin samanaikaisesti kaupatut Microvitecit ilman
kaiuttimia olivat olleet ihan saman hintaisia kuin nämä kaiuttimilla varustetut!

Seuraavaksi otin yhteyttä joensuulaiseen Karelia Computeriin. Siellä AT:n  moni-
toreita oli kuin olikin muutamia varastossa,  ja  vieläpä  hieman  edullisempaan
hintaan! Niinpä sellaisen sitten tilasinkin. Muutaman päivän päästä kannoin val-
tavan AT:n logoin varustetun laatikon huoneeseeni.

Uuden laitteen asennuksen yhteydessä olin päättänyt tehdä toisenkin hieman radi-
kaalin tempun; varmistin kaiken kiintolevyltä ja alustin sen. Aloitin  tavallaan
alusta. Asensin käyttöjärjestelmän ja joitain olennaisimpia  apuohjelmia,  kuten
arkistointiohjelmat (LhA, LZX) ja tekstieditorin. Sitten aloin säätää  näyttöti-
laa uuden monitorin myötä; DblNTSC: Hi-Res No Flicker - hienoa! Pikseleitä  kuin
vilkkuvissa näyttötiloissa mutta ilman vilkuntaa! Lopulta päädyin tilaan Multis-
can: Productivity.

Kului jonkin aikaa. Näytöön ilmaantui valkoinen  poikkisuuntainen  pieni  viiru.
Ajattelin, että jokin ohjelma sekosi. Ihmettelin tosin, kun en ollut juuri muita
ohjelmia käyttänyt kuin käyttiksen omia, eikä niillä  tietääkseni  ollut  tapana
seota näin. Viiru hävisi, kun liikautin hiirtä. Kohta se kuitenkin  palasi.  Sa-
manlaisia ilmaantui muuallekin ympäri ruutua. Resetoin ajatellen, että nyt aina-
kin hävivävät. Vaan vielä mitä. WB:n  avauduttua  viirut  olivat  paikallaan  ja
lisääntyivät edelleen. Kylmä hiki kihosi otsalleni...

Erinäisten kokeilujen jälkeen ongelman analyysi oli seuraavanlainen: noin viiden
minuutin kuluttua koneen käynnistämisestä ruutuun  alkoi  ilmaantua  viiruja  ja
erinäisiä häiriökuvioita. Noin viisi minuuttia siitä ongelma  oli  pahimmillaan;
ikoneista ei tahtonut saada joillain alueilla selvää. Vielä viisi minuuttia,  ja
viirut alkoivat vähetä. Edelleen viisi minuuttia, ja ne olivat kokonaan  poissa.
Sen jälkeen niitä ei enää tullut, ennen kuin  konetta  piti  jonkin  aikaa  pois
päältä. Olin aika varma, että uudessa monitorissani oli jotain pahasti vialla.

Ennen yhteydenottoa monitorin  minulle  myyneeseen  Kareliaan  päätin  kuitenkin
soittaa kaverilleni, joka on paljon paremmin perillä Amigan raudasta kuin  minä.
Kerrottuani ongelman hän tiesi heti, että ongelma ei  olekaan  monitorissa  vaan
Amigassa. Toisaalta olin helpottunut, koska mikäli ongelmaa ei olisi puhelimitse
tunnistettu Kareliassa, olisin ehkä joutunut käyttämään täysin toimivaa  monito-
ria takaisin liikkeessä postitse (on tuskastuttavaa, kun  kotipaikkakunnalla  ei
kellään toisella ole Amigaa!). Toisaalta nyt ongelmana oli se, että Amigan takuu
oli mennyt noin puoli vuotta sitten umpeen.

Ei auttanut, koetin Broadlinea. Sieltä kerrottiin, että sama ongelma on  todettu
jo muistakin Amigoista ja että se on nimenomaan uusien  AT:n  A1200:en  ongelma.
Kyse oli Alice-piirissä olevasta viasta; tiettyyn lämpötilaan kuumettuaan se al-
koi tehdä ylilyöntejä ja taas tiettyyn lämpötilaan päästyään toimi  normaalisti.
Kysyin korjauksesta, ja sen sanottiin tekevän noin kolmesataa uudesta osasta  ja
kolmesataa työstä, yhteensä siis kuusisataa, ja korven asukille  lisäksi  posti-
maksut päälle. Synkkänä kysyin, tuhoanko koneeni lopullisesti, jos tyydyn pysyt-
telemään poissa koneen ääreltä ensimmäisen puoli  tuntia.  Luultavasti  kuulemma
en.

Apaattisena ja viiruja katsellen menivät seuraavat pari  viikkoa  rahanhankinta-
keinoja miettiessä. Olin toki tyytyväinen uusiin näyttötiloihin, mutta  jotenkin
ylimääräiset söheröt ruudulla himmensivät onnea. Kokeilin  CPU-tuulettimen  koh-
distamista Aliceen, mikä toimikin - ensimmäisen puoli tuntia. Sitten viirut  pa-
lasivat, eivätkä enää edes lähteneet. Ilmeisesti Alice jäi juuri kahden kriitti-
sen lämpörajan väliin. Poistin tuuletuksen.

Sitten möin polkupyöräni ja sain juuri korjaukseen  tarvittavan  rahamäärän  ka-
saan. Olin kuitenkin alkanut ajatella, että kyse on viasta, joka  ilmeisesti  on
ollut koneessa jo sen lähtiessä tehtaalta. Siten  minulla  pitäisi  olla  oikeus
jonkinlaiseen hyvitykseen! Varmistin asian kuluttajaneuvojalta, ja hän oli samaa
mieltä. Siispä Broadline langan päähän, ja neuvotteluihin.

Kerrottuani näkemykseni Broadlinelta kerrottiin tarkemmin  takuuongelman  syitä:
AT ei aluksi ollut sallinut tällaisten koneiden  korjaamista,  vaan  niistä  oli
vaihdettava emolevyt kokonaan. Mahdollisen hyvityksen kerrottiin senkin  riippu-
van AT:sta; mikäli AT suostuisi tulemaan heitä vastaan kuluissa, olisivat  hekin
toki valmiita tulemaan minua vastaan. Kuulosti jo paljon lupaavammalta.

Sittenpä postitin koneeni ja yksityiskohtaisen selvityksen  ongelmasta  Broadli-
nelle ja jäin jännittämään, mitä tapahtuisi. Puolentoista viikon päästä  tiedus-
telin konettani.

Uutiset olivat hyviä: ongelmasta päästäisiin pelkästään Alicea  vaihtamalla  (ei
siis tarvisi vaihtaa koko emoa). Mutta sitten vasta olinkin lentää  pyrstölleni,
kun sain kuulla, ettei koko homma tulisi ilmeisesti sittenkään maksamaan minulle
yhtikäs mitään!  Eikä  siinä  vielä  kaikki:  levyasemani  oli  AT:n  alkusarjan
A1200:en tapaan Amigalle muokattu PC:n  HD-asema,  joka  ei  suostunut  lukemaan
trackloadereita. Itse en ollut ongelmaan kiinnittänyt huomiota, koska  en  juuri
pelaile. Mutta nyt minulle kerrottiin, että sekin ongelma oli hoidettu!  Puhelun
päätyttyä olin onnesta tyrmässä, ja olisin ollut valmis vaikka suutelemaan  hep-
pua, joka minulle oli terveiset kertonut. Onneksi hän oli lähes  tuhannen  kilo-
metrin päässä...

Kertomuksen opetus on siinä, että kannattaa yrittää. Kannattaa pitää  oikeuksis-
taan kiinni. Jos olisin vain tyytynyt maksamaan korjauksen  mukisematta,  olisin
nyt paljon köyhempi ja tyytymättömämpi. Lisäksi Broadline teki  palveluksen  it-
selleen; nyt minulla on pikemmin varaa suunnitelmissani oleviin lisälaitehankin-
toihin. :-) 
