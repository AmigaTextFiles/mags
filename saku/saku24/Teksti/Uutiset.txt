5
1
0 Uutiset_1.IFF 213 0
1 Uutiset_2.IFF 0 0
2 Uutiset_2.IFF 0 0
3 Uutiset_2.IFF 0 0
4 Uutiset_2.IFF 0 0
5 Uutiset_2.IFF 0 0
6 Uutiset_2.IFF 0 0
7 Uutiset_2.IFF 0 0
8 Uutiset_2.IFF 0 0
9 Uutiset_2.IFF 0 0
10 Uutiset_2.IFF 0 0
*







                                  Anu Seilonen


{2Petro Tyschtschenko tulee vierailulle Suomeen
{2---------------------------------------------

(Janne Siren)

Saksan Amiga Internationalin toimitusjohtaja Petro Tyschtschenko on Suomen  Ami-
ga-käyttäjät ry:n kunniavieraana Saku 98  -tapahtumassa  tiedekeskus  Heurekassa
Vantaalla lauantaina 28. maaliskuuta. Hän pitää puheen  ja  on  koko  tapahtuman
ajan paikalla keskustelemassa vierailijoiden kanssa.  Tapahtumassa  ovat  mukana
myös suomalaiset Amiga-yritykset Amigator, Broadline Oy, Gentle Eye Ky,  Petsoff
Limited Partnership ja Tsunami Trading. Saku 98 on avoinna yleisölle kello 11-17
ja sisäänpääsy on ilmainen. Lisätietoja osoitteesta  http://batman.jytol.fi/~sa-
ku/. 


{2Myst ja useita muita pelejä julkaistu
{2-------------------------------------

Vuodenvaihteessa julkaistiin useita CD-ROM-pelejä Amigalle. Näistä varmasti odo-
tetuimpia on clickBOOMin julkaisema Myst, yksi PC:n parhaiten myyneistä seikkai-
lupeleistä. Peli on englanninkielinen ja vaatii vähintään  68020-pohjaisen  AGA-
Amigan, 8 Mt muistia, tuplanopeuksisen romppuaseman ja 5 megaa vapaata kiintole-
vytilaa. Optimikokoonpanoksi suositellaan 12-nopeuksista romppuasemaa, 16  megaa
muistia, 100 megaa vapaata kiintolevytilaa sekä 68060-pohjaista  AGA-Amigaa  tai
68040-pohjaista CyberGraphX-Amigaa, joten kerrankin Amiga-peli  osaa  ottaa  ko-
neesta kaiken irti. Kaiken hyvän lisäksi peli tietenkin moniajaa.

Myst käyttää AHI-äänijärjestelmää, Aminetista on saatavana ajotiedostot  CyberG-
raphX-pohjaisia Amigoita varten ja myös PPC-versio on luvassa. Täydellinen asen-
nus kaikkine äänineen ja grafiikkoineen haukkaa Amiga-pelille ennenkuulumattomat
310 megaa kiintolevytilaa. 640x400-tilassa pyörivä peli käyttää AGA-koneessa 256
väriä ja CGX-koneessa 24-bittistä tilaa 16 miljoonalla värillä.

Ultimate Gloom -rompulla on alkuperäinen Gloom, Gloom Deluxe ja paljon lisäsälää
pelin ystäville. Gloomhan on Doom/Quake/Duke-tyyppinen 3D-peli. Laitevaatimuksi-
na   mainitaan   vain   Amiga   ja   romppuasema,   mutta   peli   tukee    myös
68020/030/040/060-prosessoreita.

Saksalaisen Titan Computerin julkaisema Shadow of the 3rd Moon  on  toimintapai-
notteinen lentosimulaattori, jonka 48 tehtävää,  kuusi  erilaista  kampanjaa  ja
älykkäät viholliset lupaavat pitää mielenkiinnon yllä.  Musiikki  tulee  suoraan
CD:ltä, ja grafiikasta huolehtii 3dTIS-rutiineihin pohjautuva voxelengine.  Peli
vaatii vähintään 68EC030-Amigan KS3.0:lla ja romppuasemalla sekä AGA-piiristöllä
tai grafiikkakortilla (CyberGraphX) varustettuna, megan  Chip-muistia  ja  neljä
megaa Fastia sekä 13 Mt  kiintolevytilaa.  Peli  on  myös  optimoitu  68040-  ja
68060-prosessoreille ja kieleksi voi valita englannin, saksan tai italian.

Vulcan Softwaren Uropa 2 on yhdistelmä isometristä ja vektoripohjaista 3D-peliä.
Tämä toimintastrategia sijoittuu Uropan siirtokuntaan, jonka uudisraivaajat  pe-
rustivat Jupiteria kiertävään pieneen kuuhun. Pelissä on 10  laajaa  strategista
tehtävää, 3D-toimintaosioita, taktisia ongelmia, digitaalista puhetta, lineaari-
nen juoni ja paljon muuta. Laitevaatimuksena kiintolevyllinen Amiga kahden megan
muistilla (1 Mt Chip, 1 Mt Fast) ja 4-nopeuksisella romppuasemalla. Pelille kel-
paa myös nopeat prosessorit, AGA-piiristö, enemmän muistia ja nopeampi  romppua-
sema. Kielivalikoima on mainoksen perusteella mahtava: englanti, saksa,  italia,
ranska, norja, suomi(!), tanska, ruotsi, portugali ja tsekki.

Saman firman Final Odyssey on seikkailupeli, jossa kreikkalainen Theseus  lähtee
jykevästi aseistautuneena minotaurijahtiin pelastamaan kuutta vangittua tyttöstä
Kreetan saarelta. Luvassa on mysteereitä, arvoituksia, ansoja, pahiksia, toimin-
taa ja strategiaa suuressa luolastossa komeiden grafiikoiden ja 3D-äänien  kera.
Kielivalikoimaan kuuluvat englanti, saksa, italia, espanja, norja,  suomi(!)  ja
tanska. Koneeksi riittää 68000-Amiga kiintolevyllä, kahden  megan  muistilla  ja
tuplanopeusromppuasemalla, ja lisäpotkua peli saa AGA-piiristöstä, lisämuistista
sekä nopeammasta romppuasemasta ja prosessorista.

Sadeness  Softwaren  englanninkielinen  onEscapee-toimintaseikkailu   yhdistelee
Flashbackia ja Another Worldia uusiin ideoihin ja lupailee hienoja  grafiikoita,
ääniä ja animaatiota. AGA-Amiga neljän megan muistilla, romppuasemalla ja  kiin-
tolevyllä riittää, mutta peli tukee  myös  nopeita  prosessoreita  ja  suurempaa
muistia.

Pinball Brain Damage väittää olevansa henkeäsalpaava flipperipeli.  Saksan-  tai
englanninkielinen peli pyörähtää kahden megan AGA-Amigassa kiintolevyn ja  romp-
puaseman voimin. 68020/030/040 ja lisämuisti kelpaavat.

Street Racer -rallipelissä neljä pelaajaa voi pelata yhtäaikaa samalla  Amigalla
neljään osaan jaetun ruudun ansiosta. Peli lupailee paljon piilokivaa.  AGA-Ami-
ga, neljä megaa muistia, romppuasema ja kiintolevy vaaditaan ja nopeampiakin ko-
neita tuetaan.
Pelejä myy Suomessa ainakin Gentle Eye Ky (www.ge.vip.fi), jonka hinnat em.  pe-
leille helmikuun viimeisellä viikolla olivat seuraavat (hintoihin lisätään  pos-
tikulut): 

Myst                    320 mk
Ultimate Gloom          160 mk
Shadow of the 3rd Moon  260 mk
Uropa 2                 260 mk
Final Odyssey           270 mk
onEscapee               270 mk
Pinball Brain Damage    220 mk
Street Racer            149 mk

Puhelimitse Gentle Eye Ky:n tavoittaa numerosta (03) 363 0048.


{2Amigan Apache-palvelinohjelmistosta versio 1.3b3
{2------------------------------------------------

Yli 40  %  maailman  Internet-palvelimista  käyttää  HTTP-palvelinohjelmistonaan
Apachea. Amigan Apache on yhteensopiva alkuperäisen Unix-Apachen kanssa,  ja  se
käyttää samoja skriptejä ja optioita. Amiga-versiossa  on  lisäksi  mahdollisuus
ajaa ARexx-skriptejä, joiden avulla Amigan ohjelmat voivat kommunikoida  Apachen
kanssa.   Amigan   Apachen   ja   lisätietoa   siitä   voi   hakea   osoitteesta
http://www.xs4all.nl/~albertv/apache/index.html.





{2Intialainen videoalan yritys osti 2000 Amiga 1200:aa
{2----------------------------------------------------

New Delhissä pidetyn konferenssin yhteydessä allekirjoitettu sopimus  on  suurin
Amiga Internationalin Aasian alueelle koskaan tekemä. Shaf Information &  Tekno-
logies PVT. Ltd aikoo käyttää A1200:aa pohjana  tekstityslaitteistossaan.  Amiga
hoitaa tekstityksen, mainonnan ja logon yhtäaikaa  ja  sitä  käyttävät  Intiassa
erityisesti kaapeli-tv-operaattorit sekä televisiointi- ja videografiikkateolli-
suus. Lisätietoja yrityksestä sivulta http://www.shafindia.com/.


{2Quake tulee!
{2------------

Yksi suosituimmista PC-peleistä, id softwaren 3D-toimintapeli Quake, saa vihdoin
Amiga-käännöksensä. ClickBOOM lupaa  ominaisuuksien  olevan  identtisiä  PC-  ja
Mac-versioiden kanssa, joten nyt myös amigistit pääsevät pelaamaan  Quakea  esi-
merkiksi Internetin kautta Amiga-, PC- ja Mac-pelaajia vastaan. Kaikkien  saata-
vissa olevien Quake-packien (kaupalliset ja ei-kaupalliset) pitäisi toimia  myös
Amiga-versiossa. Kun kyseessä  on  pelin  Amiga-versio,  se  tietenkin  sisältää
täyden lokalisointituen, Amiga-tyyliset valikot, ARexxin, mahdollisuuden  pelata
ikkunassa tai julkisella ruudulla ja paljon muuta.

Minimikokoonpanoksi vaaditaan matematiikkaprosessorilla, 8  megan  muistilla  ja
romppuasemalla varustettu 68020-pohjainen Amiga sekä 30  megaa  tilaa  kiintole-
vyltä. Internet-yhteyttä, 68060:aa ja 16 megan muistia suositellaan. Lisätietoja
osoitteessa http://www.clickboom.com.



{2Picture Manager Pro v5 uunista ulos
{2-----------------------------------

PMPro on apuohjelma bittikarttagrafiikoiden  ja  IFF-animaatioiden  käsittelyyn,
konvertointiin ja hallintaan. Ohjelma tunnistaa yli 25 tiedostoformaattia:  IFF,
GIF, JPEG, TIFF, MAC-Pict, BMP, PCX, TARGA, PCD, IFF-DEEP, SGI, SunRaster,  YUVN
ja monia muita sekä pystyy tallentamaan 15 eri formaattia. Yhdelle ruudulle mah-
tuu enimmillään 80 värillistä tai mustavalkoista minikuvaa, joiden avulla  kuva-
hakemiston sisältöä on helppo järjestellä. Ohjelmistossa on tuki AGA-, ECS-, Re-
tina-, PicassoII-,  EGS-,  OPAL-,  Merlin-  ja  CyberGraphX-järjestelmille.  Ku-
vankäsittelyominaisuudet ovat monipuoliset.  Ohjelma  vaatii  3  megaa  muistia,
käyttöjärjestelmäversion 2.1 tai paremman sekä kiintolevyn. 24-bittisten  kuvien
käsittelyä varten muistia vaaditaan lisää. Lisätietoja esim. http://www.blitter-
soft.com/pmpro.htm


{2Haage & Partner julkaisee
{2-------------------------

Puolentoista vuoden työn jälkeen Haage & Partner on saanut valmiiksi PowerPC-oh-
jelmointiin tarvittavat työkalut. Työkaluihin kuuluvat assembler-ohjelma  Storm-
PowerASM, C-kääntäjä  StormC  3.0  ja  WarpUP-rajapinta  PowerPC-ohjelmiston  ja
-laitteiston välille.

X-DVE 3.0 ja FontMachine 3.0 ovat  videotyöskentelyyn  käytettäviä  apuohjelmia.
X-DVE:llä voi tehdä erikoistehosteita ja FontMachinella värillisiä  ja  vaikkapa
animoituja kirjasimia ja tekstityksiä.

Lisätietoja osoitteesta http://www.haage-partner.com.

{2Uudistunut ImageFX 3.0
{2----------------------

Nova Design on tehnyt  suositusta  ImageFX-grafiikkaohjelmastaan  uuden  version
käyttäjien toiveita noudattaen. Ohjelmalla voi paitsi luoda  kuvia,  myös  käsi-
tellä niitä, luoda niihin erikoistehosteita  ja  konvertoida  niitä  formaatista
toiseen. Uudessa versiossa on tehty muutoksia muun muassa käyttöliittymään,  ku-
vanpiirtorutiineihin, esikatselutyökaluihin ja ikkunointiin, ja erikoistehostei-
ta on lisätty. Ohjelmassa on entistä parempi Video Toaster/Flyer -tuki ja se ky-
kenee käsittelemään runsaasti erilaisia kuvaformaatteja.


{2Parallax Software vapautti Descentin sorsat
{2-------------------------------------------

Hittipelit Descent, Descent II ja Descent Maximum julkaissut  Parallax  Software
vapautti tammikuun lopulla Descentin lähdekoodin  public  domainiksi.  Päätöksen
taustalla on halu antaa tuleville pelintekijöille mahdollisuus tutustua  julkai-
sutasoiseen  koodiin,  koska  toimivasta  koodista  oppii  paljon,  eikä  koodin
välttämättä tarvitse olla kaunista ollakseen toimivaa.  Lähdekoodin  voi  noutaa
osoitteesta http://www.ladder.org/ddr/. Descentistä on jo julkaistu yksi  Amiga-
porttaus, jonka löytää Aminetista (/game/shoot/ADescent.lha).


{2Oxypatcher tehostaa 040- ja 060-prosessoreita
{2---------------------------------------------

Saksalainen New Generation Software on julkaissut Phase 5:n Cyberpatcheria  vas-
taavan ohjelman, Oxyron Patcherin. Oxypatcher ottaa hoitaakseen matematiikkapro-
sessorille suunnatut kutsut, jotka AmigaOS käsittelee hieman heikosti.  Oxypatc-
herin kerrotaan lisäävän suorituskykyä 20-kertaiseksi. Toisin kuin Cyberpatcher,
Oxypatcher toimii Phase 5:n  040-  ja  060-turbojen  lisäksi  kaikissa  040-  ja
060-koneissa.   Lisätietoja:   http://homepages.microdata.de/~michael/OXYPAT.HTM
http://nrex.net/dimensions/


{2Index Information Ltd., Blittersoft ja Phase 5 yhteistyöhön
{2-----------------------------------------------------------

Index, Blittersoft ja Phase 5 ovat sopineet PowerPC-yhteistyöstä uuden Amiga-yh-
teensopivan BoXeR-järjestelmän valmistamiseksi. BoXeR sisältää mm.  PowerPC-laa-
jennuspaikan, johon voi liittää Phase 5:n PowerPC-turbojen kanssa täysin yhteen-
sopivan PowerPC-kiihdyttimen. BoXeRissa on myös grafiikkakorttipaikka,  joka  on
yhteensopiva CyberStormPPC:n ja MKIII:n vastaavien paikkojen  kanssa.  BoXeR-ko-
koonpanoja saa erilaisia alkaen 25 MHz:n 68040-koneista aina 66 MHz:n  68060-ko-
neisiin ja yksi- tai  useampiprosessorisiin  PowerPC-järjestelmiin  asti.  Muis-
tiväylä on 64-bittinen PowerPC:n tehokkuuden takaamiseksi.


{2Tulevien Amigoiden prosessorit päätetty?
{2----------------------------------------

Amiga Inc. on kallistunut tukemaan Amigan uudeksi välivaiheenprosessoriksi  kak-
siprosessorista järjestelmää, jossa on PowerPC-prosessorin lisäksi 680x0-proses-
sori yhteensopivuuden varmistamiseksi. Koska Phase 5 on jo tuonut vastaavia tur-
bokortteja markkinoille, varmistaisi Amiga Inc. tällä päätöksellään mahdollisim-
man nopean siirtymisen uusiin koneisiin. Jos Amiga Inc. valitsisi esim. pelkkään
PowerPC-prosessoriin siirtymisen, siirtäisi pakollinen  käyttöjärjestelmän  PPC-
koodaus uusien järjestelmien kehittämistä noin 18 kuukautta. Nyt sekä  laitteis-
to- että ohjelmistovalmistajat voisivat jatkaa suunnitelmiaan.
Seuraavassa on Joe Torren kirjoittama lyhyt FAQ tammikuulta:

Kysymys: Kumpi prosessori on enemmän Amigan tulevaisuutta, 68k vai PPC?

Vastaus: Molemmat. 68k on yhteensopivuutta, PPC nopeutta varten.  Amigan  arkki-
tehtuurin joustavuus on antanut mahdollisuuden PPC-prosessorin käyttöön raskaita
tehtäviä kuten renderointia, purkua ja pakkausta varten. 68k mahdollistaa 100  %
ohjelmistoyhteensopivuuden ja PPC hevosvoimat. Kun yhä useammat päivittävät  ko-
neensa 68k+PPC:ksi, saamme yhä enemmän Amiga-ohjelmia, jotka käyttävät hyväkseen
PPC:n mahdollisuuksia.

K: Tarvitaanko Workbench 3.5:n ajamiseen PPC-kiihdytin?

V: Ei missään nimessä. Käyttöjärjestelmän päivitys on tarkoitettu sekä  olemassa
oleville että tuleville kokoonpanoille. Haluamme maksimoida WB  3.5:n  arvon  ja
vetovoiman, jotta kaikki käyttäjät päivittäisivät koneensa kun päivitys on  jul-
kaistu.

K: Vaikka PPC-versio WB 3.5:stä olisi nopeampi kuin 68k-versio, miksi  se  silti
ohjelmoidaan vain 68k:lle?

V: Olemassa olevan Amiga-yhteisön tukemiseksi. Mille tahansa prosessorille  Ami-
gaOS sitten käännettäisiinkin, se pyörisi nopeampaa jos prosessori olisi nopeam-
pi. Tärkeä näkökohta on  myös  markkinoille  saamisen  viemä  aika.  Turbokortin
liittäminen vie alle 20 minuuttia, mutta AmigaOS:n  porttaaminen  PPC:lle  veisi
yli vuoden. WB 3.5 on ensisijaisesti suunnattu nyt  käytössä  oleville  sadoille
tuhansille 68k-Amigoille,  PPC-prosessorilla  tai  ilman.  Suurempi  osa  Amiga-
käyttäjistä hyötyy 68k-päivityksestä nyt kuin PPC-päivityksestä myöhemmin.

K: Tuleeko AmigaOS:stä pelkästään PPC-versiota?
V: AmigaOS-lisenssit sallivat käyttöjärjestelmän porttaamisen Alphalle, PPC:lle,
MIPS:lle jne. Niille porttaukset ovat epäilemättä nopeita, varsinkin  verrattuna
paisuneisiin käyttöjärjestelmiin, joita niillä yleensä ajetaan.  Amiga-yhteenso-
pivina niitä ei voi pitää, elleivät ne tarjoa jonkinlaista piiristö- ja 68k-emu-
laatiota.

K: Entäpä Motorolan ColdFire-sarja prosessorina?

V: ColdFire on alle 30 % 68k-yhteensopiva, halpa ja tehokas. ColdFiren käskykan-
ta on supistettu, joten se on hyvin nopea mutta siitä puuttuu useita AmigaOS:lle
välttämättömiä operaatioita. ColdFiren käyttö vaatisi kokonaan uudelleenkoodatun
AmigaOS:n, joka ei enää olisi yhteensopiva  olemassa  olevien  kaupallisten  tai
Aminetista löytyvien ohjelmien kanssa.

K: Aikooko Amiga Inc. tehdä uusia Amigoita?

V: Ei. Uudet Amigat tulevat yrityksiltä, joilla on Amiga Internationalin lisens-
si. Petro on lisensoinut Amiga-teknologiaa hyvin onnistuneesti.  Amigan  kotisi-
vuilta osoitteesta http://www.amiga.de löytyy kattava lista lisenssin  saaneista
yrityksistä, joiden joukosta uusien koneiden valmistajia löytyy.  Samoilta  yri-
tyksiltä on saatu Amigaan parannuksia kuten RTG, AHI, PPC,  Wide  SCSI  ja  jopa
PCI! Nämä yritykset tarvitsevat käyttäjien palautetta siitä,  millaisia  ominai-
suuksia uusissa Amigoissa kaivataan. Yritykset valmistavat vain  sellaisia  Ami-
goita joita käyttäjät haluavat ostaa.

Chris Jones taas on tarkentanut sähköpostiviestissään  helmikuun  alussa,  ettei
päätöstä vielä olisi tehty vaan että Amiga  Inc.  kävisi  edelleen  keskusteluja
prosessorivalmistajien kanssa. Todennäköistä on kuitenkin, että yhteensopivuuden
varmistamiseksi mukana olisi ainakin 68k-prosessori ja  lisäksi  esim.  PPC  tai
Alpha. Odotamme mielenkiinnolla, mitä tapahtuu.
{2Amiga Report ei ole kuollut
{2---------------------------

Amiga Reportin toimittaja Jason Compton vahvistaa, että  lehti  jatkaa  edelleen
ilmestymistään vaikeuksista  huolimatta.  Onnettomien  yhteensattumien  jäljiltä
(mm. laitteisto-ongelmia) vuoden 1998 ensimmäisen numeron ilmestyminen siirtynee
maaliskuulle, mutta tulossa se on joka tapauksessa.


{2A1200:n PowerPC-turbot vihdoin valmistukseen
{2--------------------------------------------

Tammikuun lopulla CE-hyväksynnän saaneet Phase 5:n PowerPC-turbot A1200:lle  lu-
vataan toimitukseen helmi-maaliskuussa. Määrittelyjä muutettiin jälleen, ja  uu-
tistoimittaja alkaakin olla  jo  epätoivoinen  jatkuvien  muutosten  jäljiltä...
Tässä kuitenkin viimeisimmät ja tärkeimmät muutokset:

1. Turboista EI tule  030-versiota  (entinen  Blizzard  603e),  vaan  pelkästään
040/060-versio (entinen Blizzard 603e+).

2. "+"-merkki jää 603e+:aan merkiksi siitä, että turbossa  on  SCSI-ohjain,  kun
taas 603e:ssä sitä ei ole. Tämä päätös tehtiin halvemman  tuotteen  aikaansaami-
seksi. Suunnitteluvaatimusten vuoksi on jouduttu tekemään kompromissi, eikä  SC-
SI-ohjainta voi hankkia 603e:hen enää jälkikäteen, vaan sen saa vain ja  ainoas-
taan 603e+:n mukana.

3. Turboissa on 160/200/250 MHz:n PowerPC-prosessorin  lisäksi  joko  68LC040/25
MHz (ilman FPU:ta), 68040/25 MHz (FPU:n kera) tai 68060/50 MHz. 
