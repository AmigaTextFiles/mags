2
1*

{3                           CyberVision 64/3D käytössä
{3                           --------------------------

                                 Vesa Konttinen


CyberVision 64/3D sinänsä ei enää mikään uutuustuote ole, ja  varmasti  jokainen
nykyistä Amigaa tunteva on siitä kuullut. Yleensähän tuotteista kirjoitetaan ko-
hujuttuja välittömästi niiden ilmestyessä, eikä niistä sen jälkeen paljon  kuul-
la. Ainakin minä olen kovasti tuota ihmetellyt; miksei kukaan kerro pitkän  ajan
kokemuksistaan, vaan yleensä jutut on juuri uutuuksien esittelyjä? Kenties syynä
on alan tuotteiden yleensä aika nopea vanhentuminen? Tästä tosin  Amigan  osalta
ei voida puhua, vaan kyseessä lienee jokin muu ilmiö. Tässä siis minun  näkemyk-
seni siitä, millainen Cybervision 64/3D todella on käytössä.

CyberGraphX v3 -ohjelmisto on nyt edennyt jo versioon 41.3  r69f,  ja  suurimmat
lastentaudit on ehditty korjata. Alun perinkin kun kortin koneeseen löin, tuntui
koneeni pystyssä pysyminen vakaantuneen huomattavasti. Johtuiko se sitten  Chip-
muistin  käytön  vähentymisestä,  sitä  en  suoraan   osaa   sanoa.   Koneessani
pyörittämäni ohjelmat ovat systeemiystävällisiä, enkä sellaisia ohjelmia  konee-
seeni enää päästä, jotka eivät anna näyttötilaa valita tai eivät  pyöri  suoraan
Workbench-ruudulla. Mitään näyttötilaa lennossa vaihtavia patchejakaan  en  enää
halua käyttää. Tämäkin seikka vaikuttaa osaltaan koneen vakauteen. Toki  joitain
patcheja, joita ilman ei tule enää toimeen, on pakko ajella.

Itse CGX-ohjelmistoon on tullut oikeastaan vain kosmeettisia muutoksia  ja  sitä
on laajennettu tukemaan myös muita näyttökortteja (mm. Picasso IV). Toistaiseksi
en ole vielä päässyt Picasson P96-ohjelmistoa koneessani kokeilemaan,  koska  se
takkuillee Zorro II -paikkaan liitetyn kortin kanssa. Tämäkin ongelma korjaantu-
nee lähiaikoina P96:n  päivitysten  myötä.  Se,  kumpaa  ohjelmistoa  koneessaan
käyttää on jokaisen oma asia. Luonnollisesti CGX:ssä on parempi tuki CV64/3D:lle
ainakin toistaiseksi. Juttua P96:n paremmasta toimivuudesta on  näkynyt  paljon-
kin, mutta ainakaan vielä en sitä omaan koneeseeni voinut asentaa. Asia on  voi-
nut kyllä korjaantua jo tuossa tuoreimmassa P96:n versiossa, mutta en  ole  sitä
vielä tohtinut kokeilla.

Näyttötilaksi   on   vakiintunut   Workbench-käytössä   Nokian   417-monitorilla
1024x768x8-bit tarkkuus 78 Hz:n (63 kHz)  virkistyksellä.  Muita  käytännöllisiä
tiloja ovat esim. 800x600x24-bit 84 Hz (52 kHz) ja 640x480 90 Hz (44 kHz), mutta
nämä eivät ole mitään ohjaimen huippuarvoja, vaan  taajuudet  rajoittaa  lähinnä
monitori. Värien määrän suhteen ei niin hirmuista väliä ole mitä tilaa  käyttää,
mutta luonnollisesti 24-bittiset tilat ovat selkeästi 8-bittisiä tiloja  hitaam-
pia,  mutteivät   käyttökelvottomia.   Isommista   tarkkuuksista   löytyy   myös
1600x1200x8-bit 74 Hz (48 kHz) tai 1024x768x24-bit, jotka  soveltuvat  mainiosti
isompien kuvien tiirailuun.

Toisen monitorin kanssa testatessani (Sony Multiscan 200SX Trinitron 17") kortti
oikeastaan vasta pääsi oikeuksiinsa. Pikaisessa testissä 800x600-tilan  sai  101
Hz (63 kHz) virkistyksellä ja täytyy sanoa, että tuollaisessa kuvassa jo  silmät
todella viihtyvät. Sonyn Trinitron-malliston monitoreja voin huoletta suositella
myös Amiga-käyttöön, tosin ainoastaan näyttökortin  omistajille.  Ilman  korttia
monitorin ominaisuudet menevät täysin hukkaan.

Tarkemmin CGX-ajureita tutkaillessa kiinnittää huomion erilaisiin  systeemimuut-
tujiin, joilla voi määritellä aika tarpeellisiakin asioita.  Ensimmäisistä  CGX-
versioista  puuttunut  SUPERGELS-optio  poistaa  ainakin   minulla   esiintyneet
ärsyttävät ikonien siirroissa jääneet epämääräiset  viivat  ruudulta.  HIDE15BIT
poistaa nimensä mukaan melko tarpeettomat  15-bittiset  näyttötilat  valittavien
listasta. KEEPAMIGAVIDEO on mielenkiintoinen ominaisuus, sillä sen käyttö jättää
Amigan oman näyttö-DMA:n päälle, mikä taas mahdollistaa kahden  näytön  samanai-
kaisen käytön. En tosin ole nähnyt yhtään ohjelmaa, joka tuota ominaisuutta suo-
raan tukisi. Mikään  ei  tosin  estä  kahden  erillisen  ohjelman  samanaikaista
käyttöä, joten kenties pikku patchilla koneen saisi vaihtamaan ruutua hiiren li-
puessa ruudun reunalta ulos? Molemmissa näytöissä tietenkin näkyisi  ja  päivit-
tyisi eri tilanteet. Näin  asian  pitäisi  toimia,  jos  en  ihan  väärin  tuota
ymmärtänyt? BOOTLOGO kertoo näytetäänkö  cgxbootpic.libraryn  boottauskuvajainen
vai ei. Kuvia löytyy netistä valmiina tai niitä voi väsätä itsekin sopivalla oh-
jelmalla.

Muuttujia on paljon muitakin, ja niillä voi vaikuttaa jonkin verran  näytön  no-
peuteen lähinnä muistin käytön suhteen. Tarkempi lista  muuttujista  löytyy  ne-
tistä (osoite lopussa). CGX-paketissa tulee myös jokunen pikku apuohjelma, joil-
la saa muokattua vaikka oman monitorin suorituskyvyn mukaan sopivat näyttötilat.
Näyttötiloja ei ole sidottu mihinkään tiettyihin raameihin, vaan  lähinnä  juuri
monitori asettaa rajoitukset taajuuksille sekä näyttötilan tarkkuuksille.  Tele-
vision testikuvan tapaisen erivärisiä palkkeja ja rinkuloita  sisältävän  ruudun
avulla asetukset saa kätevästi kohdalleen.

Nopeudeltaan kortti on riittävän ripeä. Toistaiseksi ei ainakaan  näytön  nopeus
ole ollut ongelmana,  vaan  lähinnä  vaatimaton  prosessoriteho  sanelee  tahdin
(030/50 MHz). Lisäksi Zorro II -väylä pudottaa kortin todellisen  nopeuden  noin
puoleen siitä mitä se olisi Zorro III -väylässä. Valitettavasti  A1200:n  kanssa
ZII-väyliä ei oikein helpolla (halvalla) pysty hyödyntämään.

Scandoublerin  puute  ei  käytössä  ole  tahtia  haitannut,  vaan  koska  kaikki
käyttämäni ohjelmat toimivat kiltisti systeemin kautta, ei ongelmia  näyttötilo-
jen kanssa ole pahemmin esiintynyt. Toki 417TV-mallin viritinpuoli auttaa  asiaa
tarvittaessa, mutta käytännössä sitä tarvitsee harvoin. Mikäli olisin vaihtamas-
sa monitoria, en 417-malliin enää kallistuisi, vaan Sonyn omat Trinitron  mallit
ovat hinnaltaan ja laadultaan niin edullisia, ettei oikein muita paljon viitsisi
harkita. Varsinkin juuri vuodenvaihteessa myyntiin tulleet uudet mallit  vaikut-
tavat mielenkiintoisilta. Ei ole tarkoitus kuulostaa  Sonyn  mainokselta,  mutta
olen vain ollut niin tyytyväinen omaani. Jokainen kuitenkin käyköön itse  totea-
massa tilanteen liikkeissä ja antakoon silmiensä kertoa totuuden.

Entä ongelmat? Oikeastaan suurin ongelma on ollut siivilöidä pois kaikki  vanhat
ohjelmantekeleet, joita vuosien mittaan on levylle kertynyt. Lisäksi tilalle  on
pitänyt löytää uusia systeemiystävällisiä ohjelmia, joita suurin osa  nykyisistä
tarjolla olevista ohjelmista onneksi on. ZII-väylän hitaampi toiminta näkyy sel-
keästi testeissä, mutta mikään ongelma tuo ei ole, sillä onhan toiminta  kuiten-
kin huomattavasti nopeampaa kuin AGAlla. Nopeutta on riittävästi vaikka ikkunoi-
den siirtelyyn sisältöineen päivineen,  samalla  kun  muuta  ruutua  päivitetään
siirron mukaan - toiminto, jota Amigaan olen pitempään kaipaillut, mutta aiemmin
vain ei ole oikein päivitysnopeus riittänyt. Pelikäytössä näyttökortti on  tois-
taiseksi aika hyödytön, mutta tilanne muuttuu parempaan päin silläkin  puolella.
Varsinkin PPC:n yleistyessä (toivon näin käyvän, ja miksei kävisi?) jonkinlainen
näyttökortti on jo pakollinen varustus.

Chip-muistin käytön väheneminen nopeuttaa myös osaltaan konetta,  joskaan  aivan
ilman Chipiä ei vieläkään tule toimeen. Jotkin käyttöjärjestelmän osat  latautu-
vat ainoastaan Chipiin, eikä niitä aina voi edes patchata Fastin puolelle.  Esi-
merkiksi Workbenchin ikkunoita aukoessa Chipiä kuluu jonkin verran jokaista  ik-
kunaan ilmestynyttä ikonia kohden. Kokeilin tätä  myös  kopioimalla  RAM-levylle
ensin yhden ikonin ja laskemalla Chipin kulutuksen. Ikoneja lisätessä ja ikkunan
aukaistessa tuo kulutettu Chipin määrä kasvoi ikonien määrään mukaan  tasaisesti
(sama ikoni monesti). Kyseessä oli NewIcon-ikoni, joka kulutti aina  noin  2  kt
Chipiä ikkuna avattuna. Ikonin kuvadata on tallennettu ilmeisesti aina  Chipiin,
oli kyseessä sitten NewIcon tai perinteinen ikoni. Tuon kuvadatan siirto Fastiin
tai mieluusti vielä suoraan näyttökortin muistiin nopeuttaisi ikonien käsittelyä
huomattavasti, sillä joutuuhan ne  kuitenkin  siirtämään  korttiin  ladattaessa.
Voihan tähänkin olla jo ratkaisu olemassa, mutta ei ole minulle  tullut  missään
vastaan. Tai sitten en taas ole lukenut ihan kaikkia CGX:n mukana tulevia ohjei-
ta, ja hyvä vinkki on mennyt sivu suun.

Näyttökortti on ehdottomasti kannattavin lisäys Amigaan  sitten  kiintolevyn  ja
turbokortin  (jotka  jo  toivottavasti  suuresta   osasta   koneita   löytyvät).
Näyttökortin lisäyksen jälkeen vanhaa pollea ei enää tunne  samaksi.  Kannattava
hankinta, jos vähääkään on innostusta/halua harrastukseensa/ työhönsä sijoittaa.
Jo pelkästään tasaisempien näyttötilojen tuoma hyöty  tuntuu  silmien  vähempänä
väsymisenä. CyberVision 64/3D ei toki ole ainoa vaihtoehto, joten kannattaa  tu-
tustua myös muihin hankintaa tehdessä.

Asiaan liittyviä linkkejä: 

{ACGX:n muuttujien selitykset - http://www.vgr.com/cybergfx/envvar.html
{ACGX:n päivitykset           - http://www.vgr.com/v3/
{ABootpic + valmiita kuvia    - http://www.vgr.com/bootpic/

Kirjoittajan tavoittaa sähköpostitse osoitteesta vek@sci.fi.
