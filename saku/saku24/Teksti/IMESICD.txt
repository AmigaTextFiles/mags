2
1*

{3                         IMES ICD-1200AT -CD-ROM-asema
{3                         -----------------------------

                                 Simo Tuominen


Tapahtui viime jaksossa: tornitetusta  A1200:stani  lähti  6-nopeuksinen  Acerin
romppuasema, koska Pönttöön (ikivanha eli vm. -95 PC, luultavasti sentään  Intel
Outside) piti saada asennettua Linux. Amigaan täytyi saada uusi romputin,  koska
aseman jakaminen sarjakaapelia pitkin ei houkuttanut.

Suunnistin hovihankkijani eli Cruz Brokerin suuntaan  aikeenani  ostaa  halvahko
romputin. Halvin eli nelinopeuksinen oli kuvioista ulkona, koska  se  oli  liian
hidas ja maksoi vain muutaman kympin vähemmän kuin  seuraava,  IMES  ICD-1200AT,
joka aivan selvästi on tyyppimerkinnästään lähtien tarkoitettu tornitettuun Ami-
ga 1200:aan. :-) Asema lähti mukaan 359 markan panoksella. Nyt kuukautta myöhem-
min halvimmat 16-nopeuksiset maksavat saman kuin tuo 8-nopeuksinen (hinta vuoden
1997 marraskuulta).

IMES tekee OEM-asemia ainakin IBM:n koneisiin, joten ei kai tässä ihan  huonossa
seurassa olla. Asennettuani aseman (ruuvit ja piuhat  kiinni,  virta  päälle  ja
mount CD0:) pääsin tutkimaan asemaa tarkemmin.  SCSIBench  antaa  lukunopeudeksi
vähän alle 1200 kt/s, mutta käytännössä täyttää lupauksen. Kelkan avattuani  to-
tesin, että siinä on kiinnityshakaset, joten ilmeisesti aseman voi asentaa  pys-
tyynkin. Levyvärinä ei ole tuntematonta, joten levy on  syytä  laittaa  kelkassa
levykolon takareunaan kiinni, jos haluaa välttyä  melulta.  Virransäästötoiminto
on ehkä hieman liiankin vikkelä, koska se pysäyttää  levyn  jo  vajaan  minuutin
tyhjäkäynnin jälkeen. Kelkan etureunassa on ilmeisesti virrattoman aseman kelkan
aukivetämiseen tarkoitettu reikä, mutta tarpeeksi pienen vetimen etsimisessä voi
kulua aikaa. Audiograbbaus on laitteelle tuntematon käsite (eli ei  toimi  aina-
kaan täällä).

Asema on aivan riittävän vikkelä  lähes  mihin  tahansa  kuviteltavissa  olevaan
käyttöön, lukuunottamatta malttamattomia ihmisiä, joita häiritsee levyn  kiihty-
misen odottelu. Hakuaikaa en tiedä, mutta korvakuulolta veikkaisin alle 200  ms.
Kelkan aukeaminen ejectin painamisen jälkeen on välillä riipivän hidasta. Paine-
taan nappia, levy pysähtyy parin sekunnin kuluttua,  mietitään  hetki,  avataan.
Itse kelkka on kyllä nopealiikkeinen ja jopa kohtuullisen hiljainen.

Laadukkaan oloinen, joskin välillä hieman hidasteleva asema. 

{3        IMES ICD-1200AT

        Testattu:       Amiga 1200T, 2 Mt Chip, 32 Mt Fast,
                        Blizzard 1230-IV (50 MHz), IDEfix v105.5,
                        Quantum Fireball 3,6 Gt

        Arvosana:       8,5/10
 
Kirjoittajan tavoittaa sähköpostitse osoitteesta simotit@evitech.fi. 
