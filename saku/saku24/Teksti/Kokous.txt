2
1*
{3SUOMEN AMIGA-KÄYTTÄJÄT RY.                                   KOKOUSMUISTIO
{3HALLITUS 1997-1998
{3                                                             10.1.1998

{3HALLITUKSEN KOKOUS 1/98


AIKA            10. tammikuuta kello 18.30 - 20.30

PAIKKA          Espoon keskus, taloyhtiön kerhotila

LÄSNÄ           Janne Sirén, puheenjohtaja
                Simo Koivukoski
                Valtteri Murto
                Janne Pikkarainen
                Timo Kemppaala
                Tomi Jaskari, sihteeri

KOKOONNUMME SEURAAVAKSI (2/98 3/98)

                Maaliskuussa ennen tai jälkeen Bitit ja Webit -tapahtuman
                sekä juuri ennen Saku 98 -tapahtumaa.

  
{31
{3Joulu-Saku 1997

Joulu-Saku oli yhdistyksen lahja jäsenilleen  ja  sai  kiitollisen  vastaanoton.
Lahjan tekijöillä oli niin mukavaa ja sen todistivat myös tekijöistä otetut  va-
lokuvat.
{32
{3Bitit ja Webit sekä Saku-CD

Gentle Eye Ky on kutsunut Suomen Amiga-käyttäjät ry:n  Valkeakosken  nuorisotoi-
miston järjestämään Bitit ja Webit -tapahtumaan 8. maaliskuuta 1998  Hämeen  am-
mattikorkeakoulussa.

Tapahtuma on pienimuotoinen, mutta samalla yhdistykselle  hyvin  edullinen  tapa
tulla esille. Tarkoituksena on polttaa Saku-CD, jota  myydään  sopivaan  hintaan
siten, että matkakulut saadaan katettua eikä rasiteta yhdistyksen taloutta.  Sa-
ku-CD on samalla yhdistyksen toiminnan tulosten  arkisto;  koko  Sakun  historia
koottuna yksiin kansiin, moduulikilpailua ja logokisan piirroksia myöten.  Janne
Sirén on luvannut hoitaa levyjen tekemisen.

Saku-CD:n hinnaksi on arvioitu noin 30 mk ja menekiksi Valkeakoskella  varovasti
kahdesta neljään kappaletta. Bitit ja Webit -tapahtuman  kävijöille  jaettavaksi
tehtäneen myös 3,5" levyke 1,44 Mt:n formaatissa. Tällä saavutetaan lisää julki-
suutta. Toivottavasti myös journalistit huomaavat meidät.


{33
{3Kotisivujen kävijämäärät

Aikavälillä 27.11. - 9.1. on Sakun kotisivuilla  (http://batman.jytol.fi/~saku/)
kirjattu hakuja keskimäärin 50 kappaletta vuorokaudessa. Piikit, jolloin laskuri
raksutti parhaimmillaan reilusti yli 100 kertaa päivässä, osuvat Saku #23:n  il-
mestymisajankohtaan ja painottuvat arkipäiviin. Vuoden 1998 ensimmäisinä päivinä
on ollut koko ajanjakson keskimäärää hieman vilkkaampaa, ehkäpä Saku  97:n  mai-
ninta MikroBitin tammikuun numerossa on vaikuttanut tähän.

{34
{3Dear Mr. Tyschtschenko

Saku 98 -järjestelyjen polttopisteessä on tällä hetkellä  Amiga  Internationalin
edustajan saaminen tapahtuman pääpuhujaksi rohkaisemaan  Amiga-yhteisöä.  Esillä
oli faksin luonnos, jossa esitellään yhdistyksen historia ja Saku  98  ideoineen
sekä kutsutaan Peter Tyschtschenko (tai joku toinen edustaja) Suomeen.


{35
{3Saku 98:n kokoonpano, tarkoitus ja talous

Saku 98 -tapahtuma tulee olemaan iso urakka.  Paikalle  toivotaan  noin  100-200
uteliasta ja heille on myös oltava jotain esiteltävää. Yritysedustajien  lisäksi
on suunnitteilla ainakin seuraavaa: linkkipelikisa, Sakun verkkosivujen ja  Ami-
ga-selainten esittely, sovellusten esittelyä (Lambda, Great  Nations?).  Koneita
on tarkoitus saada mukaan noin kuusi: kaksi A1200-konetta (pelikilpailut), kaksi
A4000-kokoonpanoa (esittelyt) sekä muutama A2000 mahdollisesti yli  20"  televi-
sioon liitettynä (yhdistyksen toiminta, vieraskirja, opastus ja agenda).

Tapahtuman tarkoituksena ei ole kerätä rahaa vaan tarjota  mahdollisimman  hyvät
puitteet uuden tekniikan esittelyyn, hankintoihin ja  vuorovaikutukseen  amigis-
tien keskuudessa. Yhdistyksen talous perustuu jäsenmaksuihin, joten  jäsenmäärän
kasvattaminen on tapahtuman  toinen  päätavoite.  Eli  tarjotaan  mahdollisimman
hyvää ja perusteellista tietoutta yhdistyksestä sekä liittymismahdollisuus  pai-
kan päällä.

Yhdistyksen tilillä on rahaa vaatimattomasti, mutta näyttäisi siltä,  että  Saku
98 -järjestelyihin on sopivasti rahaa, vaikkakin pää on pidettävä hyvin  kylmänä
ja kulut minimissä.
{36
{3Logoisat paidat

Paitaprojektin tarkoituksena on tuottaa Saku 98 -logolla varustettuja  myyntiar-
tikkeleita, palkintopaitoja sekä yhdistyksen omaan käyttöön  tulevia  järjestys-
miespaitoja, joissa on yhdistystä kuvaava logo (esimerkiksi sammakkoatleetti Sa-
ku 10:n kannesta) ja teksti "Suomen Amiga-käyttäjät ry." Saku 98 -paitoja tarvi-
taan noin 15 ja yhdistyspaitoja 10 kappaletta.


{37
{3Muut esille tulleet asiat

AmiTech '98 -messut pidetään Tukholmassa huhtikuun ensimmäisenä viikonloppuna.

www.amiga.org:n User Group Network nollattiin. Olemme lähettäneet  tietomme  uu-
destaan.

Yhdistyksen sihteerin Veli-Matti  Vuorensyrjän  digitaalinen  kamera  ei  suostu
välittämään sarjakaapelia myöden tietoutta Amigalle. Asiaan olisi  saatava  kor-
jausta, jotta kameraa voitaisiin hyödyntää yhdistyksen toiminnassa.

Lisäosastoja ja korjauksia kotisivuille:

a) Veli-Matin matkapuhelimen numero liittymisohjeisiin ja maininta  siitä,  että
omien yhteystietojen lähettäminen sihteerille, esimerkiksi postikortilla on eri-
tyisen toivottavaa.

b) Kimmo Mustonen on lupautunut peilaamaan Sakun verkkosivuja.

c) Tapahtumailmoitusten luettelo; missä ja milloin amigistit liikkuvat?

d) Guru-sivut. Maan parhaat Amiga-asiantuntijat luettelona.

e) Saku 98:n hypettäminen alkaa, kunhan saadaan faksiin vastaus.

Kiitosmaininta Tomi Jaskarille, Janne Pikkaraiselle ja Janne  Sirénille  kokous-
tarjoiluista. 
