2
1*

{3                 Sony Multiscan 100SX - kohtuuhintaista laatua
{3                 ---------------------------------------------

                                 Simo Tuominen


Tarina alkaa vuoden 1996 joulukuusta, kun olin ostamassa torniini grafiikkakort-
tia. Ajattelin, ettei uuden ja upean  näytönohjaimen  ominaisuuksia  voi  jättää
hyödyntämättä eikä silloin käytössä ollut KFC:n 14-tuumainen  putki  todellakaan
ollut mitään huippua. Tämän pähkäilyn  seurauksena  oli  pari  viikkoa  kestänyt
kiertely pääkaupunkiseudun (okei, lähinnä Helsingin :-) mikrokaupoissa etsimässä
budjettiin sopivaa 15" SVGA-putkea.  Vanha  putki  lähti  vaihtoon,  ja  lopuksi
pöydälleni eksyi silloin(kin) alle 2500 markkaa maksanut Trinitron-putkinen Sony
Multiscan 100SX. Ostopaikka oli Konalassa sijaitseva Cruz  Broker  (www.cruzbro-
ker.fi), ja putken hinta näyttää tippuneen parisataa vuoden  takaisesta.  Eräänä
vaihtoehtona oli kolmisensataa halvempi Nokia 449E, mutta  ainakin  vilkuilemani
yksilö oli liian sumea.

Kotiin päästyäni ensimmäinen operaatio oli luonnollisesti  monitorin  purkaminen
laatikosta (ei maailman yksinkertaisin operaatio, styroksien  mukana  kun  nousi
koko loota). Laite oli koneessa  kiinni  alta  minuutin,  joten  ei  muuta  kuin
vääntämään käyttöön CGX-tiloja. Totesin, ettei CyberVisionini edelleenkään suos-
tu näyttämään mitään järjellistä. No, käytetään sitten AGA-piirejä, kunnes  saa-
daan ongelma pois päiväjärjestyksestä.





{3Pikakelauksella vuoden 1997 maaliskuuhun
{3----------------------------------------

A1200:ni palaa kotiin oltuaan emolevynvaihdossa Broadlinellä (vai lieneekö ollut
Video Spotronics). Toimimattomuuden syynä oli liian vanha emolevy, ja turbo meni
samalla vaihtoon, kun vanha ei toiminut uuden emon  kanssa.  Samalla  tuli  uusi
Kickstart  ja  tietysti  uuden  koneen  mukana  toimitettavat   softat.   Olivat
ystävällisesti laittaneet käyttöön CGX-tilan, jota  en  tosin  ole  sen  koommin
käyttänyt. 640x480 ei riitä, paitsi pääteohjelmalle. Ei muuta kuin virittelemään
tiloja.

Speksien mukaan putki näyttää jopa 1280x1024 (60 Hz) -tilan,  joka  on  todettu.
Pistekoko ei kuitenkaan oikein salli moista, ja lisäksi  tila  väpättää  liikaa,
joten ideaalitila on mielestäni 1120x832 (72 Hz). VESA-tilat ovat suoraan  pake-
tista otettuna aika hyvin kohdallaan, ainoa ongelma on virittää niiden  mukaiset
näyttötilat CGXModessa. Ei onnistu, ellei hanki jostain korvaavaa näyttötilaedi-
toria, CGXModessa kun ei saa asetettua kaistanleveyttä kuin megahertsin tarkkuu-
della, ja pitäisi päästä neljäsosaan siitä.

Terävyys on odotetusti omaa luokkaansa, lukuunottamatta sumeaa  vasenta  reunaa.
Oikeastaan vain vasen yläkulma on todella sumea,  muuten  vastaa  vanhan  putken
tarkkuutta keskellä näyttöä hyvänä päivänä. Seuraava vaihe olisi kai  TFT-näyttö
tms. Vakiovaroitus: kaikki eivät siedä  Trinitron-putkien  jäykistyslangan  syn-
nyttämää varjoa. Tyypillisellä Workbench-näytöllä (lue: MagicWB-paletilla) se on
mielestäni lähes näkymätön.

Matalammat resoluutiot ovat odotetun palikkaisia, eikä alle  640x480-tilaa  tule
käytettyä kuin MPEGien pyörittämisessä. Loisteaine on sen  verran  nopeaa,  että
alle 65 hertsin tilat väpättävät havaittavasti. Geometriavirhe on pieni ja lähes
kokonaan korjattavissa. Tilasta riippuen jokin kulma on vinossa, mutta  enintään
millin tai pari, eikä sitä oikeastaan huomaa ellei erikseen katso.  Reunat  ovat
hitusen sumeita mutta silti terävämpiä kuin useimpien näkemieni monitorien  kuva
keskellä.

Tilamuisteja monitorissa on mielestäni pari liian vähän, vaikka VESA-tilat ovat-
kin vakiona muistissa. Lisäksi osalla muisteista on välillä  taipumusta  nollau-
tua, jos leikkii CGXModella liikaa ja samalla säätää näyttöä. Säätöinä on kaikki
vakiot: kuvan leveyden, korkeuden, vaaka- ja pystypaikan säätö, tynnyri- ja tra-
petsivääristymän korjaus ja kuvan kierto. Nykymonitoreille tyypillisesti Sonykin
tukee DPMS-virransäästöjärjestelmää. 

{3        Sony Multiscan 100SX

        Testattu:                 Amiga 1200T (rev. 2.0),
                                  Blizzard 1230-IV, 32 Mt 60 ns Fast,
                                  CyberVision 64/3D (4 Mt)

        Arvosana:                 9+/10

        Vaakapoikkeutustaajuudet: virallisesti 30 - 65 kHz
                                  testattu     27,5 - 67,8 kHz
                                  (vakio Super72 ei näy, muistaakseni)

        Pystypoikkeutustaajuudet: virallisesti 50 - 120 Hz
                                  testattu     48 - 122,5 Hz
                                  (menisi vähän alemmas, mutta kuka nyt
                                  sellaista katsoisi)

        Kaistanleveys:            ei mainittu, käytössä 90 MHz, testattu
                                  105 MHz
                                  (105 saattaa olla yli speksien, mutta
                                  kun Sonyn kotisivuiltakaan ei löydy
                                  tietoa)

        Hyötyalan halkaisija:     13,9" (~280 mm x 210 mm)

        Pistekoko:                0,25 mm

Kirjoittajan tavoittaa sähköpostitse osoitteesta simotit@evitech.fi. 
