2
1*

{3                            Viimeinen sana -kolumnit
{3                            ------------------------

                         http://batman.jytol.fi/~saku/


{3Hullunmyllyssä

18.2.98

Viime kuukaudet ovat olleet melkoista hullunmyllyä Sakun kulissien takana.  Jou-
lun alla kasattiin kuumeisesti joululevykettä: ideoitiin, valokuvattiin, kirjoi-
tettiin, sävellettiin, organisoitiin osoitetietokantaa, pakattiin, postitettiin.
Eräänä päivänä ennen aattoa jäsenten postiluukusta kolahtanut tervehdyslevyke ei
syntynyt hetkessä.

Joulunalusaika oli kuitenkin vasta verryttelyä, todellinen pyöritys lähti  liik-
keelle vuodenvaihteessa. Ensinnäkin lupauduimme mukaan  Valkeakoskelle  Bitit  &
Webit -tapahtumaan, minkä innoittamana aloimme kasata Sakun historiaa Valkeakos-
kella julkaistavalle rompulle. Ryhdyimme kaivelemaan  pölyttyneitä  arkistojamme
etsien arvokkaita muistoja kuluneelta  viideltä  vuodelta.  Samaan  aikaan  piti
aloittaa koostamaan Sakun seuraavaa numeroa, huolehtia yhdistyksen  Amiga-julis-
teen tilaamisesta Saksasta ja pitää kotisivujen päivittäiset namupalat  aikatau-
lussa.

Niin, ja sitten on se Saku 98. Tammikuussa hallituksen kokouksessa päätimme kut-
sua Petro Tyschtschenkon kunniavieraaksemme ja soppa oli valmis: yhteydet  Amiga
Internationalin suuntaan, tilanvaraukset ja tapahtumapäivän vaihtaminen,  suoma-
laisten Amiga-firmojen kutsuminen, erilaisten lupien hankkiminen ja  selvittämi-
nen (Teosto, Gramex, poliisi), ohjelmanumeroiden kehittäminen, Saku  98  -levyk-
keen  työstäminen,  järjestysmiesten  haaliminen,  hotellivaraukset  ja  vierai-
lujärjestelyt, mainostaminen ja mediayhteydet.

Kiirettä on pitänyt ja suurimmat ponnistelut ovat vielä edessä. Onneksi tulokset
häämöttävät jo: Saku #24 julkaistaan 1. maaliskuuta, 8.  maaliskuuta  esitellään
Saku-romppu Bitit & Webit -tapahtumassa ja kuukausi  huipentuu  28.  päivä  Saku
98:n merkeissä Vantaan Heurekassa.

Pian on siis aika nauttia työn hedelmistä.

Terveisin,

Janne Siren

{3                                     * * *

{3Surullista katseltavaa

29.12.97

Kirjoitin edellisen Sakun pääkirjoituksessa varsin  postiiviseen  sävyyn  Amiga-
käyttäjien yhteishengestä. Ilmeisesti osuin jokseenkin oikeaan, ainakin myöntei-
sestä palautteesta päätellen.

Varoittelin kuitenkin ohimennen myös yhteisöämme repivistä ristiriidoista.  Yksi
tällainen ristiriita lisää on noussut pinnalle ClickBOOMin käännettyä parin vuo-
den takaisen megahitin MYST Amigalle. Kun uutinen MYSTin  porttaamisesta  aikoi-
naan tavoitti amigistimassat, se toivotettiin suurella mielenkiinnolla ja innos-
tuksella vastaan. Kun peli sitten vihdoinkin  julkaistiin,  osa  mielenkiinnosta
tuntui karisevan pelin ollessa kalliimpi kuin muiden koneiden  budjettihinnoilla
myytävä MYST.

Eräskin amigisti ehdotti uutisryhmissä, että kaikkien kannattaa ostaa  Macintos-
hin MYST ja pelata sitä  ShapeShifterillä,  sillä  näin  säästää  selvää  rahaa.
Näinkö me palkitsemme ClickBOOMin, joka on vihdoinkin tuomassa meille sitä  mitä
haluamme: suosittuja highend-mainstream-julkaisuja? Totta kai  Macintoshin  MYST
on halvempi, julkaistiinhan peli Macintoshille jo aikaa sitten. Amigalle MYST on
kuitenkin uusi peli, joka lisäksi joutuu kohtaamaan pienet markkinat ja  lisens-
simaksut pelin alkuperäisille tekijöille.

Seuraavana ClickBOOMin julkaisulistalla on Quake. Alkuvuodesta pääsemme  toivot-
tavasti nauttimaan Amigallakin kaikista niistä Quaken lisäherkuista, joita  ver-
kot ovat täynnä. Tosin ehtipä joku jo valittamaan, että  PC:lle  Quaken  enginen
saa ilmaiseksi verkosta, miksi meidän amigistien pitää siitä maksaa uuden  pelin
hinta. Ensinnäkään Quake ei ole ilmainen peli PC:lläkään, toisekseen Quaken Ami-
ga-versiolla on samat paineet kuin MYSTillä: lisenssimaksut, pieni  pelitalo  ja
pienet markkinat.

Lyhyellä tähtäimellä saatamme siis joutua maksamaan enemmän peleistämme Amigalle
kuin PC:lle. Pitkällä tähtäimellä tuemme kuitenkin kehitystä, joka toivottavasti
pitää Amigan seuranamme vielä vuosia. Kumpaan sinä haluat sijoitaa rahasi?

Itse vastasin kysymykseen tilaamalla Amigan MYSTin jo pari viikkoa sitten.

Terveisin,

Janne Siren
