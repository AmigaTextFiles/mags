2
1*

{3                           Suomen Amiga-käyttäjät ry.
{3                           --------------------------

Suomen Amiga-käyttäjät ry:n "tarkoituksena on edistää Amiga-tietouden tuntemusta
ja ylläpitää ja kehittää tietokoneharrastusta jäsentensä keskuudessa".  Yhdistys
aloitti epävirallisen toimintansa jo vuonna 1993 Suomen Amiga-käyttäjien unionin
nimellä ja varsinainen perustamiskirja allekirjoitettiin vuotta  myöhemmin.  Vi-
ralliseen yhdistysrekisteriin Suomen Amiga-käyttäjät ry.  hyväksyttiin  alkuvuo-
desta 1996.

Yhdistys perustettiin alun perin julkaisemaan Saku-levykelehteä ja yli kaksikym-
mentä julkaistua numeroa myöhemmin lehti on edelleen  toiminnan  keskipisteessä.
Suomen Amiga-käyttäjät ry. on myös järjestänyt neljä kokousta ja Saku 97 -tapah-
tuman. Lisäksi yhdistys ylläpitää suosittuja kotisivuja Internetissä  sekä  omaa
Fidonet-tyylistä verkkoaan, Sakunetiä. Toiminta  rakentuu  vapaaehtoistyölle  ja
rahoitetaan jäsenmaksuilla.


{3Jäseneksi liittyminen
{3---------------------

Suomen Amiga-käyttäjät ry:n jäsenenä tuet arvokasta toimintaa maamme Amiga-mark-
kinoiden elävöittämisessä. Viime vuoden syyskuussa järjestetty Saku 97 -tapahtu-
ma on esimerkki tavasta, jolla yhdistyksen  varoja  voidaan  käyttää  yhteiseksi
hyväksi. Yhdistyksen jäsenenä voit myös eri maksusta tilata  Saku-lehden  kotiin
levykkeellä jäsenvuoden ajaksi. Työn alla on lisäksi jäsenetuja, joilla  jäsenet
saavat Amiga-yrityksistä alennusta.


Tulevan Saku 98 -tapahtuman laajuus  riippuu  paljolti  jäsenmaksujen  määrästä,
sillä pelkällä hyvällä tahdolla ei tilojen vuokria makseta.  Emme  myöskään  ha-
luaisi karkottaa ketään pyytämällä sisäänpääsymaksua, vaan mielestämme on Amigan
kannalta parasta, että kaikilla on mahdollisuus tulla ilmaiseksi katsomaan,  mi-
hin lempikoneemme pystyy! Liittymällä jäseneksi olet konkreettisesti  avuksi  ja
saat myös äänioikeuden yhdistyksen kokouksiin.

Yhdistyksen jäseneksi liittyminen on erittäin helppoa. Sinun tarvitse  vain  as-
tella lähimpään pankkiin tai maksuautomaattiin ja maksaa jäsenmaksu  yhdistyksen
pankkitilille. Jäsenmaksu on vuosikokouksen päätöksellä vuodelle 1998  viisikym-
mentä (50) markkaa ja jäsenyys on voimassa kyseisen vuoden loppuun. Jos  lisäksi
haluat vuoden 1998 aikana ilmestyvät Saku-lehdet postitse kotiin,  maksa  toinen
viisikymppiä (50 mk) kotiinkantomaksua, eli yhteensä sata (100) markkaa.

Suomen Amiga-käyttäjät ry:n pankkitilin numero on vanha tuttu:

{3Merita Vantaa-Koivukylä 150630-100355

Lisäksi pankkisiirtolomakkeeseen tulee viitenumeroksi merkitä:

{31998 108

Näin tiedämme kyseessä olevan vuoden 1998 jäsenmaksun.  Jotta  jäsenyys  astuisi
voimaan, tarvitsemme myös jäsenen nimen ja yhteystiedot. Kirjoita  siis  pankki-
siirtolomakkeen viestilaatikkoon nimesi, osoitteesi ja mahdollisesti  puhelinnu-
merosi sekä sähköpostiosoitteesi.

Eräät maksuautomaatit eivät anna kirjoittaa viestiä, joten jos huomaat maksanee-
si jäsenmaksun etkä syöttänyt yhteystietojasi, ota yhteyttä yhdistyksen  sihtee-
riin  Veli-Matti  Vuorensyrjään.  Hänet  tavoittaa  parhaiten   puhelinnumerosta
040-525 4363. Voit lähettää osoitetietosi sihteerille myös kirjeitse  alla  mai-
nittuun osoitteeseen.

Tervetuloa mukaan Suomen Amiga-käyttäjät ry:n toimintaan!


{3Yhteystiedot
{3------------ 

Pankkitili: Merita Vantaa-Koivukylä 150630-100355

Viitenumero vuoden 1998 jäsenmaksulle: 1998 108

{3Suomen Amiga-käyttäjät ry. Internetissä:

http://batman.jytol.fi/~saku/

Tomi Jaskari, puheenjohtaja - tmjj@iki.fi

Veli-Matti Vuorensyrjä, sihteeri - wedge@sci.fi

Janne Siren, varapuheenjohtaja - siren@mikrobitti.fi

Esa Heikkinen, Saku-lehden päätoimittaja - oh4kju@sci.fi

{3Saku-lehden kotipurkki ja Sakunet-verkon keskus:

Amiga Zone BBS, 65:10/1.0@sakunet, (015) 348 968, auki 18-08 (vkl. 24h)


{3Yhdistyksen sihteeri:

Veli-Matti Vuorensyrjä
Rautkalliontie 7 F 72
01360 Vantaa

Matkapuhelin: 040-525 4363


{3                      Suomen Amiga-käyttäjät ry:n säännöt
{3                      -----------------------------------

1 §     NIMI JA KOTIPAIKKA

        Yhdistyksen nimi on Suomen Amiga-käyttäjät ja kotipaikka on Vantaa.


2 §     TARKOITUS JA TOIMINTA

        Yhdistyksen tarkoituksena on edistää Amiga-tietouden tuntemusta  ja
        ylläpitää ja kehittää tietokoneharrastusta jäsentensä keskuudessa.

        Tarkoituksen toteuttamiseksi yhdistys julkaisee lehteä,  jonka  il-
        mestymistiheydestä päättää vuosikokous, sekä järjestää  koulutusta,
        retkiä ja juhlia.

        Toimintansa tukemiseksi yhdistys julkaisee mainoksia, kerää  jäsen-
        maksuja, järjestää myyjäisiä ja arpajaisia ja ottaa vastaan lahjoi-
        tuksia ja testamentteja.

3 §     JÄSENET

        Yhdistyksen jäseneksi voi liittyä kuka tahansa tietokoneharrastaja.
        Yhdistyksen jäsenet hyväksyy hallitus.

        Jäsenellä on oikeus erota yhdistyksestä ilmoittamalla siitä kirjal-
        lisesti hallitukselle tai sen puheenjohtajalle taikka ilmoittamalla
        eroamisesta yhdistyksen kokouksessa.

        Jäseniltä perittävän liittymis- ja vuotuisen jäsenmaksun suuruudes-
        ta päättää vuosikokous.

        Jäsenten yhteystietoja voidaan käyttää  suoramarkkinointitarkoituk-
        siin henkilörekisterilain mukaisesti.


4 §     HALLITUS

        Yhdistyksen asioita hoitaa hallitus, johon kuuluu  vuosikokouksessa
        valitut puheenjohtaja ja 4 muuta varsinaista sekä 5 varajäsentä.

        Hallituksen jäsenten toimikausi on vuosikokousten välinen aika.

        Hallitus valitsee keskuudestaan varapuheenjohtajan sekä ottaa  sih-
        teerin, rahastonhoitajan ja muut tarvittavat toimihenkilöt.

        Hallitus kokoontuu puheenjohtajan tai hänen estyneenä ollessaan va-
        rapuheenjohtajan kutsusta, kun he katsovat  siihen  olevan  aihetta
        tai kun vähintään 2 hallituksen jäsentä sitä vaatii.

        Hallitus on päätösvaltainen, kun vähintään kolme sen  jäsentä,  pu-
        heenjohtaja tai varapuheenjohtaja mukaanluettuna  on  läsnä.  Asiat
        ratkaistaan yksinkertaisella  ääntenenemmistöllä.  Äänten  mennessä
        tasan ratkaisee puheenjohtajan mielipide, vaaleissa  kuitenkin  ar-
        pa.


5 §     YHDISTYKSEN NIMEN KIRJOITTAMINEN

        Yhdistyksen nimen  kirjoittavat  puheenjohtaja,  varapuheenjohtaja,
        sihteeri tai henkilö, jolla on siihen hallituksen  erikseen  antama
        henkilökohtainen oikeus; kukin yksin.


6 §     TILIT

        Yhdistyksen tilikausi on 1.7 - 31.6.

        Tilinpäätös tarvittavine asiakirjoineen ja hallituksen  vuosikerto-
        mus on annettava tilintarkastajille viimeistään kolme viikkoa ennen
        vuosikokousta. Tilintarkastajien tulee antaa kirjallinen lausunton-
        sa hallitukselle viimeistään kaksi viikkoa ennen vuosikokousta.


7 §     YHDISTYKSEN KOKOUSTEN KOOLLEKUTSUMINEN

        Yhdistyksen kokoukset kutsuu koolle hallitus. Kokouskutsu on toimi-
        tettava   viimeistään   seitsemän   (7)   päivää   ennen   kokousta
        lähettämällä kutsu sähköpostina tai  kirjeenä  kullekin  jäsenelle.
        Jäsen saa itse valita kumpaa tapaa hän haluaa käytettäväksi.
        Jos mahdollista koollekutsu julkaistaan myös soveliaalla  Fidonetin
        viestialueella kuten sf.amiga.saku sekä Internetissä -  esimerkiksi
        uutisryhmässä sfnet.atk.amiga.


8 §     YHDISTYKSEN KOKOUKSET

        Yhdistyksen vuosikokous pidetään vuosittain hallituksen  määräämänä
        päivänä heinä-syyskuun aikana.

        Ylimääräinen kokous pidetään, kun yhdistyksen kokous  niin  päättää
        tai kun hallitus katsoo siihen olevan aihetta tai kun vähintään yk-
        si kymmenesosa (1/10) yhdistyksen äänioikeutetuista jäsenistä  sitä
        hallitukselta erityisesti ilmoitettua  asiaa  varten  kirjallisesti
        vaatii.

        Yhdistyksen kokouksessa on jokaisella 12 vuotta täyttäneellä  jäse-
        nellä äänioikeus ja jokaisella äänioikeutetulla yksi (1) ääni.

        Yhdistyksen päätökseksi tulee, ellei säännöissä ole toisin määrätty
        se mielipide, jota on kannattanut yli  puolet  annetuista  äänistä.
        Äänten  mennessä  tasan   ratkaistaan   vaalit   arvalla.   Muutoin
        päätökseksi tulee kokouksen puheenjohtajan kannattama mielipide.


9 §     VUOSIKOKOUS

        Yhdistyksen vuosikokouksessa käsitellään seuraavat asiat:

        1.      kokouksen avaus;
        2.      valitaan kokouksen puheenjohtaja, sihteeri, kaksi pöytäkir-
                jantarkistajaa ja tarvittaessa kaksi ääntenlaskijaa;
                todetaan kokouksen laillisuus ja päätösvaltaisuus;

        3.      hyväksytään kokouksen työjärjestys;

        4.      esitetään tilinpäätös, vuosikertomus  ja  tilintarkastajien
                lausunto;

        5.      päätetään tilinpäätöksen vahvistamisesta ja  vastuuvapauden
                myöntämisestä;

        6.      vahvistetaan toimintasuunnitelma, tulo- ja  menoarvio  sekä
                liittymis- ja jäsenmaksun suuruus;

        7.      valitaan hallituksen puheenjohtaja ja muut jäsenet;

        8.      valitaan tilintarkastaja ja hänelle yksi (1) varamies,  ti-
                lintarkastajan toimikausi on 1.10 - 30.9;

        9.      käsitellään muut kokouskutsussa mainitut asiat. 

        Mikäli yhdistyksen jäsen haluaa saada jonkin asian yhdistyksen vuo-
        sikokouksen käsiteltäväksi, on hänen siitä kirjallisesti  ilmoitet-
        tava niin hyvissä ajoin, että asia voidaan  sisällyttää  kokouskut-
        suun.




10 §    SÄÄNTÖJEN MUUTTAMINEN JA YHDISTYKSEN PURKAMINEN

        Päätös  sääntöjen  muuttamisesta  ja  yhdistyksen  purkamisesta  on
        tehtävä yhdistyksen kokouksessa vähintään kolmen  neljäsosan  (3/4)
        enemmistöllä äänestyksessä annetuista  äänistä.  Kokouskutsussa  on
        mainittava sääntöjen muuttamisesta tai yhdistyksen purkamisesta.

        Yhdistyksen  purkautuessa  käytetään  yhdistyksen  varat   hyvänte-
        keväisyyteen purkamisesta päättävän kokouksen määräämällä  tavalla.
        Yhdistyksen tullessa lakkautetuksi menetellään samoin. 
