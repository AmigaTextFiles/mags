2
1*

{3                               Amiga 1200 torniin
{3                               ------------------

                                 Mikko Heinonen


Saatuani vihdoinkin (enimmäkseen) päätökseen pitkään hautomani Amiga 1200:n tor-
nikoteloon asentamisen, alkoi mielessäni kyteä ajatus  tekstitiedoston  väsäämi-
sestä. Syy voisi olla siinä, että aiheesta ei mielestäni ole olemassa  montakaan
tarpeeksi yksityiskohtaista kuvausta, eikä ainakaan suomeksi kirjoitettuna,  tai
sitten vain haluan purkaa projektin aiheuttamaa stressiä johonkin. Joka  tapauk-
sessa naputtelen tätä nyt A1200:lla, jossa on ulkoinen näppis ja muutenkin kaik-
ki on toiminut suunnilleen niin kuin  aluksi  kuvittelin,  joten  ainakin  minun
hankkeeni onnistui.


{3Tiedostot
{3---------

Käytin omassa urakassani avuksi paria aiheesta englanniksi kirjoitettua tekstiä.
Ne ovat saatavissa Aminetista tai purkeista.


{3Pakollinen turha-minua-on-syyttää-lässytys
{3------------------------------------------

Tulen varmasti maininneeksi useita työvaiheita,  joissa  Amigan  rikkominen  tai
hengenvaarallisen sähköiskun saaminen ei ole vaikeaa - itse asiassa  hämmästelen
yhä, etten onnistunut itse hajottamaan mitään. En tietenkään ota vastuuta yhtään
mistään tämän tekstin aiheuttamista vahingoista laitteistolle tai  mielentervey-
delle - tosin jos joku tulee hulluksi tämän tekstin luettuaan, olisi toivottavaa
että hän ottaisi yhteyttä. Mutta nyt asiaan.


{3Alkutilanne
{3-----------

Amigani alkoi olla jo  miehen  iässä:  neljä  ja  puoli  vuotta  on  pitkä  aika
päivittäisessä käytössä olleelle tietokoneelle. Matkan varrella  kone  oli  myös
saanut nämä pakolliset päivitykset,  ensin  muistikortin  ja  sittemmin  Apollon
040-turbon. Alkuperäinen 2,5" kovalevy oli vaihtunut 1,2 Gt:n Seagateen ja  myös
virtalähde oli vaihdettu - pahaksi onneksi olin saanut koneeni mukana  sellaisen
"muuntajamallin" (pienikokoinen laatikko, jossa oli muovista prässätty  "jäähdy-
tysprofiili"), joten ensimmäinen laukesi jo takuuaikana, eikä uudemman  hakkuri-
periaatteella toimineen Commodoren virtalähteenkään teho  mitenkään  mielettömän
suuri ollut.

Niinpä olin  aikanaan  etsinyt  käsiini  vanhan  Bondwell-PC:n  virtalähteen  ja
ystävällisen sähköteknikon, joka teki tarvittavat muutokset.  Laite  oli  muuten
mainio, tehokas ja ilmainen, mutta sen tuuletin piti melko kovaa  ääntä.  Samoin
äänekäs oli kiintolevyä  jäähdyttämään  asennettu  Pentium-tuuletin.  040-kortin
tuuletin ns. katkaisi kamelin selän: koneessani  oli  kolme  tuuletinta,  joista
kaksi suoraan näppäimistön alla, ja niinpä koneen  runkoon  johtuivat  melkoiset
värinät metelistä puhumattakaan - kämppikseni ristikin koneen "helikopteriksi".

Toinen, pitempään kiusannut seikka oli se, että omistin mikropöydän, jolle  Ami-
gaa ei saanut aseteltua oikein mitenkään, koska takareunan liittimet eivät  mah-
tuneet taittumaan ylöspäin. Etenkin ongelmia tuotti  Commodoren  C1940-monitorin
VGA-adapteripalanen. Päädyin pitämään konetta vinottain, jolloin  työasento  oli
jokseenkin kelvoton, ja joudun opiskelujen vuoksi  sentään  kirjoittamaan  melko
paljon. Sanomattakin on siis selvää, että tilanne oli kestämätön, ja  mielessäni
kävikin usein koneen asentaminen tornikoteloon.

Tunnen hyvin kyvykkään elektroniikka-asentajan, ja keskustelinkin hänen kanssaan
usein Amigan tornittamisesta. Pohdiskelumme päättyivät kuitenkin siihen, ettemme
löytäneet sopivaa edullista koteloa, vaatiihan A1200:n  emolevy  pituussuunnassa
40 cm tilaa, ja mikään puolikasratkaisu ei tullut kysymykseen (perfektionismiini
palaan myöhemmin). Lisäksi epäilyä herätti Amigan näppäimistön sähköinen toimin-
ta, josta oli huonosti tietoa saatavilla. Vaikka emme lopulta tehneetkään mitään
konkreettista asian hyväksi, se jäi pyörimään mielen syövereihin. Myöhemmin seu-
rasin mielenkiinnolla erilaisten tornituspakettien tuloa markkinoille, ja se va-
loi uskoa siihen että temppu on mahdollinen. Pian tulivat kuvaan myös Aminetistä
ongitut hardware-hackit, ja sain yhä selkeämmän kuvan siitä mitä pitäisi tehdä.


{3Kohtaaminen
{3-----------

Juuri oikeaan saumaan eli vaiheeseen, jossa minulla oli mielenkiintoa ja  hieman
ylimääräistä rahaa, sattui onnekas tapaus. Olin lomalla töissä pankissa  puuhai-
lemassa vanhojen PC:n raatojen parissa, kun toimeksiantajani  tuli  maininneeksi
käytöstä poistetut laitteet, joita oltiin kiikuttamassa romuttamolle  ja  toden-
neeksi, että ne voisivat olla saatavissani erittäin kohtuullisen hintaan ts. il-
maiseksi. Humanistisesta luonteestani huolimatta olen  aina  ollut  kiinnostunut
kaikesta mikä piipittää ja vilkkuu, joten päätin pistäytyä kellarissa  kurkista-
massa.

Ja siellä Hän lepäsi. Ikivanha Nokia MikroMikko 3 MDA-näytöllä, 1,2 Mt  lerppua-
semalla ja 40 Mt MFM-kiintolevyllä. Laite näytti valtavalta, jopa niin valtaval-
ta että nopealla mittauksella "kriittiset mitat" täyttyivät.  Kärräsin  kookkaan
tornikotelon romuineen kotiin ja yritin käynnistää sitä, ihan vain varmistuakse-
ni siitä että virtalähde toimisi. Käynnistyihän se, mutta olisi kaivannut  boot-
tilerppua ja sitähän minulla ei ollut, joten sammutin koneen ja palasin suunnit-
teluvaiheeseen. Sitä sitten kestikin loman loppuun asti eli pari viikkoa.  Ylio-
piston lukukauden alkaessa siirsin Goljatin opiskelukämppääni.


{3Ostoskierros ja näppäimistöongelma
{3----------------------------------

Nyt olin siis päättänyt vakaasti, että kokeilen torniasennusta,  mutta  toistai-
seksi en ollut vielä sitonut rahojani mihinkään, joten projekti eteni  "hitaasti
kiiruhtaen". Silloin tällöin  kaivelin  Aminetistä  lisää  dokumentteja  koskien
lähinnä näppäimistöä, josta tietoni olivat yhä  kovin  vähäiset.  Olin  kuullut,
että Windows 95 -kelpoinen näppäimistö olisi käyttökelpoinen Amigassa ja  joita-
kin adapterejakin olisi rakennettu. Aminetin tarjoama ohje oli kuitenkin  tekni-
sesti liian hankala, sillä se perustui ohjelmoitavaan piiriin, jonka koodaukseen
tarvittavaa laitetta minulla ei ollut käytettävissäni. Aloinkin lueskella  brit-
tilehtiä ja kauhistella valmiiden adapterien hintoja (lähes 400  mk  +  postiku-
lut). PC-näppis pysyi kuitenkin ykkösvaihtoehtona, koska minulla oli yksi Mitsu-
min Windows 95 -näppäimistö käyttämättömänä.

Kului viikon päivät ja aloin tosissani turhautua siihen, ettei asiassa  tapahtu-
nut mitään edistystä ja jouduin edelleen kirjoittamaan  tärisevällä,  45  asteen
kulmassa makaavalla näppäimistöllä. Niinpä sitten lähetin sähköposti Gentle  Eye
Ky:lle ja kysyin, mikä heidän ratkaisunsa ongelmaan  olisi.  Aluksi  neuvottelin
PC-adapterista, mutta kuultuani ettei siinä ole näppäimistöresettiä päädyin  os-
tamaan A2000:n näppäimistön, jolta kuvittelin resetin toimivan. Hinta oli varsin
kohtuullinen 360 mk.
Olin siis tehnyt merkittävän hankinnan, joka olisi turha ellen ryhtyisi toimeen,
joten  purin  MikroMikon  osiin  ja  sain  raivatuksi  sisälle  tarpeeksi  tilaa
A1200:lle (alemmat kiintolevytelineet pitää irrottaa ja siirtää ne ylempien pai-
kalle). Irrotin virtalähteen ja vein sen modifioitavaksi asiantuntevaan tietoko-
ne/elektroniikkahuoltoon  (Partfix  Oy,  Vammala,  (03)  511  5380,  049-700172,
pfx100@sci.fi), jossa työ hoitui ripeästi ja lopputuloksesta tuli kaunis. Samal-
la sain  lopullisen  varmuuden  siitä,  että  virtalähde  toimii  luotettavasti.
Työtunteja kului noin yksi, mikä tiesi parin-kolmensadan kustannuserää (veloitus
on työkohtainen ja riippuu virtalähteen mallista).

Jos joku välttämättä haluaa itse kokeilla muuttamista, sen ei pitäisi olla kovin
vaikeaa, koska Nokian powerissa on virtakytkin valmiina, ja kaikki epästandardit
virtaliittimet voi vain poistaa. Virtalähde  on  kuitenkin  niin  keskeinen  osa
päätettäessä koneen elämästä tai kuolemasta, että jopa minä, joka olin päättänyt
hoitaa tornituksen mahdollisimman paljon itse, päätin jättää virtalähteen ammat-
timiehen käsiin. Partfixistä ostin myös kiintolevyn ja levyaseman asennusraudat,
IDE-kaapelin, ruuveja ja muita pikkuosia noin sadan markan  edestä.  Firman  yh-
teystiedot eivät ole tässä pelkästään mainoksen takia: Partfix on niitä  harvoja
liikkeitä, joihin voi viedä myös Amigoita eikä huolto nyrpistä nenää.  Eräs  on-
gelma kuitenkin ilmeni - Commodoren  viisipiikkistä  virtaliitintä  ei  tuntunut
löytyvän mistään,  Bebekkin  oli  neuvoton.  Lopulta  päädyin  uhraamaan  vanhan
A600-virtalähteen.

Seuraava pysähdyspaikka  oli  Bebek  Electronic,  josta  ostin  liittimiä.  Olin
päättänyt tehdä kaikille liittimille jatkojohdot, ja se hoitui siisteimmin  lat-
takaapeleilla. Neljä 9-pinnistä ja  neljä  25-pinnistä  D-liitintä  kaapeleineen
sekä neljä RCA-liitintä johtoineen tekivät puolentoista sadan markan loven  lom-
pakkooni. En tarvinnut jatkoa CVBS-signaalille, koska  koneeni  videohybridi  on
vioittunut eikä ko. liitäntä toimi, enkä lisälevyasemaa ajatellut asentaa  aina-
kaan  koneen  ulkopuolelle,  joten  säästyin  yhden  23-pinnisen  parin  ostolta
(niitäkin Bebek kyllä myy, vaikkakaan  ei  lattakaapeliversioina).  Yhden  parin
sentään ostin, koska kuvittelin tekeväni jatkon myös videosignaalille - hylkäsin
tämän myöhemmin.

Seisoin siis asunnossani kaiken tämän roinan keskellä valmiina aloittamaan työt.
Päätin vielä tarkistaa, että olin ottanut kaiken huomioon. Luin käyttämäni  apu-
tiedostot, "NewKbdHack":in (pakettina A1200ExKb.lha)  ja  "Towerfit":in  (tower-
fit.lha)   näppäimistöosuudet.   NewKbdHack   paljastikin   ikävän   yllätyksen:
näppäimistöreset ei toimi A2/3/4000-näppäimistöltä. Seurasi lievä järkytys, jon-
ka aikana katselin Nokian koteloa löytääkseni sopivan  paikan  reset-nappulalle.
Laite on kuitenkin tehty silloin, kun koneet todella olivat koneita, joten kote-
lo on paksua rautaa eivätkä rajalliset työkaluni olisi purreet siihen mitenkään.
Toisekseen minua suuresti korpesi ajatus siitä, että rakas Ctrl-Amiga-Amiga oli-
si historiaa, ja joutuisin tyytymään johonkin nappulaviritelmään.

Onneksi kuitenkin tulin lukeneeksi NewKbdHackin uudelleen. Loppuun oli nimittäin
joku elektroniikkaguru lisännyt uu-koodatun paketin nimeltä "kbreset.lha",  joka
tekstin mukaan sisälsi ohjeet laitteeseen, joka mahdollistaisi  näppäimistörese-
tin myös A2000-näppäimistöltä. Apinan raivolla purin paketin ja ihmettelin  kyt-
kentäkaaviota. En ollut rakentanut mitään  kaavion  perusteella  vuosiin,  mutta
kaikki palautui vähitellen mieleeni kuviota katsellessani.  En  ollut  mitenkään
varma, että laite alkaisi toimia, mutta  toisaalta  ajatus  resetnappulasta  oli
niin vastenmielinen, että päätin kokeilla.

Aamulla luennon jälkeen marssin Bebek Electroniciin  mukanani  osalista.  Kysyin
varovasti "mitähän näistä teillä on", olettaen tietysti, että komponentit olisi-
vat kovinkin eksoottisia. Myyjän lakoninen "niin, kai meillä näitä kaikkia" kui-
tenkin herätti sisälläni uuden toivonkipinän. Ostin osat ja painelin kotiin tut-
kimaan 74LS05-invertterin rakennetta (joka ei olisi milloinkaan selvinnyt  ilman
ihania ihmisiä TTKK:ssa, kiitokset Marq/Fitille ja Dr. Dick/Byterapersille).
{3Kokoonpano
{3----------

Nyt olisi siis lopultakin Aika. Purin Amigan osiin ja  kävin  emolevyn  kimppuun
dokumenttien mukaisesti. Olin hankkinut DIN-liittimen näppäimistöä varten  (ker-
rankin Commodorella oli standardin mukainen liitäntä!), ja siihen oli helppo yh-
distää tarvittavat johdot. Hankala osa oli  kuitenkin  reset-adapterin  rakennus
verolevylle: siihen vierähti testauksineen kokonainen ilta. Puoli kolmen  aikaan
aamulla näppäimistö kuitenkin toimi, ja lähes voitonriemuisena kömmin nukkumaan.

Seuraava päivä kului varsinaisessa kokoonpanossa. Aloitin  asemoimalla  emolevyn
järkevään paikkaan (PCMCIA-korttipaikka jäi hieman paitsioon, mutta toisaalta en
sitä mihinkään tarvinnutkaan) ja leikkaamalla lattakaapelit  oikean  pituisiksi.
Sitten tein johdoista oikeanlaisia: 25-pinninen johto  syntyi  poistamalla  yksi
johdin 26-pinnisestä, 9-pinniset 20-pinnisestä puolittamalla.

Liittimien puristaminen paikalleen oli helppoa, joskin kytkentä  kannattaa  tar-
kistaa yleismittarilla, CIA:n vaihtaminen ei ole helppoa. Yksinkertaisilla  naa-
ras-uros-johdoilla jatkoin liittimet kotelon ulkoseinään, jossa  olikin  sopivan
kokoisia aukkoja valmiina. Vain tulostimen jouduin liittämään maskilevyyn, jossa
oli D-liittimen mentävä reikä. RCA-liittimille löytyi  sopiva  paikka  entisestä
näppäimistöliittimen aukosta (Nokiassa se on hyvin leveä, koska malliin sai kah-
ta eri näppäimistöä). Uusi näppäimistöliitin sijaitsee siinä,  missä  ennen  oli
koneen "virtalukko", eli etuseinässä.  Videoliittimen  osalta  päädyin  helppoon
ratkaisuun (pääteltyäni ensin, että käsin juotettu  23-pinninen  jatkojohto  syö
varmasti kuvaa): jätin VGA-adapterin paikoilleen ja jatkoin kaapelia VGA-jatkol-
la, jonka sain Triosoftista hintaan 49 mk. Ainoa ongelma on, että johto on  tur-
han pitkä; 3-metrinen.

Tämän jälkeen kiinnitin Seagateen kiintolevyraudat ja  sujautin  sen  maskilevyn
taakse. Levyaseman erinomaisen epätavallisuuden vuoksi en löytänyt sille sopivaa
etulevyä, joten käytin siinäkin 3,5" kiintolevyn rautoja ja jätin  aseman  tois-
taiseksi ilman maskia.

Seuraavaksi oli vuorossa emolevyn, reset-laitteen piirilevyn ja  muiden  pikkuo-
sien kiinnitys. Hetken harkinnan jälkeen päätin kiinnittää ne Super Epoxy  -lii-
malla, sillä ruuvinreikien poraaminen olisi ollut jokseenkin mahdotonta ja kiin-
nitys on varsin pysyvä. Emolevyn metallisen pohjasuojuksen jätin paikalleen.

Kuori kiinni, nopea kokeilu ja laitehan toimi (heti sen  jälkeen,  kun  huomasin
kiinnittää 040-kortista irronneen oskillaattorin)! Seuraavana  päivänä  huomasin
kuitenkin omituisen ilmiön: kone ei resetoitunut ensimmäisellä käynnistyskerral-
la, vaan jätti vain näppäimistön jumiin painettaessa Ctrl-Amiga-Amiga. Kun  kat-
kaisin virran ja kytkin sen uudestaan, laite toimi pomminvarmasti. Ensin  luulin
vian johtuvan kylmäjuotoksesta, ja kiersin kolvin kanssa kaikki piirilevylle te-
kemäni kymmenet juotokset. Vika ei kuitenkaan poistunut.  Hetken  mielijohteesta
aloin tutkia sitä, miten otin laitteelle jännitteen  -  levyaseman  virtaliitti-
mestä.  Päätin  kokeilla,  mitä  tapahtuisi  jos  näppäimistöä  ja  reset-piiriä
syöttäisi suoraan koneen  virtalähteestä.  Tämän  tehtyäni  laite  alkoi  toimia
täysin, eikä ole sen koommin kieltäytynyt resetoimasta konetta.  Järkevää  seli-
tystä ilmiölle en keksi, mutta jos ihmettelette asiaa niin tehkää näin.

Pieni kuriositeetti oli myös levyasemien led-valot. Amigan led-paneelissahan  on
kolme valoa, mutta MikroMikossa vain kaksi. Ratkaisin ongelman käyttämällä  kak-
siväristä lediä - kun kovalevy toimii, valo on punainen, levyasema taas  muuttaa
valon vihreäksi, ja molemmat yhtä aikaa saavat ledin hehkumaan oranssina. Virta-
valoksi valitsin Nokian vanhan, oranssin kiintolevyledin,  koska  arvelin  sillä
olevan edessään enemmän käyttötunteja kuin virtavalolla, joka oli palanut jo hy-
vin kauan. Johdotus Amigan emolevyltä oli helppo, kunhan muistaa, ettei Commodo-
relle maa ole musta vaan vihreä. Ledien jalkoihin kannattaa laittaa  hieman  ku-
tistemuovia.


{3Tilanne nyt
{3-----------

Minulla on siis tornitettu kone, irrallinen näppäimistö ja kaikki mitä halusin -
melkein. Levyasema haluaisi kauniin maskin ja näyttö lyhyemmän  kaapelin  pienen
kontrastihäviön eliminoimiseksi. Muilta osin kone on kuin  toiselta  planeetalta
ergonomian suhteen - tärinä on tiessään ja työasennon voi valita  vapaasti.  No-
kialainen kököttää ylväänä työpöydän vieressä sisällään armas Amigani. Myös kus-
tannukset pysyivät kurissa, laskelmieni mukaan hinnaksi tuli alle puolet  varsi-
naisista tornituspaketeista. Paljon merkitsi se, että sain PC-rungon  ilmaiseksi
- toisaalta näitä MikroMikkoja on tälläkin hetkellä  käyttämättöminä  liikkeiden
varastoissa kymmeniä, joten jokainen joka katselee ympärilleen voi  löytää  vas-
taavan aihion.


{3Minä
{3----

Otan mielelläni vastaan kommentteja tästä tekstistä tai omista  tornitus-  koke-
muksistanne, samoin minulle voi kirjoittaa jos haluatte kysyä jotakin tai  vaik-
kapa saada jonkin mainitsemistani tiedostoista. Kontaktiosoitteeni ovat  seuraa-
vat:

Sähköposti: mh56705@uta.fi

Purkki: Turbohyttynen BBS, (03) 513 4212, 28800 bps, 24 h 
