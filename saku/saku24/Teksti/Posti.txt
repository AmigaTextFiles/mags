6
1
0 Posti_1.IFF 236 2
1 Posti_2.IFF 0 0
2 Posti_2.IFF 0 0
3 Posti_2.IFF 0 0
4 Posti_2.IFF 0 0
5 Posti_2.IFF 0 0
6 Posti_2.IFF 0 0*









Hei!

Saku #23:sta palautetta:

Tunnelmallinen pääkirjoitus kertoi osuvia vertauksia käyttäen, mitä Amiga meille
merkitsee: innostuneen harrastajajoukon yhteinen valinta,  vaihtoehto  harmaalle
massatuotteelle.

Artikkelien aihepiiri oli jälleen miellyttävän kirjava ja sarjakuva todella ter-
vetullut (vakioksi, please!). Muiden amigistien kokemukset ovat  aina  mukavinta
luettavaa.  Kyllä  Nintendo  64:stäkin  saa  kirjoittaa,  sekin  tulee   varmaan
yllättävän pian emulaattorina, jolloin on hauska  muistella  "miten  mahtava  se
joskus oli" (huh, ei flameja kiitos).

Amiga-jälleenmyyjien esittely on hyödyllinen lisä.  Joku  ehkä  saattaisi  vielä
kaivata liikkeiden osoitetietoja snailmail-yhteydenottoja varten. Lyhyet esitte-
lyt myyjien toiminnasta ja historiasta varmaan koettaisiin kiinnostavina. Voisi-
vat vaikka kauppiaat itse kirjoittaa jos ehtivät?

Tuleeko Saku jatkossa laajenemaan diskettikokoa isommaksi, ja olisivatko disket-
tiversion tilaajat halukkaita maksamaan vaikka  tupladisketeistä?  CD-ROM  HTML-
versio olisi... jääköön sanomatta. Liian kallista edes haaveilla.

Saku 98 -tapahtumaan olisi massiivinen vetonaula jos olisi oheistapahtuma täällä
Oulussa, videoneuvotteluyhteydessä sinne Heurekaan. Siihen mennessä joku kuiten-
kin ehtii kehittää Amigalle modeemilla kunnolla toimivan kuvansiirron.  Kevätko-
kous virtuaalimaailmassa! Linkkipelikilpailu Oulu vs. Vantaa  olisi  mielenkiin-
toinen. Rahan puutteesta tosin taitaa tämäkin kaatua.

"Saku-lehti, mukana kansidisketti alusta alkaen."

{AJarmo Piippo, 14.12.1997

{BVastaus:

Sakun laajentaminen kahdelle levykkeelle on  ollut  suunnitelmissa  jo  pitkään,
mutta teknisten seikkojen lisäksi ongelmana on myös materiaalin riittämättömyys.
Vaikka reilut yksi levykettä tuntuu helposti tulevan täyteen, materiaalia ei yk-
sinkertaisesti ole kahden  levykkeen  eteen  -  ei  ainakaan  ilman  merkittävää
lisätyöpanosta. HTML-formaattiin vaihtaminen sinänsä on liikkunut ajatuksissa.

Mielestäni tällä hetkellä on viisainta keskittyä kasaamaan  luotettavalla  aika-
taululla nykyisenkaltaista mukavaa lukupakettia. Sekään kun ei  ole  mikään  it-
sestäänselvyys. Rompulle laajentaminen ei olisi järkevää, koska emme tee  varsi-
naista mediasidonnaista lehteä ja purkeissa pitäisi sitten levittää joko riisut-
tua tai turhan massiivista pakettia.  Puhumattakaan  niistä  työmääräongelmista.
Saku-romppu tulee kuitenkin, nimittäin kokoamme kaikki  Sakut  ja  oheishilppeet
vuosien varrelta CD-ROMille. Levyn saatavuudesta tulee lisätietoja myöhemmin.

Saku 98:n oheistapahtuman järjestäminen Oulussa ei valitettavasti onnistu, mutta
pyrimme parhaamme mukaan vahvistamaan toimintaamme eri puolilla  maata.  Matkus-
tamme esimerkiksi Valkeakoskelle Bitit & Webit -tapahtumaan maaliskuun alussa.

Kiitos palautteestasi, ehdotuksesi on kirjattu muistiin ja toivottavasti  onnis-
tumme myös toteuttamaan osan niistä!

{AJanne Siren 

{B--------------------------------------------------------------------------------

Paljon kiitoksia mieltä  lämmittävästä  Joulu-Saku  -disketistä.  Toivotan  myös
hyvää Joulua sekä onnellista uutta vuotta sinulle sekä  myös  Saku-yhdistykselle
ja muille Amigan käyttäjille ja tukijoille.

{ABengt Wikberg

{B--------------------------------------------------------------------------------

Arvoisa Saku-lehden toimitus

Pyydän apuanne eräässä pelipulmaan  liittyvässä  tilanteessa...  Olen  pelaillut
tässä viimeiset seitsemän kuukautta erästä Crystal Dragon  -nimistä  peliä,  tuo
mainio Eye of Beholder -klooni.  Magnetic  Fields/Black  Legend  on  valmistanut
tämän vaikeaksi osoittautuneen pelin joskus 90-luvun alussa, MikroBitti arvoste-
li muistaakseni 90 pistettä tai ylikin.

Pulmani on seuraava:

(Paikka on luultavasti "Sari the Sorcerer".) Olen edennyt alakertaan päin,  ker-
roksiin jossa on "Seek the stones requires four gems", löytänyt THUD's hammerin,
silver keyn, painanut kaikkia nappeja, löytänyt kaikki neljä gemiä ja  asettanut
ne pilariin joka kerrokseen (amber gem ekaan) mutta olen  JUMISSA  yhä!  Sitkey-
dellä olen tänne asti päässyt, mutta nyt tie on  liian  vaikea  selvitettäväksi.
Kysynkin teiltä, voitteko auttaa, löytyykö ketään joka voisi  neuvoa  eteenpäin.
Purkeista en apua ole saanut, Pelit-lehti ei Amigaa halua tuntea, eikä  MikroBi-
tistäkään apua saa. Jos voisitte jotenkin selvittää  minulle  pelin  valmistajan
osoitteen, niin voisin kysellä vihjekirjasta tai ratkaisua sieltä...

Internetistä en Alta Vistalla etsiessäni ole saanut selkoa asiasta. Tämä saattaa
tuntua naurettavalta pyynnöltä, mutta peli on pirun hyvä  verrattuna  nykyisiin,
päänvaivaa löytyy ihan tarpeeksi. Ja onhan tämä joskus ollut myynnissä Suomessa-
kin, joten pitäisi joku amigisti olla, joka olisi läpäissyt sen.

Olen valmis maksamaan läpipeluuohjeista, kartoista, ratkaisusta yleensäkin. Luo-
tan siihen, että Saku saa kaivettua esille ainakin hieman tietoa ko. pelistä.

{AT. Veli-Matti Lehto 

{BVastaus:

Crystal Dragon todellakin arvosteltiin MikroBitin numerossa 4/95 sivulla  93  ja
Jukka Kauppinen antoi sille 90 pistettä (grafiikka 80, äänet 82, pelattavuus 92,
vetovoima 88). Artikkeli löytyy myös MikroBitin ensimmäiseltä vuosikertarompulta
(MBCD1, 1994-1995). Crystal Dragon on muuten arvosteltu Sakussakin. Numerossa 16
Teemu Kärkkäinen tuomitsi pelille 89 pistettä.

Kattavan tiedon löytäminen Crystal Dragonista osoittautui melko vaikeaksi,  esi-
merkiksi läpipeluuohjetta ei Aminetista löytynyt, ja vain pieniä sekalaisia tie-
donjyväsiä jäi haaviimme. Esimerkiksi  HotBot-haku  paljasti  seuraavan  pienen,
6.11.96 päivätyn vihjeen, jonka linkki  ei  valitettavasti  enää  toiminut:  Kun
aloitat peliä, älä valitse lainkaan hahmoa ja paina done. Peli alkaa sitten  ta-
vallisesti, mutta astuessasi luolaan molemmat hahmosi saavat  hyvän  varustuksen
ja    siirtyvät    suoraan    tasolle    kaksi.     Vinkkikimara     osoitteessa
http://www.sync.com.au/wizards-lair/AMIGA/crystldr.htm olisi  kenties  jatkunut,
mutta HotBot ei ollut taltioinut enempää ja linkki on rikki.

27.1.98  comp.sys.amiga.games-uutisryhmässä   päivätyssä   viestissä   kaivataan
siinäkin apua (kirjoittajan osoitteeksi ilmoitetaan  Mental_Dragon@hotmail.com).
Viestissä annetaan vinkki erääseen pelin alkupuolen kinkkiseen  ongelmaan:  Eyes
of Airath -kyltillä merkitty taso kuuluu sinisille beholdereille. Tasossa on le-
vy, jolle voi astua neljä kertaa ja jokainen astumiskerta kääntää uloskäyntiä 90
astetta. Samaisen tason hankalin paikka on  löytää  neljä  irtonaista  riimuilla
merkittyä tiiliskiveä. Kun kiviä painelee oikeassa järjestyksessä,  aukeaa  uusi
uloskäynti tai ehkä useampiakin. Samainen kirjoittaja kyseli neuvoa Sentinel-Fu-
ry-kompan ratkaisemiseen ja vaikeroi hänkin pelin vaikeutta.

Näillä neuvoilla valitettavasti ei kuitenkaan taida olla varsinaista arvoa sinun
peliponnisteluillesi, sillä kirjeestäsi päätellen olet jo edennyt  reilusti  pi-
demmälle. Ehkäpä voisit yrittää tiedustella edellä mainitulta Mental  Dragonilta
vinkkejä sähköpostitse. Myöskään julkaisijan yhteystietoja emme onnistuneet pai-
kantamaan.

Muille kiinnostuneille tiedoksi, Crystal Dragonin pelattava demo  on  Aminetissa
(http://ftp.sunet.se/pub/aminet/game/role/CrystalDragon.lha, 764 kt). 

{AJanne Siren

{B--------------------------------------------------------------------------------

Ensinnäkin, minne ihmeeseen katosivat Saku #22:n postipalstan vastaukset? Omassa
lehdessäni niitä ei ainakaan ollut. Asian voisi korjata.
Toisekseen, lehteen voisi taas tulla jonkinnäköinen lukijakysely. Sellaista  kun
ei ole näkynyt sitten lehden #12 (jos oikein muistan...) Ei sen  nyt  kuitenkaan
kovin vaikeaa luulisi olevan, vai mitä...

Lehteen voisi laittaa useamman arvostelun PPC-turboista (jos joku nyt  niitä  on
ostamassa ja viitsii kirjoittaa). Eri koneiden versiot ja muutenkin.

Mitenkäs Amphibia-projekti edistyy? Vaikuttaa muuten tosi coolilta,  mutta  että
pitäisi saada 256 kt muistilla toimiville koneille  vai? Unohtakaa  koko  juttu.
Amigan pitää siirtyä eteenpäin (ja siirtyykin), mutta tuskinpa Sakuun tulee pal-
joa artikkeleita tuon tasoisille koneille. Onko niitä edes? Kyllä kaikilla  var-
maan on jo vähintään 1 Mt muistia (toivottavasti). Jos Amphibia tulee valmiiksi,
Sakun kuvien pitäisi olla ainakin 256-värisiä, josta värit  vähennettäisiin  ei-
AGA- tai grafiikkakortillisia koneita varten.

Olisi mahtavaa, jos joku voisi kirjoittaa lehteen  artikkelin  universumin  par-
haasta TV-sarjasta Babylon 5:stä. Siis joku, joka on  nähnyt  sarjaa  pidemmälle
kuin mitä kakkonen on esittänyt. Kuitenkin spoilaamattoman artikkelin. (Spoilata
= pilata, eli joku idiootti kertoo sinulle, mitä sarjassa tulee tapahtumaan vuo-
den päästä jne. Babylon5:ssä on nimittäin oikea juoni, jota  seurataan  jaksosta
jaksoon.) Eipä tässä muuta.

{AHenry Vistbacka 

{BVastaus:

Kaikkiin toimituksen saamiin kirjeisiin ei välttämättä  ehditä  vastata.  Joskus
vastaus voidaan julkaista myös myöhemmässä numerossa tai toisen kirjeen  muodos-
sa. Niin harmillista kuin tämä joskus onkin, resurssit valitettavasti  ovat  ra-
jallisia ja päätoimittaja on tuolloin katsonut  parhaaksi  julkaista  mieluummin
kirjeitä ilman vastauksia kuin jättää ne laatikon pohjalle lojumaan - näin  nii-
hin voivat lukijat vastata.

Lukijakysely julkistettiin edellisen kerran tosiaankin numerossa  #12  (tulokset
Sakussa #14). Uusi lukijakysely on periaatteessa  täysin  mahdollinen  projekti,
joskin ne molemmat sellaiset tehneenä muistan sen jokseenkin suuritöiseksi  ope-
raatioksi. Eipä silti, ei täällä työtä ole koskaan vieroksuttu, joten  pistetään
korvan taakse. Järjestimme muuten pienimuotoisen kävijätutkimuksen Saku 97  -ta-
pahtumassa (tulokset Sakussa #23) ja teemme vastaavanlaisen  myös  pian  järjes-
tettävässä Saku 98:ssa.

Amphibia-projekti on jäädytetty. Se ei ole enää  ajankohtainen,  kuten  totesit.
Jos joku sellaisen haluaa toteuttaa, annamme toki  tukemme,  mutta  muuten  emme
enää tuhlaa aikaamme sen pohtimiseen.

{AJanne Siren
