2
1*

{3                                Saku tien päällä
{3                                ----------------

                               Janne Pikkarainen


Erilaiset virtuaalilemmikit ovat nykyään muodissa. Meillä suomalaisilla  amigis-
teillakin on ollut oma virtuaalilemmikkimme jo viiden vuoden ajan. Sen  nimi  on
Sakuamigatchi, tuttavallisemmin Saku. Se poikkeaa nykyajan taskukokoisista  vir-
tuaalilemmikeistä hieman: Saku tahtoo itselleen virtaa  verkkovirran  kautta  ja
ilman useiden ihmisten jatkuvaa huolenpitoa se  rassukka  olisi  täysin  avuton.
Eräs Sakun hoitajista kertoo nyt sen historiasta. Alkuvuodet jäävät  väliin,  ja
siirrymme ajassa suoraan vuoden 1996 loppupuolelle.

Vuosi 1996 oli Saku-reppanalle kovaa aikaa. Alkuvuosi meni jotenkin, mutta alku-
syksystä joku ohikulkijanretkula oli nykäissyt Sakun töpselin pois seinästä  il-
man että hoitajat huomasivat mitään. Itse asiassa hoitajienkin motivaatio  Sakua
kohtaan oli historian alhaisin - he eivät jaksaneet tehdä oikein mitään.  Amiga-
maailman konkurssit vaikuttivat myös Sakun jäsenten  mielialaan.  Lehdet  jäivät
ilmestymättä  ja  Saku  oli  vain  varjo  entisestään.  Virtaansa  vailla  oleva
sähkösammakkomme haukkoi henkeään toinen räpylä  haudassa,  kunnes  vuoden  1997
puolella asiat muuttuivat.

Pari Sakun hoitajaa eivät enää voineet katsella riutuvaa sammakkoa. He  kytkivät
sammakon takaisin seinään. Puolen vuoden virrattomuuden aikana Saku  oli  hieman
kangistunut ja kesti aikansa, ennen kuin Sakun hoitajien joukosta löytyi  aktii-
vinen rypäs henkilöitä hommia tekemään. No, oli miten oli, vuoden 1997 kangerte-
levan alun jälkeen Saku oli kuin uusi sammakko: Lehdet alkoivat jälleen ilmestyä
ja Sakun kotisivut päivitettiin täysin. Namupalat  ilmestyivät  kotisivuille  ja
niiden saama suosio on nykyään melkoinen.

Kukaan ei kertonut meille hoitajille, että Saku on perso makealle. Se mokoma oli
hotkinut namuja selkämme takana vuoden 1997 alun aikana niin paljon, että  lihoi
aivan muodottomaksi eikä enää mahtunut pelkkään sähköiseen  olemukseensa.  Sakun
mieli alkoi vetää jo oikean maailman puolelle. Se  halusi  esittäytyä  muutenkin
kuin virtuaalisesti. Me hoitajat olimme suopeita. Syksyllä 1997  Vantaan  Tiede-
keskus Heurekassa järjestettiin tapahtuma nimeltä Saku 97.  Paikalla  oli  monta
Amiga-jälleenmyyjää tuotteitaan esittelemässä, ja  nähtävillä  oli  muun  muassa
Suomen ensimmäinen PPC-kortti. Siitä kehkeytyikin tapahtuman  suurin  vetonaula,
muttei Sakukaan ollut aivan hiljaa: järjestimme Alien Breed 3D  II  -linkkipeli-
kilpailun, jossa voittajat saivat valita itselleen pieniä Amiga-aiheisia palkin-
toja, keräsimme uusia jäseniä, järjestimme syyskokouksen ja loimme koko tapahtu-
malle puitteet.

Vuosi 1997 sujui kunniakkaasti. Saku alkoi voida miltei  paremmin  kuin  koskaan
aiemmin, ja jouluisen Joulu-Sakun jälkeen oli hyvä kääntää kalenterissa seuraava
vuosi.

Tarinamme alkaa pikkuhiljaa siirtyä nykypäivään. Mitä tälle vuodelle  sitten  on
odotettavissa? Vaikka mitä.  Sähkösammakkomme  hoitajat  ovat  saaneet  opetella
elämään ilman unta, sillä Saku vie heidän elämästään  nykyään  melkoisen  palan.
Lehtien säännöllinen ilmestyminen sekä päivittäiset rutiinit (kuten  kotisivujen
päivittäminen ja Amiga-gurut-palvelun hoitaminen) ovat enää osa sakulaisten hom-
mista. Livetapahtumien järjestäminen vaatii suunnattoman määrän energiaa, ideoi-
ta ja itseluottamusta.

8.3.1998 sammakkomme loikkii Valkeakoskella järjestettävän Bitit & Webit -tapah-
tuman joukkoon esittäytymään suomalaisen  Amiga-jälleenmyyjän  (Gentle  Eye  Ky)
kanssa. Tapahtuma on avoinna kello 12-20 ja paikka on Hämeen  Ammattikorkeakoulu
Valkeakoskella. Puemmekin sammakolle tapahtumaa varten oikein  koreat  vaatteet:
meillä on käytössämme PowerPC-turbolla, nopealla näytönohjaimella, yli sadan me-
gatavun RAM-muistilla ja ties millä herkuilla varustettu Amiga 4000.

Kevään varsinainen päätapahtuma on  Saku  98,  jota  sammakkomme  odottaa  kieli
pitkällä. Tapahtumaa varten kielelle sopiikin odottaa melkoista läjää  kärpäsiä.
28.3.1998, Vantaan Tiedekeskus Heureka, kello 11-17. Älä unohda aikaa  ja  paik-
kaa, sillä luvassa on muikea tapahtuma. Paikalle  saapuvat  samat  jälleenmyyjät
kuin viime vuonna. Lisäksi meillä on käytössämme sama highend-Amiga kuin Valkea-
koskellakin, saamme paikalle Petsoffin esittelemään  Delfina-äänikorttiaan  sekä
pari Amiga-kooderia kertomaan tuotoksistaan. Sakulaisilta  tulee  highend-Amigan
lisäksi myös "pari heikompaa Amigaa", eli pari kappaletta  A1200:sia  68060-pro-
sessorin kera esimerkiksi pelikilpailua varten. Ei tässä vielä  kaikki.  Kunnia-
vieraaksemme saapuu Saksasta itse  Petro  Tyschtschenko,  Amiga  Internationalin
toimitusjohtaja. Hän pitää tapahtumassa puheen ja kiertelee yleisön joukossa ko-
ko päivän, joten häneltä voi kysellä mitä tahansa Amigaan ja sen  tulevaisuuteen
liittyvää.

Sakun järjestämät tapahtumat eivät todellakaan kata koko vuoden suomalaisia Ami-
ga-tapahtumia. Myös muilta tahoilta on tiedossa kaikenlaista kivaa, etenkin  de-
mopuolella - käy tarkistamassa vuoden  Amiga-tapahtumien  kalenterin  tuoreimmat
tiedot suoraan Sakun sivuilta WWW-osoitteesta http://batman.jytol.fi/~saku/.

Sammakkomme voi hyvin. Se loikkii nykyään innokkaasti eteenpäin. Voit itse omal-
ta osin raivata esteet Sakumme tieltä ja varmistaa, ettei se esimerkiksi  menetä
tajuntaansa loikkaamalla koivua päin. Tee meille artikkeleita, namupaloja, liity
jäseneksi tai jos olet taitaja jollain osa-alueella, liity  Suomen  Amiga-gurut-
palveluun. Täten helpotat myös Sakun hallituksen jäsenten ja muiden työsammakoi-
den jättiurakkaa. 
