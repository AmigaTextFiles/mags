2
1*
{3SUOMEN AMIGA-KÄYTTÄJÄT RY.                                   KOKOUSMUISTIO
{3HALLITUS 1999-2000
{3                                                             30.9.2000

{3HALLITUKSEN KOKOUS 3/2000


AIKA            10. heinäkuuta - 30. syyskuuta

PAIKKA          Internet-postituslista

LÄSNÄ           Terho Henriksson
                Tomi Jaskari
                Timo Kemppaala
                Oliver Kruusi
                Valtteri Murto
                Jarmo Piippo
                Janne Pikkarainen
                Anu Seilonen
                Tapani Tanskanen
                Paula-Christiina Wirtanen

{31
{3Tästä kokousmuistiosta

Tähän  muistioon on kerätty Suomen Amiga-käyttäjät ry:n hallituksen Internetissä
postituslistallaan  ja  IRC-kokouksissaan  10.7.  - 30.9.2000 käymän keskustelun
pääkohtia.  Otteet  ovat  erittäin  tiiviitä lyhennelmiä, eikä muistion ole edes
tarkoitus sisältää selvitystä kaikista käsitellyistä aiheista, vaan tuoda esille
yhdistystoiminnan kannalta merkittävät seikat.
Hallituksen  postituslista  tavoittaa  kaikki  hallituksen jäsenet, mutta kaikki
eivät välttämättä ole ottaneet osaa kaikkiin aiheisiin.


{32
{3Käsiteltyjä aiheita

Sääntömääräisen  vuosikokouksen  järjestäminen  on  ollut  hallituksen 1999-2000
loppukauden  mittavin  tehtävä.  Kokouksessa käsiteltäväksi valmisteltiin useita
muutoksia  yhdistyksen sääntöihin, vuosikertomus, toimintasuunnitelma, ehdokkaat
seuraavaan  hallitukseen,  raportti tilinhoidon etenemisestä sekä muita asioita.
Kokouksen  pöytäkirja liitteineen julkaistaan normaaliin tapaan Saku-lehdessä ja
yhdistyksen  kotisivuilla.  Vanha hallitus päättää toimintansa 30. syyskuuta, ja
kauden 2000-2001 uusi hallitus aloittaa tehtävänsä 1. lokakuuta.

Vuosikokoustapahtuman  yhteyteen  päätettiin liittää myös Amiga-käyttäjätapaami-
nen, jossa esiteltäväksi järjestettiin uusi Amiga Software Development Kit asen-
nettuna  käyttökuntoon Linux-käyttöjärjestelmään. Hallitus kiittää Janne Siréniä
esittelylaitteiston  ja  kokouksen  Internet-yhteyksien  järjestämisestä  ja Anu
Seilosta  SDK:n lainaamisesta esittelykäyttöön. Hallitus kiittää myös Amiga-jäl-
leenmyyjä Gentle Eye Ky:tä tapahtumaan osallistumisesta.

Kokousjärjestelyjen  yhteydessä  todettiin, että viranomaisten antamien tietojen
mukaan  näin  pienimuotoisista  tapaamisista rajallisella osallistujamäärällä ja
tällaisella  tapahtuman  sisällöllä  ei  tarvitse  tehdä  kirjallista ilmoitusta
poliisille.  Määräyksen  ydinajatus  on  siinä,  onko  kyseessä luonteeltaan tai
sisällöltään  sellainen tapahtuma, joka voisi vaatia alueen poliisilta erityisiä
toimia  tai valmistautumista. Todettiin, että ilmoituspakon poisjääminen saattaa
osaltaan helpottaa myös mahdollisten kerhoiltojen järjestämistä.

Esitettiin,  että yhdistyksen tulisi pyrkiä mahdollisuuksien mukaan julkaisemaan
toiminnastaan  myös  kansainvälisiä tiedotteita ulkomaisissa uutispalveluissa ja
tiedotuskanavissa,  sillä  niiden avulla saadaan kerättyä näkyvyyttä ja uskotta-
vuutta ulkomaisten Amiga-yritysten ja käyttäjäyhteisön silmissä.

Vuodelle  2001  suunnitellun  uuden Saku-tapahtuman ennakkovalmistelut etenevät.
Tiedotuksen    ansiosta    yhdistyksen    tapahtumavastaava   Terho   Henriksson
(terho.henriksson@kopteri.net)  on  saanut  hankittua useita tapahtuma-avustajia
lisää,  ja  hänelle on esitetty runsaasti erinomaisia ideoita avuntarjouksineen.
Uudet yhteydenotot tapahtuma-asioissa ovat edelleen tervetulleita.

Yhdistyksen  kotisivuille on ehdotettu keskustelupalstaa useilla muilla sivuilla
olevien  "chattien"  tapaan.  Samoista  syistä  kuin taannoin ehdotetun osto- ja
myyntipalstan  perustaminen kotisivuille, ei keskustelupalstankaan järjestäminen
toistaiseksi ole kuitenkaan mahdollista. Todettiin, että jo nykyisellään esimer-
kiksi  DOT:n  Amiga-postituslista,  uutisryhmät ja Sakunet tarjoavat riittävästi
mahdollisuuksia  Amiga-aiheiselle  keskustelulle. Kuten ennenkin, vaikkei uusien
suuria  resursseja  vaativien  palvelujen  järjestämistä  voida  itse toteuttaa,
ollaan  tietysti  aina valmiita ottamaan huomioon tarjouksia asiallisesti toimi-
vien valmiiden sivujen lisäämisestä yhdistyksen sivujen linkkivalikoimaan.

Muistion kokosi ja kirjoitti Jarmo Piippo. Oikoluvusta kiitos Anu Seiloselle.
