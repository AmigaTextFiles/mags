2
1*

{3SUOMEN AMIGA-KÄYTTÄJÄT RY.                                  PÖYTÄKIRJA
{3HALLITUS 1999-2000
                                                            5.10.2000

YHDISTYKSEN VUOSIKOKOUS 2000

AIKA        30. syyskuuta kello 14.00 - 15.20

PAIKKA      Espoon keskus, taloyhtiön kerhotila
            Kaivomestarinkatu 8, Espoo

LÄSNÄ       Tomi Jaskari, puheenjohtaja
            Jarmo Piippo, sihteeri
            20 jäsentä ja kokousvierasta (liite 1)





{31
{3Kokouksen avaus

Tomi Jaskari avasi kokouksen kello 14.00.


{32
{3Valitaan  kokouksen  puheenjohtaja,  sihteeri,  kaksi  pöytäkirjantarkistajaa ja
{3tarvittaessa kaksi ääntenlaskijaa

Valittiin kokouksen puheenjohtajaksi Tomi Jaskari, sihteeriksi Jarmo Piippo sekä
pöytäkirjantarkistajiksi  Ville  Sarell, Anu Seilonen ja Paula-Christiina Wirta-
nen. Ääntenlaskijoita ei tarvittu eikä valittu.


{33
{3Todetaan kokouksen laillisuus ja päätösvaltaisuus

Kokouskutsut (liite 2) on lähetetty ajoissa ja läsnä on vaadittu määrä henkilöi-
tä (liite 1). Todettiin kokous lailliseksi ja päätösvaltaiseksi.


{34
{3Hyväksytään kokouksen työjärjestys

Hyväksyttiin kokouksen työjärjestys kokouskutsun (liite 2) mukaisena.


{35
{3Esitetään tilinpäätös, vuosikertomus ja tilintarkastajien lausunto

Tomi  Jaskari  esitti  kirjanpitäjän raportin (liite 3), jonka mukaisesti todet-
tiin, ettei tilikauden 1999-2000 kirjanpitoa ole voitu vielä saattaa asianmukai-
seen tilinpäätöskuntoon, sillä tilinhoitojärjestelmän uusiminen ja aiempien kau-
sien  tilinpäätösten valmistelu on vielä kesken. Tomi Jaskari esitti yhdistyksen
vuosikertomuksen  (liite  4).  Raportti  ja vuosikertomus ovat tilintarkastajien
Janne Lardotin ja Pasi Lagerroosin hyväksymiä.


{36
{3Päätetään tilinpäätöksen vahvistamisesta ja vastuuvapauden myöntämisestä

Kirjanpitäjän raportin (liite 3) mukaisesti lykättiin tilinpäätösten vahvistami-
nen  ja  vastuuvapauden myöntäminen aiemmille hallituksille tehtäväksi myöhemmin
järjestettävässä ylimääräisessä yhdistyskokouksessa.


{37
{3Vahvistetaan   toimintasuunnitelma,   tulo-  ja  menoarvio  sekä  liittymis-  ja
{3jäsenmaksun suuruus

Tulo-  ja menoarvion osalta todettiin, että jäsentavoite kaudelle on 100, ja jos
tavoite  saavutetaan,  se  merkitsee  varainhankinnassa parhaimmassa tapauksessa
noin 6000 markan tuloja. Tällöin kaudella olisi toimintaan käytettävissä yhteen-
sä  noin  10000  markkaa, kun edellisen kauden säästöt lasketaan mukaan. Tulojen
kertyminen jakautuu kuitenkin niin pitkälle ajalle, ettei kerralla käytettävissä
oleva summa todennäköisesti tule olemaan kuin arviolta korkeintaan kolme neljäs-
osaa kokonaissummasta.

Jarmo Piippo esitti yhdistyksen toimintasuunnitelman (liite 5), joka vahvistettiin.

Jäsenmaksuksi  vuodelle 2001 ehdotettiin joko 60 markkaa (10 euroa) tai 70 mark-
kaa  (11  euroa). Kokous valitsi käsiäänestyksen avulla äänin 7-9 näistä jälkim-
mäisen  ehdotuksen,  joten jäsenmaksuksi päätettiin 70 markkaa (11 euroa). Eril-
listä  liittymismaksua  yhdistykselle ei edelleenkään asetettu. Lisäksi ehdotet-
tiin  perustettavaksi  uusi,  normaalia  jäsenmaksua hiukan halvempi opiskelija-
jäsenluokka, mutta ehdotusta ei kannatettu, joten se hylättiin.


{38
{3Valitaan hallituksen puheenjohtaja ja muut jäsenet

Ehdotettiin  yhdistyksen  sääntöjen  neljäs  pykälä muutettavaksi muotoon, jossa
hallituksen  jäsenmäärä  olisi  liukuva, siten että varsinaisia jäseniä valitaan
vuosikokouksissa aina kullekin kaudelle 3-5 ja varajäseniä 2-5. Muutoksen avulla
voidaan   jatkossa  välttyä  hankalalta  tehtävältä  yrittää  haalia  kiinteästi
määrätty jäsenmäärä täyteen. Ehdotus hyväksyttiin.

Lisäksi  todettiin,  että  kaikki vuosikokouksessa tehdyt sääntöjen muutokset on
aina päättyvän kauden puheenjohtajan ilmoitettava yhdistysrekisteriin. Todettiin
myös, että yhtenä uusien puheenjohtajien valinnan perusteena on heidän kotipaik-
kakuntansa  sijainti,  jotta päätösvaltaisten kokousten järjestäminen olisi mah-
dollisimman helppoa sekä Etelä- että Pohjois-Suomessa.

Valittiin uusi hallitus (liite 6) paikalla olevista sekä etukäteen suostumuksen-
sa antaneista henkilöistä.


{39
{3Valitaan tilintarkastaja ja hänelle yksi varamies

Tilintarkastajaksi valittiin Janne Lardot ja varamieheksi Pasi Lagerroos. Molem-
mat ovat antaneet suostumuksensa tehtävään ennen kokousta.


{310
{3Käsitellään muut esille tulevat asiat

Ehdotettiin  yhdistyksen  sääntöjen  seitsemäs  pykälä muutettavaksi siten, että
kohta,  jossa  mainitaan Fidonet ja Internet mahdollisina kokouksen koollekutsu-
miskanavina,  muutetaan  muotoon: "Jos mahdollista, koollekutsu julkaistaan myös
kulloinkin sopivia elektronisia kanavia käyttäen." Ehdotus hyväksyttiin.

Ehdotettiin  yhdistyksen  sääntöjen kolmanteen pykälään muutos, jossa mainintaan
yhdistyksestä  eroamisesta lisätään, että myös jäsenmaksun maksamatta jättäminen
katsotaan  yhdistyksestä eroamiseksi. Muutoksen tarkoituksena on saada sääntöjen
kirjallinen  muoto  vastaamaan  käytännöksi muodostunutta yleistä toimintatapaa.
Ehdotus hyväksyttiin.

Ehdotettiin  Saku-lehden  kotiinkanto  ja  levykelehden  julkaisu lopetettavaksi
vuoden 2000 viimeisen numeron jälkeen sekä lehden kotiinkantomaksu poistettavak-
si  käytöstä  vuoden  2001  jäsenmaksusta alkaen. Toimintasuunnitelman (liite 5)
mukaisesti vuoden 2001 alusta lähtien lehden HTML-painos on ainoa julkaisumuoto,
jotta voimavarat voidaan keskittää yhden tasokkaan lehtiformaatin kehittämiseen.
Ehdotus hyväksyttiin.

Ilmoitettiin,  että  aktiivisesta uuden logon etsimisestä yhdistykselle on tois-
taiseksi luovuttu. Nykyinen sammakkologo on jo vakiintunut käyttöön ja muodostu-
nut kaikille jäsenille tutuksi.

Ehdotettiin  purettavaksi vuonna 1995 tehty päätös yrityksille tarkoitetun tuki-
jäsenluokan  perustamisesta, koska luokkaa ei ole koskaan käytännössä toteutettu
ja  yhdistyksen  tukeminen ilman sitäkin on mahdollista mm. lahjoitusten avulla.
Ehdotus hyväksyttiin.

Ehdotettiin käytettäväksi hyväksi mahdollisuutta yhdistyksen tilin yhdistämiseen
yksityisen  henkilötilin  palvelusopimukseen, jotta nykyiset kohtuuttoman suuret
kulut  pankkipalvelumaksuihin saadaan laskemaan. Lisäksi ehdotettiin yhdistyksen
tilin  siirtoa  tarvittaessa  eri  pankkiin,  mikäli  mahdollinen  tilinhoitajan
vaihdos niin käytännössä vaatii. Ehdotukset hyväksyttiin.

Ehdotettiin  paperisten tiliotteiden käytön lopettamista tilitapahtumien seuran-
nassa, koska sähköisessä muodossa toimitettaviin tiliotteisiin siirtyminen voisi
mahdollistaa   hiukan   pienemmät  kulut.  Ehdotus  kuitenkin  hylättiin,  koska
paperisia  tiliotteita tarvitaan kirjanpidon virallisen todentamisen helpottami-
seksi.

Ehdotettiin  tarjouskilpailun järjestämistä pankeille edullisimmat palvelumaksut
tarjoavan  tiliratkaisun löytämiseksi. Kilpailua järjestämään ei kuitenkaan löy-
tynyt riittävästi osaamista tai aikaa omaavaa henkilöä, joten ehdotus hylättiin.

Kokouspaikkana  usein  toiminut  taloyhtiön  kerhotila  ei  todennäköisesti tule
olemaan  enää  jatkossa yhdistyksen käytettävissä, joten edessä on uuden kokous-
paikan  valinta.  Ehdotettiin,  että  paikka  voisi olla pääkaupunkiseudun ulko-
puolellakin,  esimerkiksi  Oulussa, ellei sopivia tiloja kohtuullisella vaivalla
muuten järjesty. Ehdotus hyväksyttiin.

Puheenjohtaja  esitteli tapahtumavastaavan lausunnon (liite 7). Todettiin halli-
tuksen tukevan lausunnossa esitettyjä mielipiteitä ja suunnitelmia.

Ehdotettiin Saku-lehden julkaisutiheyden nostamista siten, että lehti ilmestyisi
esimerkiksi  kahden kuukauden välein. Todettiin, ettei nykyinen artikkelimateri-
aalin  kertymisnopeus  tai  toimituksen  resurssien  määrä ainakaan toistaiseksi
näytä  mahdollistavan nykyistä tiheämpää julkaisurytmiä. Mikäli tilanne olennai-
sesti muuttuu, julkaisutiheyden nostamista voidaan harkita uudelleen.


{311
{3Kokouksen päättäminen

Puheenjohtaja päätti kokouksen kello 15.20.


Tomi Jaskari        Jarmo Piippo
puheenjohtaja       sihteeri


{312
{3Pöytäkirjan tarkistus

Olemme tarkistaneet pöytäkirjan ja todenneet sen vastaavan kokouksen kulkua.


Ville Sarell            Anu Seilonen            Paula-Christiina Wirtanen
pöytäkirjantarkistaja   pöytäkirjantarkistaja   pöytäkirjantarkistaja


{313
{3Liitteet

{3Liite 1 - osallistujat

Arsi Koutaniemi, Patrik Wikström, Tomi Jaskari, Jarmo Piippo, Janne Pikkarainen,
Ville Sarell, Anu Seilonen, Ari Latvaniemi, Boogie/Gentle Eye Ky, Tommi
Nieminen, Sami Ylönen, Janne Sirén, Paula-Christiina Wirtanen, Pasi Piippo, Timo
Kemppaala, Teemu Kärkkäinen, Petri Koistinen, Tuomas Ilkka, Jarmo Salminen,
Jarle Eidet, Mika Hanhijärvi, Marko Lustimäki.


{3Liite 2 - Kokouskutsu

SUOMEN AMIGA-KÄYTTÄJÄT RY.                                 VUOSIKOKOUSKUTSU

                                                            17.9.2000


Hyvä Suomen Amiga-käyttäjät ry:n jäsen,

Kutsumme teidät yhdistyksen sääntömääräiseen vuosikokoukseen, joka
järjestetään Espoossa lauantaina 30. syyskuuta kello 14 alkaen. Kokouksesta
on sen keston ajan, noin kello 14-15, IRC-yhteys kanavalla #saku, ja webcam
osoitteessa http://batman.jytol.fi/~saku/ välittää kokouksesta kuvia.
Kokous on avoinna kaikille, ja paikan päällä on tarjolla virvoitusjuomia ja
leppoisaa seuraa. Kokous etenee oheisen esityslistan mukaisesti.

Muihin kokouksessa käsiteltäviin asioihin kuuluvat mm. seuraavat muutokset
yhdistyksen sääntöihin: hallituksen jäsenmäärä esitetään muutettavaksi
liukuvaksi, ja maininta Fidonetistä kokouksen koollekutsumiskanavana
korvataan Amiga-postituslistalla ja Sakunetillä. Lisäksi päätetään
levyke-Sakun lopettamisesta vuoden viimeiseen numeroon sekä siihen liittyen
kotiinkantomaksusta luopumisesta. Esityksen mukaan voimavarat olisi
tarkoitus keskittää jatkuvasti kehittyvän HTML-version toimittamiseen.

1. Kokouksen avaus.
2. Valitaan kokouksen puheenjohtaja, sihteeri, kaksi pöytäkirjantarkistajaa
   ja tarvittaessa kaksi ääntenlaskijaa.
3. Todetaan kokouksen laillisuus ja päätösvaltaisuus.
4. Hyväksytään kokouksen työjärjestys.
5. Esitetään tilinpäätös, vuosikertomus ja tilintarkastajien lausunto.
6. Päätetään tilinpäätöksen vahvistamisesta ja vastuuvapauden myöntämisestä.
7. Vahvistetaan toimintasuunnitelma, tulo- ja menoarvio sekä liittymis- ja
   jäsenmaksun suuruus.
8. Valitaan hallituksen puheenjohtaja ja muut jäsenet.
9. Valitaan tilintarkastaja ja hänelle yksi (1) varamies, tilintarkastajan
   toimikausi on 1.10. - 30.9.
10. Käsitellään muut esille tulevat asiat.
11. Kokouksen päättäminen.

Kokouksen jälkeen, arviolta kello 15-16 alkaen, on kokeiltavissa uusi Amiga
SDK (Software Development Kit), jonka avulla seuraavan sukupolven
laiteriippumattoman Amiga-järjestelmän sovelluksia parhaillaan kehitetään.

Tarjolla on myös mahdollisuus tutustua AmigActive-lehden ja Amiga Inc.:n
Amiga World -lehden irtonumeroihin, saksalaisen AmigaOS-lehden joulukuun
numerossaan julkaisemaan juttuun Saku 99 -tapahtumasta sekä suomalaisen
Meriitti-lehden numeroon 2/2000, jossa oli laaja artikkeli Suomen
Amiga-käyttäjät ry:n toiminnasta. Ensi vuoden jäsenmaksun voi maksaa
kokouksessa, ja lisäksi myymme pois Saku-CD-ROMin toisen painoksen jäljellä
olevat levyt 40 markan kappalehintaan.

Vuosikokous järjestetään edellisen vuoden tapaan Kirkkojärvellä, Espoon
keskuksessa. Kokouspaikka on Kaivomestarinkatu 8, taloyhtiön kerhotila.
Kaivomestarinkatu on lyhyen kävelymatkan päässä Espoon juna-asemalta
(Helsingistä lähijunat E, L, S) ja se sijaitsee hotelli Kuninkaantiestä
katsoen Kirkkokadun vastakkaisella puolella. Läheltä kulkee lähiliikenteen
linja-autoja ja henkilöautoille on maksutonta pysäköintitilaa.

Tarkemmat saapumisohjeet kokouspaikalle löytyvät yhdistyksen kotisivulta
osoitteesta http://batman.jytol.fi/~saku/, ja sinne päivitetään
tarvittaessa myös lisätietoja kokouksesta. Puhelimitse lisätietoja antaa
Janne Sirén, 050 522 3690, ja sähköpostitse lisätietoja saa Anu Seiloselta
(thoriel@sci.fi).


{3Liite 3 - Kirjanpitäjän raportti

Tiedoksi Suomen Amiga-käyttäjät ry:n tilintarkastajalle, ja liitettäväksi osaksi
yhdistyksen vuoden 2000 vuosikokouksen pöytäkirjaa:

Yhdistyksen aikaisemman talousvastaavan, hallituksen puheenjohtaja Tomi Jaskarin
epäonnistuttua yhdistyksen kirjanpidon vaadituntasoisessa hoitamisessa,
siirrettiin tehtävä vuoden 2000 keväällä allekirjoittaneelle, yhdistyksen jäsen
Janne Sirénille. Olen luvannut hoitaa kuntoon puuttuvan kirjanpidon vuosilta
1994-1999 tilintarkastajan vuoden 1999 vuosikokoukselle esittämän huomautuksen
mukaisesti. Käytännössä kirjoitan siis vaaditut asiakirjat olemassaolevien
tositteiden pohjalta tilintarkastusta varten.

Kirjanpidon heikko tila oli väärinymmärrysten, henkilökohtaisten vaikeuksien ja
tietotaidon puutteen summa. Ongelma oli tiedostettu jo pitkään, mutta sen
varsinainen laajuuden ja vakavuuden käydessä ilmeiseksi, oli myös ratkaisua
vaikea löytää. Uskon, että onnistumme kuitenkin viimein kääntämään kelkan.

Koska kirjanpitoon liittyvien asioiden opiskelu vie aikansa ja hoitamatta
olevien tilikausien määrä on suuri, ei työtä ole saatu päätökseen vuoden 2000
vuosikokoukseen mennessä, eikä täten myöskään ole ollut edellytyksiä saattaa
tilikauden 1999-2000 kirjanpitoa asianmukaiseen tilinpäätöskuntoon. Aikaisemmat
tilikaudet on ensin saatava kirjoihin ja kansiin lain vaatimalla tavalla. Tämä
työ on aloitettu ja tilikaudet 1994-1995 ja 1995-1996 ovat tilikartan ja
päiväkirjan osalta valmiit.

Vielä puuttuvat tilinpäätökset kyseisiltä tilikausilta sekä tilikausien
1996-1997, 1997-1998 ja 1998-1999 kirjanpito. Kun allekirjoittanut on,
mahdollisimman pian, saanut tämän työn päätökseen, ja tilikaudet on tarkastettu
sekä ylimääräisessä kokouksessa hyväksytetty, siirtyy tilikauden 1999-2000
kirjanpidon hoitaminen hallituksen jäsen Jarmo Piipolle, joka on tehtävään
lupautunut. Tavoitteena tilikauden 1999-2000 tilinpäätöksen hyväksyminen
ylimääräisessä kokouksessa ennen vuoden 2001 vuosikokousta ja sääntöjen mukaisen
kirjanpitoaikataulun tavoittaminen viimein vuoden 2001 vuosikokouksessa.

Tavoitteena on myös, että vuoden 2001 vuosikokoukseen mennessä kaikille
aikaisemmille hallituksille voidaan asianmukaisesti myöntää vastuuvapaus. On
ensiarvoisen tärkeää, että yhdistyksen moitteeton toimintamoraali saadaan
heijastumaan myös vastuullisesti hoidettuun kirjanpitoon.

Yhdistyksen tositemateriaali ja muu kirjanpitoaineisto on tällä hetkellä
hallussani, lukuunottamatta kevään jälkeen tulleita tiliotteita ja tositteita,
jotka Tomi Jaskari kerää talteen työtäni seuraavan Jarmo Piipon urakkaa varten.

Tilintarkastajan nähtäväksi olen liittänyt tämän lausunnon oheen mainittujen
tilinpäätöstä vaille valmiiden tilikausien päiväkirjat ja tilikartat, mikäli
tilintarkastaja haluaa niitä epävirallisesti kommentoida. Koska tilinpäätökset
puuttuvat, ei kyseisiä tilikausia anneta vielä tarkastettavaksi. Huomattakoon
myös, että kyseisten tilikausien tarkastajaksi on aikanaan valittu nykyisestä
tilintarkastajasta poikkeava henkilö. Ilmeisesti lienee kuitenkin mahdollista
aikanaan tarkastuttaa nämä tilikaudet nykyisellä tilintarkastajalla.

Pitäisin erittäin toivottavana, että nykyinen tilintarkastajamme pystyisi
jatkamaan tehtävässään ainakin seuraavan tilikauden ja hoitamaan myös rästiin
jääneiden tilikausien tarkastamisen, niiden valmistuessa. Näin yhdistys pääsisi
aloittamaan vuoden 2001 kokouksesta lähtien aikataulunmukaisen kirjanpidon.
Ehdotukseni on tietysti hallituksen, tilintarkastajien ja vuosikokouksen vielä
hyväksyttävä.

Yhdistyksen puolesta pahoittelen retuperällä ollutta kirjanpitoa ja toivon, että
tämä henkilökohtainen panostukseni sekä uuden hallituksen mukanaan tuoma
lisäenergia ja osaaminen auttavat viimein nostamaan kirjanpitomme vaaditulle
tasolle.

Espoossa 7. syyskuuta 2000,

Janne Sirén


{3Liite 4 - Vuosikertomus 1999-2000

Suomen Amiga-käyttäjät ry:n vuosikertomus 1999-2000

Menestyksekäs Saku 99 -tapahtuma pidettiin hallituksen 1998-1999 järjestämänä
tiedekeskus Heurekassa 4. syyskuuta 1999. Tilaisuudessa julkistettiin
Saku-CD-ROM-levyn toinen painos. Tapahtumasta kirjoitti Saku-lehden ohella myös
saksalainen AmigaOS-lehti joulukuun numerossaan, jossa julkaistiin aukeaman
kokoinen juttu kuvineen kaikkineen.

Vuosikokouksen 1999 päätöksen mukaisesti kauden 1999-2000 uusi hallitus aloitti
toimintansa vasta Saku 99 -tapahtuman jälkeen, 20. syyskuuta 1999. Edellisen
hallituksen varapuheenjohtaja Janne Sirén antoi uusille hallitusjäsenille
konsultointiapua sekä opastusta tehtävien hoitoon.

Saku-lehden julkaisurytmi pystyttiin pitämään suunnitellun mukaisena. Lehden
HTML-painoksen täysin uusittu rakenne ja ulkonäkö antoivat lehdelle entistä
ammattitasoisemman ilmeen ja keräsivät runsain mitoin kehuja lukijoilta. Lehden
AmigaGuide-version julkaisusta luovuttiin numeron 30 ilmestymisen jälkeen.
Levykelehden julkaisua ja kotiinkantoa jatkettiin normaalisti.

Joulukuussa järjestetyt pikkujoulut 1999 kokosivat pienen mutta tyytyväisen
joukon jäseniä juhlistamaan vanhan vuosituhannen viimeistä joulunaikaa.

Yhdistyksen kotisivut Internetissä jatkoivat toimintaansa yhdistyksen
julkisivuna ja Saku-lehden pääasiallisena levityskanavana. Amiga myönsi
yhdistykselle oikeuden Amiga Recognized User Organization -merkin käyttöön
kotisivuilla.

Suomen Nuorkauppakamarien jäsen- ja sidosryhmälehti Meriitti kirjoitti numerossa
2/2000 Suomen Amiga-käyttäjät ry:n toiminnasta (Saku-tapahtumat, Saku-lehti) ja
lyhyesti Amigan historiasta ja tulevaisuuden suunnitelmista. Meriitin painos on
6000 kpl, ja kyseisen numeron teemana oli yhteistyö.

Keväällä järjestettiin Saku-CD-ROM-levyn 2. painoksen jäljellä olevan erän
myynti postitse.

Aloitettiin yhdistyksen kirjanpitojärjestelmän uusiminen ja yhtenäistäminen
yhdistyksen koko historian ajalta. Uuden mallin mukainen järjestelmä
mahdollistaa seuraavien kausien tilinpäätösten valmistumisen aikataulussa.

Jäsentavoitetta ei saavutettu, sillä jäsenmäärä jäi alle sadan.

Yhdistyksen varallisuus jäi alentuneiden jäsenmaksutulojen takia aiempia vuosia
merkittävästi heikommaksi, joten uuden Saku-tapahtuman järjestäminen päätettiin
siirtää seuraavaan vuoteen. Tapahtuman alustavat järjestelyt aloitettiin
kuitenkin jo keväällä.

Vuosikokous 2000 järjestettiin syyskuussa.


{3Liite 5 - Toimintasuunnitelma 2000-2001

Suomen Amiga-käyttäjät ry:n toimintasuunnitelma vuodelle 2000-2001

Yhdistys jatkaa toimintaansa perusajatuksenaan tukea suomalaisia Amiga-käyttäjiä
ja edistää Amiga-tietouden tuntemusta. Ensisijaisena tavoitteena näiltä osin on
seuraavan sukupolven Amiga-teknologian tuntemuksen ja näkyvyyden lisääminen sekä
jäsenten keskuudessa yhdistyksen omia tiedotuskanavia käyttäen, että
mahdollisuuksien salliessa myös muiden julkisten medioiden avulla suuremmallekin
yleisölle.

Yhdistys pyrkii seuraamaan uudistuvien Amiga-markkinoiden tilanteen kehittymistä
ja etsimään tilaisuuksia tuoda jäsenten nähtäville tuoreimpia saatavissa olevia
ohjelmisto- ja laiteratkaisuja. Tavoitteen saavuttamiseksi jatketaan suorien
yhteyksien ylläpitoa ulkomaille ja Amiga-yhtiöön.

Classic Amigan markkinaosuuden pienuuden ja tukipalveluiden heikon saatavuuden
takia on entistä tärkeämpää, että yhdistys jatkaa totuttuun tapaan aktiivista
toimintaansa myös Classic-laitekannan käyttäjien keskinäisen yhteydenpidon ja
avunannon kanavana.

Yhdistyksen perustoimintojen ylläpitoa jatketaan, yhdistystoiminnan
lakisääteisiä velvoitteita noudattaen. Aiempien tilikausien tekeillä olevien,
kirjanpitouudistuksen mukaisesti laadittujen tilinpäätösten valmistuttua
järjestetään ylimääräinen yhdistyskokous, jossa myönnetään vastuuvapaus
aiemmille hallituksille.

Sääntömääräinen vuosikokous järjestetään elo-syyskuussa 2001. Vuosikokouksesta
2001 lähtien tilinpäätösten valmistuminen ja tarkastaminen tapahtuu aikataulun
mukaisesti kokoukseen mennessä.

Saku-lehden julkaisua jatketaan. Vuoden 2001 alusta lähtien lehden HTML-painos
on ainoa julkaisumuoto. Lehti on entiseen tapaan luettavissa yhdistyksen
kotisivuilla sekä saatavissa myös pakattuna versiona offline-tilassa lukemista
varten. Lehti ilmestyy neljännesvuosittain toimituksen erikseen määrääminä
julkaisupäivinä.

Edellisen kauden hallitus jatkaa aktiivisten jäsentensä osalta lähes
samanlaisena, mutta tehtäväjaon suhteen hieman uusitussa kokoonpanossa. Hallitus
julkaisee kokouksistaan ja keskusteluistaan sekä yhdistyksen kokouksista
muistioita ja pöytäkirjoja kotisivuilla ja Saku-lehdessä.

Yhdistys järjestää uuden Saku-tapahtuman vuoden 2001 aikana. Lisäksi
pienimuotoisten käyttäjätapaamisten järjestämistä pyritään laajentamaan
mahdollisuuksien rajoissa myös pääkaupunkiseudun ulkopuolelle.


{3Liite 6 - Yhdistyksen hallitus 2000-2001

Varsinaiset jäsenet:

Anu Seilonen, puheenjohtaja
Terho Henriksson, varapuheenjohtaja
Jarmo Piippo, sihteeri
Timo Kemppaala
Tomi Jaskari

Varajäsenet:

Valtteri Murto
Ville Sarell
Paula-Christiina Wirtanen


{3Liite 7 - Tapahtumavastaavan lausunto

Tapahtumavastaavan lausunto

Suomen Amiga-käyttäjät ry:lle tulevaisuus on työntäyteistä ja haasteellista
aikaa. Uusi Amiga-teknologia tekee tuloaan tietokonemarkkinoille ja myös
Saku-tapahtuman suunnittelu on jatkuvasti käynnissä.

Haluamme olla valmiita, kun uuden sukupolven Amiga-laitteita on saatavilla.
Seuraavan Saku-tapahtuman yhtenä tavoitteena on uuden Amiga-teknologian esittely
yleisölle. Tämän päämäärän saavuttamiseen tarvitaan yhteistyön ja kommunikoinnin
lisäämistä Amigan kanssa ja myös yhteyksien luomista ohjelmistovalmistajiin.

Näkyminen mediassa on myös tärkeä osa-alue toimintaamme ja tähän pyritään
panostamaan Saku-tapahtuman yhteydessä yhä enemmän. Onnistunut mediatiedotus
takaa yhdistykselle runsaasti positiivista julkisuutta.

Saku-tapahtuma on laaja projekti ja tavoitteemme ovat korkealla. Jos tunnet,
että voisit olla mukana seuraavan Saku-tapahtuman järjestelyissä, ota yhteyttä
tapahtumavastaavaan sähköpostitse: terho.henriksson@kopteri.net

Tapahtumaterveisin,

Terho Henriksson
Tapahtumavastaava
Suomen Amiga-käyttäjät ry.

Muistion kokosi ja kirjoitti Jarmo Piippo. Oikoluvusta kiitos Anu Seiloselle.
