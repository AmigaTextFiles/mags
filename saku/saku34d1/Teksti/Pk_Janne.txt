14
1
-1 Janne.IFF 0 0
0 Janne.IFF 0 0*
                     Tervehdys, Sakun lukijat!

                     Katselin monen muun tavoin olympialaisten aikaan MTV3-kana-
                     valla pyörinyttä Bond-leffaputkea. Oli sangen  ilahduttavaa
                     nähdä kymmenien vuosien elokuvakehitys  kiteytettynä  parin
                     viikon telkkarisarjaksi. Vaikka Bondeista Moore ja  Brosnan
                     ovat tyyliltään ehkä eniten mieleeni, yksi erityisesti aja-
                     tuksia herättänyt yksityiskohta oli Sean  Conneryn  pätkit-
                     täinen ura Bondina.

Tämä legendaarinen alkuperäis-Bondhan kieltäytyi jatkamasta elokuvan  Elät  vain
kahdesti jälkeen. Välissä  ristiriitaisia  arvioita  saanut  Lazemby  hurjasteli
yhden pätkän verran, kunnes Connery palasi kuvioihin vielä kerran, takuulla vii-
meisen kerran elokuvaan Timantit ovat ikuisia. Kun sitten 80-luvun  alussa  pis-
tettiin varjo-Bondia kasaan, niin kukas muu kuin Sean Connery  palasi  rooliinsa
13 vuoden tauon jälkeen elokuvassa, jonka englanninkielinen nimi kuvastaa tilan-
teen ironiaa suomennostaan paremmin: Never Say Never Again eli suunnilleen  "älä
koskaan enää sano ei koskaan".

Maailmasta löytyisi varmasti parempiakin esimerkkejä tästä  omituisesta  kierto-
kulusta, mutta tuo ajankohtaisena kiinnitti jälleen kerran huomioni  myös  tähän
eriskummalliseen juoksupyörään, jota Amigaksi kutsutaan.

Vuoden 1993 jälkeen on Amigan pelastajaksi uumoiltu milloin  Commodoren  AAA:ta,
Escomin Walkeria, Power Amigaa, VIScorpin härveleitä, BoXeRia,  Gatewayn  MCC:tä
jne. Commodoren konkurssin jälkeen ostin PC:n ja sanoin itselleni että se siitä.
Jokin kuitenkin houkutteli mukanaan ja sai uskomaan kun Escom osti Amigan.  Laa-
jentelin Amigaa ja pysyin mukana kuvioissa. Kun Escom meni konkurssiin,  se  oli
taas - se siitä. Suomen Amiga-käyttäjät ry:kin otti näihin aikoihin pahasti tak-
kiinsa.
Kun Gateway osti Amigan, näytti oikeasti hetken aikaa hyvältä  ja  Jim  Collasin
myötä vieläkin paremmalta. Itse asiassa asiat näyttivät niin hyvältä että  varo-
vaisemmaksi muuttuneesta asenteestani huolimatta taisin jopa uskoa  että  jotain
hyvää tästäkin seuraa. Kun sitten Collas lähti ja  suunnitelmat  Amigan  suhteen
heitettiin romukoppaan, jäi käteen OS 3.5 ja viimeinkin olin  hiljalleen  valmis
allekirjoittamaan monelta suunnalta tulleet kommentit: "Amiga on sitten viimein-
kin kuollut lopullisesti".

Samalla varmistuin päätöksestäni vetäytyä Suomen Amiga-käyttäjät ry:n toiminnas-
ta. Tuo päätös oli tehty ennen viime syksyn dramaattisia tapahtumia, mutta tunne
"ei enää koskaan" sai niistä roimasti lisäpuhtia.

Vaan eikös se pyörä lähtenyt pyörimään taas vuosituhannenvaihteen jälkeen. Jouk-
ko entisiä Gatewayn työntekijöitä osti Amigan ja alkoivat pystyttämään pääomasi-
joittajien rahoilla uutta Amiga-firmaa. Sekavasta alusta huolimatta  uusin  luku
Amigan historiassa on salakavalasti onnistunut jälleen kerran ujuttautumaan jol-
lain tasolla ihon alle ja alkanut kutittamaan. Seuraavan sukupolven kehitysympä-
ristö Amiga Software Development Kit on jo julkaistu ja uutta konetta lupaillaan
alkuvuodeksi... Josko "se" nyt tapahtuisi?

Ja mitä yhdistystoimintaan tulee, hallituksesta olen onnistunut pysymään  poissa
itselleni tekemäni lupauksen mukaisesti - eikä vähiten siksi että uudesta halli-
tuksesta löytyy niin osaavia ja ahkeria ihmisiä. Mutta tässä sitä kuitenkin sor-
vataan juttuja Sakuun, avustetaan tapahtumien järjestämisessä  (puuhastelin  mm.
pikkujoulujen ja vuosikokouksen eteen melkein yhtä paljon kuin aktiiviaikoinani-
kin) ja tehdään kaikkea sitä mistä niin kovasti yritin päästä eroon,  mielestäni
urakkani tehneenä...

Never say never again?

                                     * * *

Nyt kun samalla seisomme yhdistyksemme historiallisen median, levyke-Sakun lopun
kynnyksellä (lue muistokirjoitukset toisaalla lehdessä), noin viisi vuotta  asi-
asta tehdyn periaatepäätöksen jälkeen :-), lienee vain oikein hakea  perspektii-
viä edellä kuvailemaani kiertokulkuun mm. aikaisempien Saku-numeroiden sivuilta.
Mitä kaikkea sitä onkaan tullut sanottua...

Sakussa #9, marraskuussa 1994, julkaistiin aikaisemmin  AmigaGuide-Sakussa  jul-
kaistu, orkesteroimani Amiga-käyttäjien keskustelu eräässä silloisessa  monilin-
jaisessa Amiga-purkissa. Käytin kesäkuisessa keskustelussa  AAA:n  puolesta  mm.
seuraavan puheenvuoron, uskon herättyä ajatukselle, että uusi rahoittaja  pelas-
taa Commodoren.

"Eikö kohtuullisen hyvät äänet ja grafiikat riitä kotikoneelle kun kaiken päällä
leijuu erinomainen käyttöjärjestelmä? AAA voi hyvinkin tarjota  grafiikkaominai-
suudet ja nopeutta joilla toteuttaa DOOM, uudet äänipiirit ovat  varmasti  hyvät
ja käyttöjärjestelmä entistä parempi. Kyllä näillä eväillä voidaan vielä kotiko-
neiden sarallakin rynnistää. Mutta se suuri mutta onkin, saadaanko  AAA-piirisiä
Amigoita koskaan julkaistua."

Laskettakoon osa nuoren iän piikkiin, mutta uudelleen herännyt usko tuntui siir-
tävän vuoria, kuten vielä voimakkaammin saattoi  havaita  Commodoren  konkurssia
käsitelleessä AmigaGuide-Sakun numerossa neljä, toukokuussa 1994,  kerroin  että
Commodore ei olekaan täysin konkurssissa:

"Filippiineillä sijaitseva tehdas on ollut  kohta  kuukauden  suljettuna,  mutta
tuotannon lupaillaan jatkuvan pian, kunhan  yrityksen  uudelleenorganisointi  on
valmis. Commodore Germany on vahvistanut tiedon Aasialaisen yrityksen tarjoamas-
ta rahoituksesta tai mahdollisesti oikeuksien ostamisesta Amigaan. Kyseisen yri-
tyksen nimi on neuvottelujen ajan salainen, mutta arvauksia on varsin  runsaasti
esitelty Samsungin suuntaan."

Tammikuussa 1995 Saku #10 toi mukanaan huhumyllystä kantautunutta saalista  kos-
kien Commodoren myyntiä. Äänekkäitä pelureita olivat tuolloin CEI  ja  Commodore
UK.

"Commodoren myynti on edelleen kesken. Viimeisimpien  tietojen  mukaan  Creative
Equipment International (CEI) on iskenyt pöytään suurimman  tarjouksen  ja  muut
odottelevat konkurssipesän vastausta. Tarjous joko hyväksytään, jolloin CEI  saa
täydet oikeudet Amigaan ja puoli vuotta kestänyt kilpajuoksu on ohi, tai  muille
annetaan vielä kerran mahdollisuus pistää paremmaksi. Commodore UK  väittää  ti-
lannetta hieman toiseksi, joten mikään ei ole vielä aivan varmaa. Molemmat  osa-
puolet, CEI ja Commodore UK, ovat luvanneet jatkaa Amigan valmistusta ja  jatko-
kehittelyä oikeudet saatuaan."

Sakussa #11, maaliskuussa 1995, oli  tilannetta  seurailtu jo  vuoden  verran ja
kirjoittamisen sävykin alkoi olla hieman piikikkäämpi. Aloitin uutisointini  ai-
heesta seuraavin sanoin:

"Commodore, muistatteko? Ehkä joskus hamassa menneisyydessä olet  kuullut  tämän
nimen. Niin, sehän oli myynnissä vajaa vuosi sitten? Kyllä, se oli ja  on  edel-
leen."

Vain kaksi kuukautta myöhemmin Amiga-maailma ei ollut enää entisensä, sillä vuo-
den kestänyt jahkailu Commodoren myynnin suhteen oli yllättäen päättynyt  saksa-
laisen Escomin ostettua Commodoren. Eihän kukaan Escomista ollut kuullut  täällä
päin, mutta pian tämä saksalainen PC-valmistaja alkoi tuntua pelastavalta  enke-
liltä. Sakussa #12 olin vielä suhteellisen varovaisissa tunnelmissa:

"Escom omistaa nyt lähes kaiken siitä, mitä Commodoresta on jäljellä, mutta esi-
merkiksi Filippiineillä sijaitseva tehdas ei  kuulunut  kauppaan.  Escom  kertoi
yhteistyöstään kiinalaisten valmistajien kanssa (Tienjin Family-Used Multimedia)
saadakseen uusia Amigoita kauppoihin parin kuukauden  kuluessa  (lehdistötiedote
kertoi malleista A600, A1200 ja A4000). On odotettavissa, että Escom silti ostaa
Filippiinien tehtaan varastoineen. Escom on myös palkannut useita entisiä Commo-
doren insinöörejä, ja suunnitelmissa on ensilausuntojen mukaan PowerPC-prosesso-
rilla varustettu Amiga, mutta mitään teknisiä yksityiskohtia ei ole vielä  lyöty
lukkoon."

Escomin suunnitelmia seurattiin silmä tarkkana seuraavissa Saku-lehden numerois-
sa ja kehaistiinpa yrityksen poikkeavan aikaisemmista Commodoren myynnin  aikai-
sista suupalteista sillä, että he keskittyivät tekoihin enemmän  kuin  sanoihin.
Sakussa #13 käytin seuraavanlaisen puheenvuoron ja usko rahan voimaan  oli  mel-
koinen:

"Escom ei ollut tarjonnut edeltävinä  kuukausina  suuria  lupauksia,  mutta  kun
tosipaikka tuli eteen, vain he tuntuivat olevan tosissaan. Escom oli edustettuna
huutokaupassa yhdentoista henkilön voimin: mukana olivat yrityksen  pääomistaja,
muutama muu tärkeä johtaja, useita lakimiehiä ja Escomin kiinalaisen  yhteistyö-
kumppanin edustajia. Lienee aivan selvää, että niin Commodore  UK:n  johto  kuin
myös CEI:n Alex Amor halusivat Amigan  itselleen,  mutta  puheistaan  huolimatta
heillä ei ollut siihen varaa. Escom käytti lähes yhtä  paljon  rahaa  pelkästään
alkuvuoden mainoskampanjaansa Englannissa kuin Amigan ostamiseen.  Mainoskampan-
jallaan Escom siivitti tietä ostamiensa Rumbelows-liikkeiden tilalle avaamilleen
tietokoneliikkeille."

Saku #15 julkaistiin marraskuussa 1995 muutaman päivän  myöhässä,  jotta  mukaan
saataisiin Escomin prosessorijulkistus seuraavan sukupolven Amigalle:

"Viivytimme tätä Sakun numeroa  muutamalla  päivällä  saadaksemme  tiedon  Amiga
Technologiesin  Kaliforniassa  Video  Toaster Expo  -tapahtumassa  julkistamista
tulevaisuudensuunnitelmista Amigalle. Tärkein uutinen on  ehdottomasti se,  että
Amiga Technologies valitsi Amigan RISC-prosessoriksi PowerPC:n (PPC 604)."

Myös Back for the future -iskulause ilmestyi ensimmäisen kerran näihin  aikoihin
ja mainittiin ko. Sakussa. Luovuin seuraavan numeron myötä Sakun päätoimittajuu-
desta ja keskityin ylioppilaskirjoituksiin ja kirjoittamaan MikroBittiin, sinne-
kin pääasiassa Amigasta. Escom julkisti Amiga Surfer -paketin  ja  vielä  hieman
pölynimuria muistuttaneen prototyypin Amiga Walkerista, mutta sitten  saksalais-
firma alkoikin horjua.  Heinäkuussa  1996,  kirjoitin  Saku-lehden  numeroon  19
uudesta ostajakandidaatista VIScorpista sangen optimistiseen sävyyn:

"Mikä parasta, Amiga todellakin on Viscorpin markkinat - ei pieni päämarkkinoi-
den kanssa kilpailuasemassa oleva "hairahdus" kuten Escomin tapauksessa.

"Me arvostamme Amigaa." - Viscorp kesäkuussa 1996"

Mutta sitten Escom meni konkurssiin ja Viscorp-kaupat myttyyn,  kun  yritykseltä
loppuivat rahat. Keväällä 1997 Gateway 2000 kuitenkin tuli ja  osti  Amigan,  ja
usko alkoi pätkittäin palautua. Näpertelin kasaan  yhdistyksen  uudet  kotisivut
keväällä 1997 ja kirjoitin 10.4. ensimmäisessä  Viimeinen sana -kolumnissa  seu-
raavaa:

"Mutta nyt on uusi vuosi ja uudet kujeet. Amiga näyttää saavan pian uuden  omis-
tajan, Sakun organisaatioita on uudistettu ja oikeastaan vain lisää kirjoittajia
kaivattaisiin, eikä kiintolevyrikko ole  lannistanut  toivettamme  kunnollisesta
WWW-palvelusta. Taas kerran uudessa osoitteessa yritämme uudelleen."


Onnistuneen ja rohkaisevan Saku 97 -tapahtuman  jälkeen  palasin  väliaikaisesti
Saku-lehden päätoimittajan rooliin ja aloitin  26. marraskuuta  1997  julkaistun
Saku #23:n pohdiskelemalla pääkirjoituksessa mikä saa pysymään Amigan kelkassa:

"Loppujen lopuksi kaikkein parasta Amigassa on mielestäni kuitenkin sen ympäril-
lä pyörivät ihmiset. Ihminen on sittenkin siinä määrin laumaeläin, että hän  ha-
keutuu mielellään kaltaistensa joukkoon. Mutta  eikö  sitten  olisi  loogisempaa
ostaa se yleisin kone ja tuntea kuuluvansa siihen suureen joukkoon? Ehkä,  mutta
minä en ainakaan vielä yli kolmen vuoden PC:n omistuksen  jälkeen  ole  tuntenut
minkäänlaista yhteenkuuluvaisuuden tunnetta."

Myös uskoa PC-valmistaja Gatewayn suunnitelmiin tuntui  riittävän,  vaikka  vain
vähän aikaa sitten oli Viscorpin parhaaksi puoleksi arvioitu yrityksen  PC-taus-
tan puute:

"Gateway 2000 on lupautunut maksamaan Amigan laskuja varsin avokätisesti. "Gate-
way on pankkimme", kuten Amiga Internationalin presidentti  Petro  Tyschtschenko
asian ilmaisi. Rahoitus sisältää myös miljoonaluokan  mainostusbudjetin.  Amigan
kehittelyosastolla puolestaan väännetään parhaillaan kolmen vuoden  kehityssuun-
nitelmaa, jolla Amigan teknologia saadaan ajan tasalle  ja  ohi  kilpailijoista.
Computer '97:ssa tarkkoja tietoja tämän suunnitelman  sisällöstä  ei  kuitenkaan
herunut, sillä kaikki asiasta tietävät henkilöt oli vannotettu  pitämään  suunsa
kiinni."

Saku-lehti täytti kesällä 1998 kunnialliset  viisi  vuotta.  Pohdiskelin  lehden
pääkirjoituksessa tuon asianhaaran lisäksi myös uskoa Gatewayn tarjoamaan parem-
paan tulevaisuuteen. Sävy oli varovaisen optimistinen:

"Gatewayn ansioluettelo on pätevä, ja sen suunnitelmat Amigalle  ovat  lupaavia.
Commodoren, Escomin ja Viscorpin virheet eivät ole Gatewayn virheitä, eikä  sitä
voi niistä syyttää. Gateway ei  ehkä  heti  ymmärtänyt  Amiga-kulttuuria,  mutta
kukaan tuskin voi kiistää sen halua oppia ja ottaa oppia.  Gateway  on  varmasti
tehnyt omia virheitään ja tulee niitä tekemään jatkossakin, mutta sydän näyttäi-
si olevan paikallaan ja päässä järkeä. Mikään tässä maailmassa ei ole varmaa; ei
suunnitelmien onnistuminen, mutta ei niiden epäonnistuminenkaan."

Kotisivuilla,  toistaiseksi  viimeisessä  Viimeinen  sana  -kolumnissa,  kehotin
2.8.1998 odottamaan vielä kerran:

"Amiga-maailmassa tapahtuu nyt monessa mielessä enemmän kuin aikoihin.  Amiga on
Amiga Inc.:n kunnianhimoisten suunnitelmien valossa  saanut  paljon  aikaisempaa
enemmän mainstream-julkisuutta  ja  tulevaisuudessa  häämöttää  selvä  päämäärä.
Samalla kun kehitysosasto keskittyy luomaan seuraavan polven laitteita,  markki-
nointijaos rakentaa uusia levityskanavia ja lisensoi olemassa olevaa teknologiaa
kolmansille osapuolille. Puhumattakaan siitä mitä nämä kolmannet osapuolet teke-
vät. Joten, ei tässä tarvitse ainakaan valitella mielenkiintoisen  jonotusmusii-
kin puutetta. Kun olemme odottaneet vuoroamme  jo  näin  kauan,  jaksamme  kyllä
yrittää vielä kerran."

Sakussa #27, tammikuussa 1999, oli Gateway jo päässyt niin pitkälle, että  käyt-
töjärjestelmäyhteystyökumppanin nimi oli julkistettu:

"Käyttöjärjestelmän kehittelystä tulee vastaamaan Amigan kanssa yhteistyössä QNX
(ks. www.qnx.com), jonka vastuualueena  ovat  järjestelmän  sydän,  kerneli,  ja
käyttöliittymämoottorin  peruselementit.  QNX  on  80-luvun  alussa  perustettu,
nimenomaan käyttöjärjestelmäteknologiaan keskittynyt yritys, jossa  työskentelee
paljon nykyisiä ja entisiä amigisteja ja jonka molemmat perustajajäsenet hankki-
vat aikoinaan ensimmäisiksi kotikoneikseen Amigat. QNX:n  teknologian  luotetta-
vuudesta kertoo jotain se, että NASA käyttää sitä avaruussukkuloidensa  tietoko-
nejärjestelmissä."
Eihän "kukaan" QNX:stäkään oikein ollut kuullut, mutta ei ollut vaikea vakuuttua
valinnan loistavuudesta. Aivan sokea sitä ei kuitenkaan vuosien  odottelun  jäl-
keen onneksi ollut, vaan samaisen artikkelin lopussa maalailin varjoja seinille:

"Kun  halu  uskoa  Amigan  suunnitelmiin  on suuri, on myös helppo nähdä asioita
positiivisesti.  Tai  jos  ei  ole kiire mihinkään. Mutta täysin sujuvasti eivät
Amigan  askeleet  silti  ole edenneet, se on kaikkien myönnettävä. Suunnitelmien
jatkuva  muuttuminen  ei ole omiaan luomaan uskottavuutta, vaikka muutokset voi-
vatkin  olla  ymmärrettäviä  ja  ehkä  tulevaisuuden  kannalta jopa kannattavia.
Amigan tytäryhtiöiden yhteistyössä on ollut havaittavissa myös lievää hakuammun-
taa, eikä tiedotustoiminta ole aina ollut kovin ammattimaista. Yritysten kotisi-
vutkin tarvitsisivat selvästi tasokkaampaa ja yhtenäisempää ilmettä."

Kesäkuussa  1999  QNX oli jo vaihtunut Linuxiin ja olin Janne Pikkaraisen kanssa
hurraamassa  Jim Collasille Lontoon World of Amiga -messuilta. Saku #29:ssä jul-
kaistiin aiheesta artikkeli lokakuussa 1999:

"Istuimme  eturiviin  Amiga Formatin päätoimittajan Ben Vostin seurueen viereen.
Tilaisuuden  aluksi Petro Tyschtschenko toivotti kaikki tervetulleiksi ja näytti
aluksi  Annexin  musiikilla vauhditetun musiikkivideon, jossa alussa Boing-pallo
levitoi  viheriöivän  nurmikon  yllä  ja Commodoren logo hallitsee kuvaa. Sitten
taivas  repeää  ja  tilalle  tulee  synkkyys,  jossa vuorollaan Escom ja Gateway
vilahtelevat ja yrittävät väläytellä valoa himmenneeseen palloon. Sitten Gateway
siirtyy  taustalle,  Amiga-logo  räjähtää  etualalle,  nurmikko  kasvaa  taas ja
kirkastunut Boing-pallo alkaa pyöriä. Symboliikka oli selvä."

Valitettavasti  samaisessa  numerossa  kerrottiin  myös Jim Collasin eronneen ja
Amigan   tulevaisuus  näytti  jälleen  kerran  hieman  arveluttavammalta.  Petro
Tyschtschenkon  puhelinpuhe Saku 99:n valoi kuitenkin uskoa, ja kirjoitin samai-
sessa Saku-lehden numerossa artikkelissa "Amiga kuoli taas, kauan eläköön Amiga"
mm. seuraavaa:

"Nähtäväksi  jää,  millainen on tarkalleen Amigan teknologiapanos ja mikä on sen
yhteistyökumppaneiden  kuten  Sunin  merkitys,  mutta Amigaa ei kannata ainakaan
tyhmien  nettipäätteiden  tai Java-applettien visioimisesta moittia. Suunnitelma
on  paljon,  paljon kiehtovampi, ja juuri siitä syystä onkin niin sääli, että se
on saanut kärsiä huonosta julkisuustyöstä, Gatewayn oikuttelusta ja paikoin huo-
nokäytöksisestä  ja valikoivasti kuulevasta Amiga-yhteisöstä. Toivon vain, ettei
se  ole  kärsinyt  liikaa - onneksi Amiga ei ole ainoa yhtiö, jolla on vastaavia
suunnitelmia."

Pian  kävi  kuitenkin ilmeiseksi ettei Gateway enää ollut kiinnostunut Amigasta.
AmigaOS 3.5 toi välissä pientä lohtua, mutta tunnelmat olivat aikalailla maissa.
Vuosituhannen  vaihteessa Amigan tavaramerkit ja muu omaisuus patentteja lukuun-
ottamatta vaihtoivat kuitenkin jälleen kerran omistajaa, ja Amiga-yhteisö heräsi
seuraamaan  saippuaoopperan  uusinta  lukua. Skeptisyydestä yli pääseminen vaati
vähän aikaa, mutta Sakussa #33 heinäkuussa 2000 olin taas jo melkein messissä:

"Uuden Amiga Inc.:n eduksi täytyy kuitenkin todeta, että he ovat ehtineet puoli-
vuotisen  olemassaolonsa  aikana  tehdä  jotain, josta Gateway ehti vain esittää
lukuisia lupauksia, nimittäin julkistaa uuden Amiga OE:n kehitysympäristön. Toki
tämä  Amiga  SDK  perustuu paljolti Taon Intentiin, mutta se on alku innokkaille
koodaajille,  jotka  haluavat päästä kokeilemaan siipiään uudessa Amiga-ympäris-
tössä  (jota  kutsutaan  myös nimellä Amie). SDK:sta puuttuvat vielä esimerkiksi
ääni-  ja  3D-kirjastot,  mutta niitä lupaillaan syksymmällä.""Tätä järjestelmää
voidaan  ajaa  olemassa olevilla laitteilla, mutta sitä varten tullaan mahdolli-
sesti  kehittämään  myös uusia tietokoneita, kuten mainittu AmigaOne. Mikäli Tao
ja  Amiga  onnistuvat valloittamaan maailman, ehkäpä katselemme Boing-demoa seu-
raavan  sukupolven  kännyköissäkin.  En  pidättele  hengitystäni, mutta toivotan
heille onnea!"
Tosin muistelin samaisessa artikkelissa myös historian oppeja:

"Henkilökohtaisesti  harkitsin hetken aikaa AmigaOnesta kirjoittamatta jättämis-
tä. Olen nimittäin pienen "journalistiurani" aikana kirjoittanut lukuisia artik-
keleita  uusista  Amigoista ja Amiga-klooneista, mm. Walkerista, Power Amigasta,
BoXeRista,  A5000/6000:sta (ne saksalaiset kloonimikrot), Phase 5:n A\Boxista ja
PreBoxista,  VIScorpin  set-top-boxista,  Gatewayn  developer-koneesta, MCC:stä,
WonderTV:stä, QuickPakin klooneista jne., eikä näistä ainuttakaan ole julkaistu.
AmigaOne saa rikkoa melkoisen kirouksen selvitäkseen. :-)"

Ja mieleeni tuli myös taannoinen Viimeinen sana -kolumni yhdistyksen kotisivuil-
la ja monet muut kirjoitukset, kun tarkastelin seuraavaa kommenttiani. Ihan kuin
olisin  sanonut  tämän kaiken joskus aikaisemminkin, toisin hieman eri sanoin ja
nimin - itse asiassa olenkin:

"Kokonaisuutena  Amigan  esitys  on  ollut  aika  sekava, ja sekalaiselta tuntuu
sakkikin.  Paljon  olisi  työtä  esimerkiksi PR:n ammattimaisuudessa, mutta Bill
McEwenillä  on kyllä pointtiakin hänen sanoessaan, että tällä kertaa he haluavat
tehdä  ensin  fiksun tuotteen ja vasta sitten palkata ihmisiä myymään sitä. Toi-
saalta  on ollut rohkaisevaa nähdä Amigan nimeä esimerkiksi useissa Taon Amigaan
liittymättömissä lehdistötiedotteissa tai devicetop.comin etusivulla."

Äkkiseltään  on  vaikea arvostaa sitä historiallista arkistoa, joka Saku-lehtien
kirjastossa on. Pikainenkin läpileikkaus kuitenkin antaa ainutlaatuisen kuvakul-
man  niin suomalaisen kuin kansainvälisenkin Amiga-kehityksen (tai sen puutteen)
90-luvun  loppupuoliskon  historiaan. Hämmentävää on myös huomata, kuinka paljon
samoja  mantroja  on toistettu ja kuinka monta kertaa usko parempaan tulevaisuu-
teen on uusittu, vaikka oljenkorsiin tarttuen. Nyt osaan asialle jo naureskella,
kävi  Amigalle sitten miten tahansa, mutta toisaalta en voi olla harmittelematta
sitä  miten  paljon  aikaa,  rahaa ja intohimoa on haaskattu niin Amigan parissa
työskennelleiden kuin sitä odottaneidenkin osalta. Se on todella sääli.

Vastaus  kysymykseen,  miksi olemme roikkuneet mukana on tietysti hyvin henkilö-
kohtainen.  Meillä  jokaisella  on  varmasti  omat syymme, mutta omani esitin jo
vuonna 1997 edellä lainatussa Saku #23:n pääkirjoituksessa, ja toistin saman mm.
19.10.1999 julkaistussa yhdistyksen "toiminta jatkuu" -tiedotteessa:

"Suomen  Amiga-käyttäjät  ry. on kerännyt vuosien saatossa yhteisen harrastuksen
ympärille  satoja,  kenties  tuhansia  tietokoneharrastajia.  Yhdistys on luonut
yhteyksiä ja ystävyyksiä, jotka loppujen lopuksi painavat toiminnan jatkumisessa
paljon enemmän kuin Amigan tilanne maailmalla."

Enemmän  tai vähemmän yllättäen kirjoitin jotain samanlaista tässä lehdessä jul-
kaistun  vuosikokousartikkelin loppuun. Kaikesta säätämisestä huolimatta tämä on
ollut  hauskaa  puuhastelua mielenkiintoisten ihmisten seurassa. Näin harrastus-
pohjalta  on  helppo  hymyillä. Hieman ikävämmältä tuntuu ajatella kaikkia niitä
jotka ovat pistäneet työnsä ja uransa peliin Amigan eteen.

                                     * * *

Lopuksi on kai pakko palata Saku #25:n pääkirjoituksessa heinäkuussa 1998  teke-
määni ehdotukseen:

"Nykyisellään  Amiga-markkinat  ovat  kehnossa  jamassa, eikä itse konekaan enää
kulje  kehityksen  kärjessä. Menee vielä tovi ja toinenkin, ennen kuin tilantee-
seen tulee parannusta - jos tulee. Mikäli koet tarvitsevasi jotain muuta, toivo-
tan onnea valitsemallasi tiellä. Pistäydy kuitenkin parin vuoden kuluttua katso-
massa, mitä Amigalle kuuluu - voit yllättyä."


Pari  vuotta  on  kulunut, enkä nyt varsinaisesti voi sanoa että Amiga-maailmaan
kahden  vuoden  tauon  jälkeen  palannut pahemmin yllättyisi mistään muusta kuin
siitä, että olemme vieläkin täällä sinnittelemässä samassa tilanteessa. Itseäni-
kin  jo  melkein naurattaa kertoa Amigasta kiinnostuneille että koneella on uusi
omistaja  ja  uutta konetta lupaillaan ensi vuoden alkuun. Samat sanat on tullut
sanottua  sen  verran  monta  kertaa. Itse asiassa tämän pääkirjoituksenkin olen
tainnut vuosien varrella kirjoittaa jo monta kertaa.

Tosin  silläkin  uhalla että toistan menneisyyden virheitä, ehdotan että skepti-
kotkin  pysyvät kuulolla seuraavan vuoden ajan. Voitte vaikka... öö... yllättyä.
;-)

Yksi asia ainakin toivottavasti on varmaa. Korvissani vihlaisee seuraavan kerran
kun sanon "ei enää koskaan". Siperia on opettanut. Toivottavasti.

Saku - shaken, but not stirred...

Janne Sirén

PS.  Kiitoksia  kaikille  vuosikokouksessa  mukana olleille. Runsas osanotto oli
varmasti  hyvä  rohkaisuryyppy uudelle hallitukselle! Toivotan omasta puolestani
samalla myös onnea ja menestystä hallitukselle.
