2
1*

{3                    Suomen Amiga-käyttäjät ry:n tiedotteita
{3                    ---------------------------------------

                                  Jarmo Piippo


Tämä on yhteenveto yhdistyksen viime Sakun jälkeen julkaisemista tiedotteista.
 
{3---------------------------------------------------------------------------

6.8.2000 - SUOMEN AMIGA-KÄYTTÄJÄT RY. ON VIRALLINEN AMIGA-KÄYTTÄJÄRYHMÄ

Tunnustuksena Amiga-käyttäjäyhteisön tukena toimimisesta Amiga Inc. on myöntänyt
Suomen Amiga-käyttäjät ry:lle luvan käyttää "Amiga Recognized User Organization"
-merkkiä yhdistyksen web-sivuilla. Tähän liittyen Amiga on tarkastanut ja
hyväksynyt yhdistyksen web-sivuston sisällön. Saimme Amigalta myös kiitokset
pitkään jatkuneesta Amiga-yhteisön tuesta.

Suomen Amiga-käyttäjät ry. otti erittäin kiitollisena vastaan tunnustuksen.
Jatkamme nyt virallisena Amiga-käyttäjäryhmänä kohti Amiga-markkinoiden tuomia
uusia haasteita, ja tarkoituksenamme on jatkossakin säilyttää toimivat yhteydet
Amiga Inc.:iin.

Hallitus,
Suomen Amiga-käyttäjät ry.

{3---------------------------------------------------------------------------


6.8.2000 - SAKU-TAPAHTUMILLE TULOSSA JATKOA

Suomen suurin Amiga-aiheinen tapahtuma on herättänyt paljon kiinnostusta Suomen
Amiga-käyttäjien keskuudessa. Kahdessa viimeisimmässä Saku-tapahtumassa on
vieraillut yhteensä noin 1000 atk-harrastajaa Suomesta ja myös kansainvälisiä
vieraita. Olemme saaneet runsaasti palautetta koskien seuraavan Saku-tapahtuman
järjestämistä.

Amiga-markkinoiden ja myös yhdistyksen jäsenmäärän kehitys ovat olleet
ratkaisevat tekijät pohtiessamme tilaisuuden ajankohtaa ja tapahtumalle
asetettavia tavoitteita. Huolellisen pohdinnan jälkeen hallitus on päättänyt
ajoittaa seuraavan Saku-tapahtuman alustavasti vuoden 2001 puolelle.
Tavoitteenamme on ensisijaisesti säilyttää Saku-tapahtumien laatutaso ja
elämyksellisyys.

Saku-tapahtuma on erittäin iso projekti, ja se on aina vaatinut kymmenien
henkilöiden yhteistyötä. Voit osaltasi tukea tätä arvokasta tapahtumaa
liittymällä yhdistyksen jäseneksi tai hankkimalla Saku-CD-ROMin. Voit myös
auttaa laajemmin tapahtuman järjestelyissä ilmoittautumalla
tapahtuma-avustajaksi tai näytteilleasettajaksi.

Saku-tapahtumalla on tärkeä osa uuden Amiga-teknologian tunnettavuuden
lisäämisessä Suomessa. Tutkimme muuttuvien Amiga-markkinoiden tilannetta
edelleen ja pyrimme hyödyntämään sen tuomia uusia mahdollisuuksia. Näin voimme
varmistaa sen, että odotettavissa on jälleen mielenkiintoinen ja onnistunut
tapahtuma.

Saku-tapahtumaa koskevat tiedustelut, ideat ja palautteen voit lähettää
tapahtumavastaavalle: Terho Henriksson, terho.henriksson@kopteri.net.

Tapahtumaterveisin,

Suomen Amiga-käyttäjät ry.
Hallitus

{3---------------------------------------------------------------------------

21.9.2000 - SUOMEN AMIGA-KÄYTTÄJÄT RY. JÄRJESTÄÄ 30.9. AMIGA-KÄYTTÄJÄTAPAAMISEN

Suomen Amiga-käyttäjät ry. järjestää Amiga-käyttäjätapaamisen 30.9. Espoossa,
Kaivomestarinkatu 8:n kerhotilassa kello 15.30-17.45. Paikalla on Amiga-
jälleenmyyjä Gentle Eye Ky tuotteineen ja yhdistyksen esiteltävänä seuraavan
sukupolven Amigan kehitysympäristö, Amiga Software Development Kit 1.0.
Tervetuloa ostoksille ja kokeilemaan uuden Amigan ensiaskeleita - näe mm. uusi
Boing-demo! Tilaisuutta edeltää yhdistyksen sääntömääräinen vuosikokous kello 14
alkaen.

Hyvän seuran ja virvoitusjuomien lisäksi tarjolla on viimeisimpiä Amiga-maailman
kuulumisia lehtien muodossa: voit tutustua uuteen englantilaiseen AmigActive-
lehteen, Amiga Inc.:n Amiga World -lehtiseen sekä Suomen Amiga-käyttäjät ry:n
toimintaa käsitelleisiin Meriitti- ja AmigaOS-lehtiin. Nähtävänä on myös
viralliset Amiga-kännykkäkuoret. Tilaisuus on avoin kaikille kiinnostuneille.
Paikalla voit myös ostaa Saku-rompun kakkospainoksen tai liittyä yhdistyksen
jäseneksi.

Varsinaisessa vuosikokouksessa on myös web-kamera ja IRC-yhteys kanavalle #saku.
Lisätietoja tilaisuudesta saat yhdistyksen kotisivuilta osoitteesta
http://batman.jytol.fi/~saku/ tai http://tzimmola.tky.hut.fi/saku/. Puhelimitse
lisätietoja antaa Janne Sirén, 050 522 3690, ja sähköpostitse lisätietoja saa
Anu Seiloselta (thoriel@sci.fi).
{3---------------------------------------------------------------------------

Finnish Amiga Users Group Announces User Group Meeting

ESPOO, FINLAND - September 21, 2000 - Finnish Amiga Users Group will host its
annual user group meeting on Saturday September 30th from 14:00 to 17:45 in
Espoo, Finland. The event will start with a formal meeting, and an informal part
will follow after 15:30 o'clock.

An Amiga dealer will be present with various Amiga items for sale. The user
group will also demonstrate the Amiga Software Development Kit on Linux. Other
highlights include various Amiga magazines for reading, demonstration of
licensed Amiga mobile phone covers and plenty of good company. Admission is free
of charge and free soft drinks will be available.

Please visit http://batman.jytol.fi/~saku/ or our mirror site
http://tzimmola.tky.hut.fi/saku/ for instructions on how to get there, latest
news, IRC coverage, webcam and more. E-mail inquiries may be sent to Anu
Seilonen (thoriel@sci.fi).

About Finnish Amiga Users Group

Finnish Amiga Users Group (Suomen Amiga-käyttäjät ry.) is a non-profit
organization for promoting Amiga computing and helping Amiga users in
Finland. Also known as Saku, after its e-zine, the group is trying to
accomplish its goals by organizing meetings and by publishing an e-zine.
Since 1993 the Finnish Amiga Users Group and its predecessors have released
over thirty issues of the magazine and held several public gatherings.
Other accomplishments include the Web site and Sakunet, a national Fidonet
style network of Amiga related bulletin board systems.

{3---------------------------------------------------------------------------

11.10.2000 - JANNE SIRÉN KESKUSTELEE AMIGASTA MTV3:N JYRKI-OHJELMASSA

Suomen Amiga-käyttäjät ry:n pitkäaikainen puuhamies Janne Sirén on pelivieraana
MTV3-televisiokanavan Jyrki-ohjelmassa kertomassa Amigasta ja törmäilemässä
pleikkarirallin reunavalleihin. Lyhyt ja vapaamuotoinen juttutuokio lähetetään
Jyrkin tietokoneosuudessa huomenna, ensi viikon tiistaina tai ensi viikon
torstaina.

Jos mahdollista, tiedotamme lähetysajankohdasta myöhemmin tarkemmin.

Lisätietoja Suomen Amiga-käyttäjät ry:stä löydät yhdistyksen kotisivuilta:
http://batman.jytol.fi/~saku tai http://tzimmola.tky.hut.fi/saku/.
