14
1
-1 Vuosikokous_2.IFF 0 0
1 Vuosikokous_2.IFF 64 0
4 Vuosikokous_3.IFF 149 0*

{F                  Suomen Amiga-käyttäjät ry:n vuosikokous 2000
{F                  --------------------------------------------
 
                                  Janne Sirén
 
                              Kuvat: Anu Seilonen
 
 
Suomen Amiga-käyttäjät ry. kokoontui vuotuiseen,  sääntömääräiseen  vuosikokouk-
seensa lauantaina  30.  syyskuuta.  Totuttuun  tapaan  kokouksen  yhteyteen  oli
järjestetty myös muuta ohjelmaa, ja iltapäivästä kehkeytyikin mukava reilun  pa-
rinkymmenen amigistin tapaaminen Espoon keskuksen kupeessa.  Virallisen  osuuden
lisäksi näytillä oli Amigan uusi Software Development Kit sekä joukko Amiga-leh-
tiä. Myös Amiga-jälleenmyyjä Gentle Eye Ky tuotteineen oli rahdattu paikalle  ja
limsatarjoilu kruunasi rennon tunnelman.
 
 
{FUuden hallituksen ensimmäinen
{F-----------------------------
 
Yhdistyksen hallitus koki vuosi sitten melko suuria muutoksia, jos  ei  nimelli-
sesti, niin ainakin käytännössä. Vaikka moni  vanha  nimi  jäikin  hallitukseen,
siirtyi vastuu selvästi uusille yrittäjille.  Tämänvuotinen  vuosikokous  olikin
ensimmäinen  tapahtumanpoikainen  uudelle  hallitukselle,  ja  omat   haasteensa
järjestelyihin toi aktiivijäsenten maantieteellinen sijainti. Etelässä autettiin
minkä ehdittiin, mutta varsinaisen urotyön tekivät Anu Seilonen ja Jarmo  Piippo
tukijoukkoineen ajamalla paikalle Oulusta saakka  yhdistyksen  uutta,  uljaampaa
tulevaisuutta petaamaan. He myös poimivat  matkan  varrelta  mukaan  Gentle  Eye
Ky:n.
 


















Virallinen kokous sujuikin erinomaisesti, ja pieneen taloyhtiön kerhotilaan  ah-
tautui ennätysmäärä väkeä. Itse kokoukseen osallistui peräti 22  henkilöä,  mikä
ylittää vuoden 1998 kokousosanoton yhdellä ja peittoaa muut kokousosanotot  Saku
97:n yhteydessä järjestettyä kokousta lukuunottamatta. Paljon  tärkeitä  asioita
päätettiin, kuten sovittiin joustavuutta lisäävistä sääntömuutoksista, valittiin
uusi hallitus, jossa menneisyyden painolastia karsittiin entisestään, ja  nimet-
tiin pitkäaikainen Saku-lehden päätoimittaja Anu Seilonen  uudeksi  puheenjohta-
jaksi. Samalla päättyi Tomi Jaskarin yhdistyksen alusta saakka jatkunut  puheen-
johtajuus,  Tomi  jatkaa  kuitenkin  hallituksen  rivijäsenenä.  Tomille  kiitos
pitkästä urakasta!
 
Kokouksessa luettiin myös vuosikertomus, tapahtumavastaavan lausunto  sekä  kir-
janpitäjän tilannekatsaus tileihimme, joiden kirjanpitotilanteen korjaus  on  jo
edennyt merkittävästi ensimmäisten kahden tilikauden osalta. Tavoitteena on vii-
mein saavuttaa sääntöjen mukainen kirjanpitorytmi  vuoden  2001  vuosikokoukseen
mennessä. Tapahtumavastaava Terho Henriksson,  joka  ei  valitettavasti  päässyt
paikalle, puolestaan kertoi lausunnossaan suunnitelmista Saku 2001 -tapahtumalle
ja rohkaisi  kaikkia  avustamisesta  kiinnostuneita  ottamaan  häneen  yhteyttä.
Päätettiin myös, hieman haikein mielin, jättää levyke-Saku viimeinkin historiaan
kotiinkannon kera ja keskittyä tekemään entistä laadukkaampaa HTML-lehteä.
 
Yhdistyksen taloudellinen tilanne aiheutti jonkin verran keskustelua, sillä  sa-
dan henkilön jäsentavoitteesta oli jääty noin kahdellakymmenellä, ja Saku 99 oli
muutenkin verottanut yhdistyksen tiliä rajusti. Taloudellisia ongelmia yhdistyk-
sellä ei sinänsä ole, mutta Saku 2000:n järjestämiseen eivät rahat olisi kunnol-
la riittäneet. Saku 2000 tosin jäi väliin myös muista syistä, joita  yhdistyksen
loppukesän tiedotteissa syväluodattiin. Kaiken lisäksi pankki  veloittaa  jatku-
vasti suuria palvelumaksuja. Ratkaisuksi nostettiin pitkään alhaisena  pysynyttä
jäsenmaksua 50 markasta 70 markkaan (tai 11 euroon) ja päätettiin siirtää yhdis-
tyksen tili edullisempaan kokonaisratkaisuun,  jonka  uusi  hallitus  selvittää.
Vaihtoehtoja ovat mm. pankin ja tilinkäyttöpalveluiden vaihtaminen.
 
Vuosikokouksesta oli GSM-puhelimen välityksellä yhteys  Internetiin.  Puhelinyh-
teyden sponsoroi Janne Sirén, joten yhdistyksen rajallisia  rahavaroja  ei  GSM-
laskuihin poltettu. Kokoustunnelmaa välitettiin reaaliaikaisesti web-kameran  ja
IRC-yhteyden voimin myös niille, jotka eivät paikalle päässeet. Tarkemmin ja vi-
rallisemmin voitte lukea kokouksen päätöksistä pöytäkirjasta, joka  löytyy  toi-
saalta lehdestä.
 

{F                                                                     ---------->
{FKokouksen sulattelua SDK:n ääressä
{F----------------------------------
 
Virallisen osuuden jälkeen kokousvieraat pääsivät kokeilemaan seuraavan sukupol-
ven Amigan ohjelmistokehitysympäristöä, Software  Development  Kitiä,  jota  de-
monstroitiin Linux-PC:llä. Koneelle oli SDK:n lisäksi asennettu  useita  uudelle
Amiga-ympäristölle kyhäiltyjä ohjelmia aina Quakesta Juggleriin ja  monenlaisiin
pikkudemoihin. Myös Amiga  SDK:n  paketti  tuhteine  ohjekirjoineen  oli  hypis-
teltävänä, ja kokousvieraat saivat mukaansa SDK:sta kertovan esitteen. Luettava-
na oli lisäksi runsaasti Amigan julkaisemaa  pressimateriaalia  ja  Amiga  World
-tiedotelehden numerot. Monelle selvisivätkin ensi kertaa uuden Amigan taustalla
piilevät konseptit, ja aiheesta virisi runsaasti keskustelua.
 
Amiga SDK:ta tehdään tarkemmin tutuksi tämän lehden testissä. Lisäksi voitte tu-
tustua useisiin kokouksessakin nähtyihin ohjelmiin Suomen  Amiga-käyttäjät  ry:n
kotisivuilla, jossa julkaistaan loppuvuoden ajan viikon namupaloina  pieniä  oh-
jelmaesittelyitä. Joka viikko sivuilla esitellään yksi SDK:lla kehitetty ohjelma
tai peli. Osoite on vanha tuttu: http://batman.jytol.fi/~saku/ tai  http://tzim-
mola.tky.hut.fi/saku/.
 
Esillä olivat myös viralliset, lisensoidut Amiga-kännykkäkuoret  Nokia  3210:lle
(juttu niistä toisaalla lehdessä),  pino  yhdistyksestämme  kertovan  artikkelin
sisältänyttä Meriitti-lehteä, saksalainen AmigaOS-lehti, jossa oli juttu Saku 99
-tapahtumasta, sekä lähes kaikki uuden englantilaisen AmigActive-lehden numerot.
Luonnollisesti Gentle Eye Ky:n myyntipöytäkin  keräsi  kiinnostuneita  katseita.
Kaupan oli tällä kertaa mm. uusi Hyperion Softwaren Amiga-porttaus Quake 2  -en-
gineen pohjautuvasta Heretic II -pelistä.
 
Kokouksessa saattoi maksaa myös yhdistyksen  seuraavan  vuoden  jäsenmaksun,  ja
olipa Saku-rompun kakkospainostakin edelleen kaupan.
 
 





















{FLoppuhuipennus pizzeriassa
{F--------------------------
 
Amiga-aiheisen ajanvieton lisäksi osa porukasta suuntasi  vaihtamaan  kuulumisia
läheiseen pizzeriaan. Maukkaan ja edullisen italialaisen ääressä olikin  jälleen
kerran mukava todeta, että teknologia on kivaa, mutta ihmiset ne loppujen lopuk-
si ovat yhdistystoiminnan paras puoli. Kiitos kaikille osallistuneille!
Kokousjärjestelyistä erityinen kiitos seuraaville henkilöille  (aakkosjärjestyk-
sessä): Terho Henriksson, Tomi Jaskari, Marko  Lustimäki,  Jarmo  Piippo,  Janne
Pikkarainen, Anu Seilonen ja Janne Sirén.
 
Kokousmuistio löytyy toisaalta tästä lehdestä. Tutustu myös yhdistyksen  kotisi-
vulla olevaan vuosikokouksen  valokuvaraporttiin:  http://batman.jytol.fi/~saku/
yhdistys/tapahtumat/vuosi2000/kuvat/index_1.html
 
Kirjoittajan tavoittaa sähköpostitse osoitteesta siren@mikrobitti.fi.
